


Tekst
ustawy przyjęty przez Senat bez poprawek
 
 
ustawa
z dnia 23 marca 2017 r.
o
zmianie ustawy o pobieraniu, przechowywaniu i przeszczepianiu komórek, tkanek
i narządów[1])
Art. 1. W ustawie z dnia 1 lipca
2005 r. o pobieraniu, przechowywaniu i przeszczepianiu komórek, tkanek i
narządów (Dz. U. z 2015 r. poz. 793, 1893 i 1991) wprowadza się następujące
zmiany:
1)     odnośnik nr 1 otrzymuje
brzmienie:
„Niniejsza ustawa wdraża
postanowienia następujących dyrektyw Unii Europejskiej:
1)   dyrektywy
2004/23/WE Parlamentu Europejskiego i Rady z dnia 31 marca 2004 r. w sprawie
ustalenia norm jakości i bezpiecznego oddawania, pobierania, testowania,
przetwarzania, konserwowania, przechowywania i dystrybucji tkanek i komórek
ludzkich (Dz. Urz. UE L 102 z 07.04.2004, str. 48, z późn. zm.[2]) – Dz. Urz. UE Polskie wydanie specjalne, rozdz. 15,
t. 8, str. 291);
2)   dyrektywy
Komisji (UE) 2015/565 z dnia 8 kwietnia 2015 r. zmieniającej dyrektywę
2006/86/WE w odniesieniu do niektórych wymagań technicznych dotyczących
kodowania tkanek i komórek ludzkich (Dz. Urz. UE L 93 z 09.04.2015, str. 43);
3)   dyrektywy
Komisji (UE) 2015/566 z dnia 8 kwietnia 2015 r. w sprawie wykonania dyrektywy
2004/23/WE w odniesieniu do procedur weryfikacji równorzędnych norm jakości i
bezpieczeństwa przywożonych tkanek i komórek (Dz. Urz. UE L 93
z 09.04.2015, str. 56).”;
2)     w
art. 1:
a)     w
ust. 1:
–    
pkt 1 otrzymuje brzmienie: 
„1)    pobierania,
przechowywania, przeszczepiania i zastosowania u ludzi komórek, w tym komórek
krwiotwórczych szpiku, krwi obwodowej oraz krwi pępowinowej, tkanek i narządów
pochodzących od żywego dawcy lub ze zwłok;”,
–     w
pkt 2 kropkę zastępuje się średnikiem i dodaje się pkt 3 w brzmieniu:
„3)    donacji, pobierania,
gromadzenia, testowania i dopuszczania do obiegu tkanek i komórek
przeznaczonych do wytwarzania produktów leczniczych terapii zaawansowanej w
rozumieniu rozporządzenia (WE) nr 1394/2007 Parlamentu Europejskiego i Rady z
dnia 13 listopada 2007 r. w sprawie produktów leczniczych terapii zaawansowanej
i zmieniającego dyrektywę 2001/83/WE oraz rozporządzenie (WE) nr 726/2004 (Dz.
Urz. UE L 324 z 10.12.2007, str. 121, z późn. zm.[3])).”,
b)     w
ust. 2 w pkt 2 kropkę zastępuje się średnikiem i dodaje się pkt 3 w brzmieniu:
„3)    pobierania i
autologicznego przeszczepiania lub pobierania i autologicznego zastosowania
komórek i tkanek w czasie tej samej procedury chirurgicznej, gdy pobrane
komórki i tkanki nie są poddawane przetwarzaniu, testowaniu, sterylizacji lub
przechowywaniu.”;
3)     w
art. 2 ust. 1 otrzymuje brzmienie:
„1.
Użyte w ustawie określenia oznaczają:
1)     alokacja –
wybór biorcy przeszczepu z krajowej listy osób oczekujących na przeszczepienie;
2)     autoryzacja
pobrania – uzyskanie zgodnego z prawem przyzwolenia na pobranie komórek, tkanek
i narządów od dawcy;
3)     bank tkanek i
komórek – jednostkę organizacyjną prowadzącą działalność w zakresie
gromadzenia, przetwarzania, sterylizacji, przechowywania, dystrybucji,
dopuszczania do obiegu, przywozu, wywozu tkanek i komórek lub działalności
przywozowej; jednostka tego rodzaju może również pobierać lub testować tkanki i
komórki po spełnieniu wymagań przewidzianych w ustawie;
4)     bank tkanek i
komórek prowadzący działalność przywozową – bank tkanek i komórek, który
jest jednocześnie stroną umowy z dostawcą z państwa trzeciego, o której mowa w
art. 31a, zawartej w celu sprowadzenia tkanek lub komórek pochodzących z
państwa trzeciego i przeznaczonych do przeszczepienia lub zastosowania u ludzi;
5)     biorca
przeszczepu – osobę, której przeszczepiono komórki, tkanki lub narządy, albo
osobę, u której zastosowano tkanki lub komórki;
6)     data ważności
tkanek lub komórek – dzień, do którego tkanki lub komórki można przeszczepić
lub zastosować u ludzi;
7)     dawca –
żywego dawcę, zwłoki ludzkie albo innego rodzaju żywe lub zmarłe źródło, od
których pobiera się komórki, tkanki lub narządy;
8)     donacja –
oddanie komórek, tkanek lub narządów przeznaczonych do przeszczepienia lub
zastosowania u ludzi;
9)     dopuszczenie
do obiegu – przekazanie tkanek lub komórek innemu podmiotowi w celu
dalszego przetwarzania, przechowywania lub sterylizacji;
10)   dostawca z państwa
trzeciego – bank tkanek i komórek lub inny podmiot mający siedzibę w państwie
trzecim, z którego bank tkanek i komórek prowadzący działalność przywozową
sprowadza na terytorium Rzeczypospolitej Polskiej tkanki lub komórki;
11)   dystrybucja – transport
i dostarczenie tkanek, komórek lub narządów przeznaczonych do przeszczepienia
lub zastosowania u ludzi;
12)   działalność przywozowa –
prowadzenie przez bank tkanek i komórek działalności polegającej na
sprowadzaniu na terytorium Rzeczypospolitej Polskiej tkanek lub komórek
przeznaczonych do przeszczepiania lub zastosowania u ludzi od dostawcy z
państwa trzeciego na podstawie pozwolenia, o którym mowa w art. 26 ust. 2;
13)   etykieta ostateczna –
etykietę umieszczaną przez bank tkanek i komórek na pojemniku mającym
bezpośredni kontakt z tkankami lub komórkami dystrybuowanymi lub dopuszczonymi
do obiegu, zawierającą co najmniej oznakowanie sekwencji identyfikacyjnej
donacji;
14)   europejski kod banku
tkanek i komórek – niepowtarzalny identyfikator dla akredytowanych,
mianowanych, autoryzowanych albo licencjonowanych banków tkanek i komórek w
państwach członkowskich Unii Europejskiej, składający się z kodu ISO
danego państwa i numeru banku tkanek i komórek określonego w europejskim
kompendium banków tkanek i komórek;
15)   europejskie kompendium
banków tkanek i komórek – rejestr wszystkich banków tkanek i komórek, które
zostały akredytowane, mianowane, autoryzowane albo licencjonowane przez
właściwy organ państwa członkowskiego Unii Europejskiej, zawierający informacje
o tych bankach tkanek i komórek;
16)   europejskie kompendium
przetworzonych tkanek i komórek – rejestr wszystkich rodzajów tkanek i komórek
dopuszczonych do obiegu w państwach członkowskich Unii Europejskiej oraz odpowiednich
kodów tkanek i komórek w ramach systemów kodowania (EUTC, ISBT 128 i Eurocode);
17)   gromadzenie –
przyjmowanie tkanek i komórek w celu ich przetwarzania, sterylizacji,
przechowywania, dystrybucji lub dopuszczania do obiegu;
18)   istotne zdarzenie
niepożądane – nieprzewidziane zdarzenie związane z pobieraniem,
gromadzeniem, przetwarzaniem, testowaniem, przechowywaniem, dystrybucją,
dopuszczeniem do obiegu, przywozem, wywozem, działalnością przywozową,
przeszczepianiem komórek, tkanek lub narządów lub zastosowaniem u ludzi komórek
lub tkanek, mogące prowadzić do przeniesienia się choroby zakaźnej, mogące
powodować pogorszenie stanu zdrowia, potrzebę leczenia w szpitalu albo
wydłużenie takiego leczenia, uszkodzenie ciała, niepełnosprawność, niezdolność
do pracy, zagrożenie dla życia albo śmierć;
19)   istotna reakcja
niepożądana – nieprzewidzianą reakcję organizmu dawcy lub biorcy związaną z
pobieraniem, gromadzeniem, przetwarzaniem, testowaniem, przechowywaniem,
dystrybucją, dopuszczeniem do obiegu, przywozem, wywozem, działalnością
przywozową, przeszczepianiem komórek, tkanek lub narządów lub zastosowaniem u
ludzi komórek lub tkanek, prowadzącą do przeniesienia się choroby zakaźnej,
powodującą pogorszenie stanu zdrowia, potrzebę leczenia w szpitalu albo
wydłużenie takiego leczenia, uszkodzenie ciała, niepełnosprawność, niezdolność
do pracy, zagrożenie dla życia albo śmierć;
20)   jednolity kod europejski
– niepowtarzalny identyfikator stosowany w odniesieniu do tkanek i komórek
dystrybuowanych w państwach członkowskich Unii Europejskiej, składający się z
sekwencji identyfikacyjnej donacji i sekwencji identyfikacyjnej tkanek i
komórek; na potrzeby dystrybucji tkanek lub komórek w państwach
członkowskich Unii Europejskiej dopuszcza się stosowanie skrótu „SEC”;
21)   jednorazowy przywóz –
jednorazowe sprowadzenie określonych tkanek lub komórek na terytorium
Rzeczypospolitej Polskiej, przeznaczonych do przeszczepienia lub zastosowania u
zamierzonego biorcy, dokonywane przez bank tkanek i komórek od dostawcy z
państwa trzeciego;
22)   kod tkanek i komórek –
identyfikator dla określonego rodzaju tkanek lub komórek składający się z
identyfikatora systemu kodowania tkanek i komórek wskazującego system kodowania
zastosowany przez bank tkanek i komórek (»E« dla EUTC, »A« dla ISBT 128, »B«
dla Eurocode) oraz z numeru tkanek i komórek przewidzianego dla danego rodzaju
tkanek lub komórek w danym systemie kodowania;
23)   komórka – pojedynczą
komórkę lub grupę komórek niepowiązanych ze sobą substancją międzykomórkową;
24)   konserwowanie –
zastosowanie odczynników chemicznych, dokonywanie zmian w warunkach
środowiskowych lub inne środki zastosowane podczas przetwarzania w celu
zapobieżenia lub opóźnienia biologicznej lub fizycznej degradacji komórek, tkanek
lub narządów;
25)   koordynacja pobrania i
przeszczepiania lub pobrania i zastosowania u ludzi – uzgodnienia dotyczące
organizacji, nadzoru i dokumentacji procesów identyfikacji i kwalifikacji
dawcy, autoryzacji pobrania, pobrania, przechowywania, alokacji i dystrybucji
oraz przeszczepiania komórek, tkanek lub narządów lub zastosowania u ludzi
komórek lub tkanek, w tym sposobu przekazania i transportu oraz przyjęcia
komórek, tkanek lub narządów w podmiocie leczniczym w rozumieniu art. 4 ustawy
z dnia 15 kwietnia 2011 r. o działalności leczniczej (Dz. U. z 2016 r.
poz. 1638, 1948 i 2260) lub banku tkanek i komórek oraz ich dostarczenia
do biorcy;
26)   koordynator pobierania i
przeszczepiania lub pobierania i zastosowania u ludzi – uprawnioną i
przeszkoloną osobę organizującą koordynację pobrania i przeszczepiania lub
koordynację pobrania i zastosowania u ludzi;
27)   kryteria akceptacji –
przyjęte limity ilościowe i jakościowe, ich zakresy lub inne ustalone wskaźniki
kontrolowanych parametrów, na podstawie których podejmowana jest decyzja o
uznaniu efektu danej czynności za akceptowalny;
28)   krytyczny moment – etap
procesu mający potencjalny wpływ na jakość i bezpieczeństwo komórek,
tkanek lub narządów;
29)   nagły przypadek – każdą
nieprzewidzianą sytuację, w której nie istnieje rozwiązanie inne niż pilny
przywóz tkanek lub komórek z państwa trzeciego na terytorium Rzeczypospolitej
Polskiej w celu natychmiastowego przeszczepienia lub zastosowania u znanego
biorcy, którego zdrowie w przypadku niedokonania takiego przywozu byłoby
poważnie zagrożone;
30)   narząd – wyodrębnioną i
istotną część organizmu ludzkiego, zbudowaną z różnych tkanek, zdolną do
utrzymywania swojej struktury, ukrwienia i możliwości pełnienia autonomicznych
funkcji fizjologicznych; przez narząd rozumie się również część narządu, jeżeli
może być ona wykorzystana w organizmie ludzkim w tym samym celu co cały narząd;
31)   niepowtarzalny numer
donacji – niepowtarzalny numer określonej donacji tkanek i komórek
przypisany zgodnie z systemem przydzielania takich numerów wprowadzonym w danym
państwie członkowskim Unii Europejskiej;
32)   numer podziału – numer,
który odróżnia i w sposób niepowtarzalny identyfikuje tkanki i komórki
posiadające ten sam niepowtarzalny numer donacji i ten sam kod tkanek i komórek,
pochodzące z tego samego banku tkanek i komórek;
33)   państwa trzecie – inne
państwa niż państwa członkowskie Unii Europejskiej;
34)   pobieranie – czynności,
w wyniku których komórki, tkanki lub narządy są pozyskiwane w celach
diagnostycznych, leczniczych, naukowych lub dydaktycznych;
35)   przechowywanie –
utrzymywanie komórek, tkanek lub narządów we właściwych i odpowiednio
kontrolowanych warunkach do chwili ich przeszczepienia lub zastosowania u
ludzi;
36)   przeszczepienie – proces
mający na celu przywrócenie niektórych funkcji ciała ludzkiego przez
przeniesienie komórki, tkanki lub narządu od dawcy do ciała biorcy;
37)   przetwarzanie – wszelkie
czynności związane z przygotowaniem, konserwowaniem i pakowaniem tkanek lub
komórek przeznaczonych do przeszczepienia lub zastosowania u ludzi;
38)  
przywóz – przywóz na terytorium Rzeczypospolitej Polskiej:
a)    
narządów przeznaczonych do przeszczepienia albo
b)    
tkanek lub komórek pochodzących z państw członkowskich Unii Europejskiej
przeznaczonych do przeszczepienia lub zastosowania u ludzi, albo
c)     tkanek
lub komórek dokonywany w ramach nagłego przypadku;
39)   sekwencja
identyfikacyjna donacji – pierwszą część jednolitego kodu europejskiego
składającą się z europejskiego kodu banku tkanek i komórek
i niepowtarzalnego numeru donacji;
40)   sekwencja
identyfikacyjna tkanek i komórek – drugą część jednolitego kodu europejskiego
składającą się z kodu tkanek i komórek, numeru podziału i daty ważności tkanek
lub komórek;
41)   standardowe procedury
operacyjne – pisemne instrukcje opisujące przebieg określonych procesów z
uwzględnieniem wykorzystywanych materiałów i metod oraz oczekiwanych wyników
tych procesów;
42)   sterylizacja –
zastosowanie odczynników chemicznych, czynników biologicznych i czynników
fizycznych, mające na celu unieszkodliwienie biologicznych czynników
chorobotwórczych w komórkach i tkankach;
43)   system kodowania EUTC –
system kodowania tkanek i komórek opracowany przez Komisję Europejską i
składający się z rejestru wszystkich rodzajów tkanek i komórek
dopuszczonych do obiegu w państwach członkowskich Unii Europejskiej oraz ich
odpowiednich kodów tkanek i komórek;
44)   system zapewnienia
jakości – strukturę organizacyjną, procedury, procesy i zasoby wpływające w
sposób bezpośredni lub pośredni na osiągnięcie i utrzymanie wysokiej jakości
komórek, tkanek lub narządów;
45)   testowanie – czynności
polegające na przeprowadzeniu badań mających na celu określenie przydatności
komórek, tkanek lub narządów do przeszczepienia lub komórek lub tkanek do
zastosowania u ludzi;
46)   tkanka – każdy element
składowy organizmu ludzkiego utworzony przez komórki;
47)   walidacja procesu –
udokumentowane działanie mające na celu wykazanie, że proces prowadzony w
ustalonym zakresie parametrów przebiega skutecznie i w sposób
powtarzalny oraz spełnia ustalone kryteria akceptacji;
48)   zagraniczny podmiot
pobierający – podmiot, w którym dokonano pobrania tkanek lub komórek od dawcy,
mający swoją siedzibę poza terytorium Rzeczypospolitej Polskiej;
49)   zamierzony biorca –
znanego potencjalnego biorcę, na rzecz którego dokonano przywozu tkanek lub
komórek, w tym przywozu z państwa trzeciego;
50)   zastosowanie u ludzi –
zastosowanie tkanek lub komórek na ciele lub w organizmie biorcy oraz
zastosowanie pozaustrojowe tkanek lub komórek;
51)   zastosowanie
allogeniczne – zastosowanie tkanek lub komórek pobranych od jednej osoby u
innej osoby;
52)   zastosowanie
autologiczne – zastosowanie tkanek lub komórek u tej samej osoby;
53)   żywy dawca – osobę, od
której pobierane są komórki, tkanki lub narządy.”;
4)     w
art. 3:
a)    
ust. 2 otrzymuje brzmienie:
„2. Zwrot kosztów pobrania, przechowywania,
przetwarzania, sterylizacji, dystrybucji, przeszczepiania komórek, tkanek lub
narządów i zastosowania u ludzi komórek lub tkanek pobranych od dawcy nie jest
zapłatą i nie stanowi korzyści majątkowej lub osobistej w rozumieniu ust. 1.”,
b)     w
ust. 3 pkt 10 otrzymuje brzmienie:
„10)  badań kwalifikujących komórki lub
tkanki do przeszczepienia lub zastosowania u ludzi, po pobraniu od dawcy;”;
5)     w art.
5 ust. 1 otrzymuje brzmienie:
„1. Pobrania komórek, tkanek lub
narządów ze zwłok ludzkich w celu ich przeszczepienia lub pobrania komórek lub
tkanek w celu ich zastosowania u ludzi można dokonać, jeżeli osoba zmarła nie
wyraziła za życia sprzeciwu.”;
6)     w
art. 12 w ust 1:
a)    
wprowadzenie do wyliczenia otrzymuje brzmienie:
„Komórki, tkanki lub narządy
w celu przeszczepienia lub komórki lub tkanki w celu zastosowania u innej
osoby mogą być pobierane od żywego dawcy, przy zachowaniu następujących
warunków:”,
b)    
pkt 3 otrzymuje brzmienie:
„3)    zasadność i celowość
pobrania i przeszczepienia komórek, tkanek lub narządów lub zastosowania u
ludzi komórek lub tkanek od określonego dawcy ustalają lekarze pobierający i
przeszczepiający lub stosujący je u znanego biorcy na podstawie aktualnego
stanu wiedzy medycznej;”,
c)    
pkt 5 otrzymuje brzmienie:
„5)    kandydat na dawcę
został przed wyrażeniem zgody szczegółowo, pisemnie poinformowany o rodzaju
zabiegu, ryzyku związanym z tym zabiegiem i o dających się
przewidzieć następstwach dla jego stanu zdrowia w przyszłości przez
lekarza wykonującego zabieg oraz przez innego lekarza niebiorącego bezpośredniego
udziału w pobieraniu i przeszczepieniu komórek, tkanek lub narządów lub
zastosowaniu u ludzi komórek lub tkanek;”,
d)    
pkt 7 i 8 otrzymują brzmienie:
„7)    kandydat na dawcę ma
pełną zdolność do czynności prawnych i wyraził dobrowolnie przed lekarzem
pisemną zgodę na pobranie komórek, tkanek lub narządów w celu ich
przeszczepienia lub komórek lub tkanek w celu ich zastosowania u znanego
biorcy; wymóg określenia biorcy przeszczepu nie dotyczy pobrania szpiku lub
innej regenerującej się komórki i tkanki;
8)     kandydat na dawcę
został przed wyrażeniem zgody uprzedzony o skutkach dla biorcy wynikających z
wycofania zgody na pobranie komórek, tkanek lub narządów, związanych z ostatnią
fazą przygotowania biorcy do dokonania ich przeszczepienia lub zastosowania u
ludzi;”;
7)     w
art. 16:
a)    
ust. 1 otrzymuje brzmienie:
„1. W celu umożliwienia dokonania
przeszczepień lub stosowania u ludzi szpiku, komórek krwiotwórczych krwi
obwodowej i krwi pępowinowej od dawców niespokrewnionych tworzy się centralny rejestr
niespokrewnionych potencjalnych dawców szpiku i krwi pępowinowej, zwany dalej
„rejestrem szpiku i krwi pępowinowej”.”,
b)    
ust. 8 otrzymuje brzmienie:
„8. Minister właściwy do spraw zdrowia
określi, w drodze rozporządzenia, sposób prowadzenia rejestru, o którym mowa w
ust. 1, uwzględniając konieczność zapewnienia jakości i bezpieczeństwa
pobierania, przeszczepienia i stosowania u ludzi oraz możliwość
prowadzenia rejestru w postaci elektronicznej.”;
8)     w
art. 16a w ust. 2:
a)    
pkt 3 otrzymuje brzmienie:
„3)    przechowywanie danych,
o których mowa w ust. 8, i ich aktualizacja, z uwzględnieniem możliwości
ich przechowywania w postaci elektronicznej;”,
b)    
pkt 6 i 7 otrzymują brzmienie:
„6)    udostępnianie szpiku i
komórek krwiotwórczych krwi obwodowej krajowym lub zagranicznym ośrodkom
przeszczepiającym lub stosującym szpik i komórki krwiotwórcze krwi
obwodowej;
7)     współpraca z
innymi ośrodkami dawców szpiku i ośrodkami przeszczepiającymi lub stosującymi
szpik i komórki krwiotwórcze krwi obwodowej.”;
9)     w
art. 16b ust. 3 otrzymuje brzmienie:
„3. Do udzielenia pozwolenia, o którym
mowa w art. 16a ust. 1, stosuje się odpowiednio przepisy art. 26 ust. 1, 2,
ust. 4 pkt 1 lit. j i pkt 4–8 i ust. 7 oraz art. 27 ust. 1–5.”;
10)   w art. 16c:
a)    
ust. 1 otrzymuje brzmienie:
„1. W podmiotach leczniczych dokonujących
przeszczepień narządów lub przeszczepień lub zastosowań szpiku, komórek
krwiotwórczych krwi obwodowej i krwi pępowinowej mogą działać ośrodki
kwalifikujące do przeszczepienia lub zastosowania u ludzi, zwane dalej
„ośrodkami kwalifikującymi”.”,
b)    
ust. 3 otrzymuje brzmienie:
„3. W ośrodku kwalifikującym kierownik
podmiotu leczniczego, o którym mowa w ust. 1, wyznacza zespół złożony z lekarzy
odpowiedzialnych za kwalifikację potencjalnych biorców do przeszczepienia lub
zastosowania, zwany dalej „zespołem”.”,
c)     w
ust. 7 pkt 2 otrzymuje brzmienie:
„2)    kwalifikowanie
potencjalnego biorcy do zabiegu przeszczepienia lub zastosowania;”;
11)   w art. 17
ust. 8 otrzymuje brzmienie:
„8.
Minister właściwy do spraw zdrowia określi, w drodze rozporządzenia:
1)     sposób i tryb
tworzenia i prowadzenia listy,
2)     kryteria
medyczne i sposób dokonywania wyboru potencjalnego biorcy,
3)    
sposób informowania potencjalnych biorców o kolejności wpisu na listę
– uwzględniając aktualny
stan wiedzy medycznej i zachowanie równego dostępu do zabiegu przeszczepienia
oraz możliwość prowadzenia listy w postaci elektronicznej.”;
12)   w art. 18
ust. 6 otrzymuje brzmienie:
„6. Minister właściwy do spraw zdrowia
określi, w drodze rozporządzenia, sposób prowadzenia rejestru, o którym mowa w
ust. 1, uwzględniając konieczność oceny wyników przeszczepienia oraz możliwość
prowadzenia rejestru w postaci elektronicznej.”;
13)   art. 20 i
art. 21 otrzymują brzmienie:
„Art. 20. 1. Dopuszcza się
przeszczepianie komórek, tkanek lub narządów lub stosowanie u ludzi komórek lub
tkanek pochodzących od zwierząt.
2. Przeszczepianie lub stosowanie, o
którym mowa w ust. 1, wymaga uzyskania pozytywnej opinii Krajowej Rady
Transplantacyjnej.
3. Do przeszczepiania lub stosowania, o
którym mowa w ust. 1, stosuje się przepisy dotyczące eksperymentów medycznych.
Art. 21. Komórki, tkanki lub narządy
mogą być pozyskane w celu przeszczepienia lub komórki lub tkanki mogą być
pozyskane w celu zastosowania u ludzi z narządów lub ich części usuniętych z
innych przyczyn niż w celu pobrania z nich komórek, tkanek lub narządów, po
uzyskaniu zgody na ich użycie od dawcy lub jego przedstawiciela ustawowego.”;
14)   w art. 22
ust. 6 otrzymuje brzmienie:
„6. Minister właściwy do spraw zdrowia
określi, w drodze rozporządzenia, wzory legitymacji i odznaki oraz sposób i
tryb nadawania odznaki „Dawca Przeszczepu” i „Zasłużony Dawca Przeszczepu”
wraz ze sposobem dokumentowania ilości pobrań dla celów nadania tej odznaki,
uwzględniając dane gromadzone przez Centrum Organizacyjno-Koordynacyjne do
Spraw Transplantacji „Poltransplant” oraz propagowanie donacji tkanek, komórek
i narządów.”;
15)   art. 24
otrzymuje brzmienie:
„Art. 24. Podmioty podejmujące działania
w zakresie propagowania donacji komórek, tkanek lub narządów są obowiązane
poinformować ministra właściwego do spraw zdrowia o zakresie tych działań.”;
16)   art. 25 i art. 26 otrzymują brzmienie:
„Art. 25. W celu gromadzenia,
przetwarzania, sterylizacji, przechowywania, dystrybucji, dopuszczania do
obiegu lub prowadzenia działalności przywozowej tkanek i komórek
przeznaczonych do przeszczepienia lub zastosowania u ludzi są tworzone banki
tkanek i komórek.
Art. 26. 1. Wniosek o uzyskanie
pozwolenia na wykonywanie czynności, o których mowa w art. 25, jednostka
organizacyjna, zwana dalej „wnioskodawcą”, składa do Krajowego Centrum
Bankowania Tkanek i Komórek.
2. Pozwolenia na wykonywanie czynności,
o których mowa w art. 25, udziela minister właściwy do spraw zdrowia na wniosek
Krajowego Centrum Bankowania Tkanek i Komórek, po zaopiniowaniu go przez
Krajową Radę Transplantacyjną, jeżeli wnioskodawca spełnia warunki określone w
ust. 3. Pozwolenia na wykonywanie czynności, o których mowa w art. 25, udziela
się na okres pięciu lat.
3.
Wnioskodawca uzyskuje pozwolenie na wykonywanie czynności, o których mowa w
art. 25, jeżeli łącznie spełnia następujące warunki:
1)     zatrudnia
osoby posiadające odpowiednie kwalifikacje, w tym osobę odpowiedzialną za
przestrzeganie przepisów niniejszej ustawy oraz zasad określonych w systemie
zapewnienia jakości, o którym mowa w art. 29, zwaną dalej „osobą
odpowiedzialną”;
2)     posiada
pomieszczenia i urządzenia odpowiadające wymaganiom fachowym i sanitarnym
określonym w przepisach wydanych na podstawie art. 27 ust. 7;
3)     posiada
projekt systemu zapewnienia jakości, o którym mowa w art. 29.
4.
Wniosek o uzyskanie pozwolenia na wykonywanie czynności, o których mowa w art.
25, zawiera:
1)    
dane dotyczące wnioskodawcy:
a)    
nazwę (firmę) albo nazwę (firmę) podmiotu, w którego strukturach znajduje się
bank tkanek i komórek, jeżeli dotyczy,
b)    
adres wykonywania działalności gospodarczej lub adres siedziby podmiotu,
w którego strukturach znajduje się bank tkanek i komórek, jeżeli dotyczy,
c)    
adres do korespondencji,
d)    
określenie formy organizacyjno-prawnej,
e)    
Numer Identyfikacji Podatkowej (NIP),
f)    
numer identyfikacyjny w krajowym rejestrze urzędowym podmiotów gospodarki
narodowej (REGON),
g)    
numer w Krajowym Rejestrze Sądowym, jeżeli dotyczy,
h)    
numer księgi rejestrowej w rejestrze podmiotów wykonujących działalność
leczniczą, jeżeli dotyczy,
i)     
wykaz posiadanych pozwoleń ministra właściwego do spraw zdrowia, o których
mowa w ust. 1, jeżeli dotyczy,
j)     
określenie struktury organizacyjnej;
2)     imię i
nazwisko osoby wyznaczonej do kontaktów w sprawie wniosku, jej numer telefonu i
adres poczty elektronicznej;
3)     adres strony
internetowej banku tkanek i komórek, jeżeli posiada;
4)     informację o
liczbie osób, o których mowa w ust. 3 pkt 1, ich kwalifikacjach
i zakresach czynności;
5)     wykaz
pomieszczeń i urządzeń, o których mowa w ust. 3 pkt 2;
6)     szczegółowy
zakres czynności, o których mowa w art. 25, z uwzględnieniem poszczególnych
rodzajów tkanek i komórek;
7)     wykaz
podmiotów, o których mowa w art. 31 ust. 1, którym bank tkanek i komórek,
po uzyskaniu pozwolenia na wykonywanie czynności, o których mowa w art. 25,
będzie zlecał dokonywanie czynności, oraz szczegółowe określenie zlecanych
czynności;
8)     imię i
nazwisko osoby odpowiedzialnej.
5. Do
wniosku, o którym mowa w ust. 1, dołącza się:
1)     poświadczoną
przez osobę upoważnioną do reprezentowania banku tkanek i komórek kopię
opinii właściwego państwowego inspektora sanitarnego o spełnianiu wymagań
określonych w przepisach wydanych na podstawie art. 27 ust. 7;
2)     poświadczone
przez osobę upoważnioną do reprezentowania banku tkanek i komórek kopie
umów zawartych z podmiotami, o których mowa w art. 31 ust. 1;
3)     projekt
systemu zapewnienia jakości, o którym mowa w art. 29.
6.
Wniosek, o którym mowa w ust. 1, obejmujący działalność przywozową, zawiera
także dane:
1)    
dotyczące tkanek i komórek, które mają zostać sprowadzone:
a)    
wykaz rodzajów tkanek lub komórek,
b)    
nazwę tkanek lub komórek albo nazwę przetworzonych tkanek lub komórek, zgodnie
z ogólnym wykazem europejskim, jeżeli taki wykaz został sporządzony,
c)    
nazwę (firmę) dostawcy z państwa trzeciego w odniesieniu do każdego rodzaju
tkanek lub komórek;
2)     określenie
wykazu czynności, które mają być dokonywane przez dostawcę z państwa
trzeciego lub podmiot, któremu zlecił on dokonanie określonych czynności, zwany
dalej „podwykonawcą”, przed transportem i w trakcie transportu tkanek lub
komórek od dostawcy z państwa trzeciego do wnioskodawcy, obejmujących:
pobieranie, testowanie, przetwarzanie, konserwowanie lub przechowywanie, z
podziałem na rodzaj tkanek lub komórek i na państwa, na terytorium których
każda z tych czynności ma być dokonana;
3)     określenie
wykazu czynności, które mają być dokonywane przez bank tkanek i komórek po
dostarczeniu do niego tkanek lub komórek od dostawcy z państwa trzeciego,
obejmujących: testowanie, przetwarzanie, konserwowanie lub przechowywanie z
podziałem na rodzaj tkanek i komórek;
4)    
dotyczące dostawców z państw trzecich:
a)    
nazwę (firmę),
b)    
imię (imiona) i nazwisko osoby wyznaczonej do kontaktów,
c)    
adres siedziby,
d)    
adres do korespondencji, jeżeli różni się od adresu siedziby,
e)    
numer telefonu wraz z międzynarodowym numerem kierunkowym,
f)    
numer kontaktowy w nagłych przypadkach, jeżeli różni się od numeru,
o którym mowa w lit. e,
g)    
adres poczty elektronicznej.
7. W przypadku gdy osoba odpowiedzialna
jest czasowo zastępowana przez inną osobę, bank tkanek i komórek niezwłocznie
przekazuje imię i nazwisko tej osoby do Krajowego Centrum Bankowania Tkanek i
Komórek i informuje o dacie rozpoczęcia pełnienia obowiązków osoby
odpowiedzialnej przez tę osobę.
8.
Krajowe Centrum Bankowania Tkanek i Komórek w terminie 10 dni od dnia,
w którym decyzja o udzieleniu pozwolenia na wykonywanie czynności, o
których mowa w art. 25, stała się ostateczna, przekazuje do europejskiego
kompendium banków tkanek i komórek dane dotyczące:
1)    
banku tkanek i komórek:
a)    
nazwę (firmę),
b)    
krajowy lub międzynarodowy kod,
c)    
nazwę (firmę) podmiotu, w którego strukturach znajduje się bank tkanek
i komórek, jeżeli dotyczy,
d)    
adres siedziby,
e)    
dane kontaktowe: adres poczty elektronicznej, numer telefonu i numer faksu,
2)    
pozwolenia na wykonywanie czynności, o których mowa w art. 25:
a)    
nazwę właściwego organu wydającego pozwolenie,
b)    
nazwę krajowego organu odpowiedzialnego za prowadzenie europejskiego kompendium
banków tkanek i komórek,
c)    
sposób przeprowadzenia kontroli,
d)    
nazwę (firmę) posiadacza pozwolenia,
e)    
rodzaje tkanek lub komórek, w odniesieniu do których wydano pozwolenie,
f)    
rodzaje czynności, na których wykonywanie wydano pozwolenie,
g)    
informację o tym, czy pozwolenie jest ważne, cofnięte albo czy dobrowolnie
zaprzestano prowadzenia działalności, na wykonywanie której zostało wydane
pozwolenie na wykonywanie czynności, o których mowa w art. 25
– i na tej podstawie
przydziela bankowi tkanek i komórek europejski kod banku tkanek i komórek na
potrzeby jednolitego kodu europejskiego.
9. Jeżeli bank tkanek i komórek stosuje
więcej niż jeden system przydzielania niepowtarzalnych numerów donacji,
przydziela mu się oddzielne numery banków tkanek i komórek odpowiadające
liczbie stosowanych systemów przydzielania.
10. O przydzieleniu europejskiego kodu
banku tkanek i komórek na potrzeby jednolitego kodu europejskiego na podstawie
ust. 8 lub 9 Krajowe Centrum Bankowania Tkanek i Komórek, w terminie 7 dni od
dnia jego przydzielenia, informuje ministra właściwego do spraw zdrowia.
11. W terminie 10 dni od dnia otrzymania
informacji, o której mowa w ust. 10, minister właściwy do spraw zdrowia wydaje
bankowi tkanek i komórek świadectwo uzyskania pozwolenia na wykonywanie
czynności, o których mowa w art. 25, na działalność przywozową.
12.
Świadectwo, o którym mowa w ust. 11, zawiera informacje dotyczące:
1)     numeru
świadectwa;
2)    
danych banku tkanek i komórek prowadzącego działalność przywozową:
a)    
nazwę (firmę),
b)    
europejski kod banku tkanek i komórek,
c)    
adres siedziby,
d)    
adres miejsca odbioru tkanek lub komórek dla dostawców, jeżeli różni się od
adresu siedziby banku tkanek i komórek,
e)    
numer telefonu,
f)    
adres poczty elektronicznej,
g)    
adres strony internetowej;
3)    
zakresu działalności przywozowej:
a)    
rodzaj przywożonych tkanek lub komórek,
b)    
nazwę przywożonych tkanek lub komórek,
c)    
warunki, którym podlega przywóz, jeżeli dotyczy,
d)    
państwo trzecie, w którym dokonuje się pobrania tkanek lub komórek,
e)    
państwo trzecie, w którym dokonuje się czynności innych niż pobranie tkanek lub
komórek,
f)    
nazwę dostawcy i państwo trzecie, z którego ma następować przywóz,
g)    
państwo członkowskie Unii Europejskiej, w którym ma następować dystrybucja,
jeżeli dotyczy;
4)    
pozwolenia na wykonywanie czynności, o których mowa w art. 25:
a)    
numer pozwolenia,
b)    
podstawę prawną wydania pozwolenia,
c)    
datę wygaśnięcia pozwolenia,
d)    
informację o liczbie do tej pory udzielonych bankowi tkanek i komórek pozwoleń,
e)    
nazwę organu udzielającego pozwolenia,
f)    
imię i nazwisko urzędnika odpowiedzialnego za wydanie pozwolenia,
g)    
datę wydania pozwolenia,
h)    
podpis urzędnika odpowiedzialnego za wydanie pozwolenia i pieczęć organu
wydającego pozwolenie.
13. Minister właściwy do spraw zdrowia
określi, w drodze rozporządzenia, wzór świadectwa, o którym mowa w ust. 11,
uwzględniając konieczność zapewnienia bezpieczeństwa zdrowotnego biorców oraz
równorzędności norm jakości obowiązujących w Unii Europejskiej.”;
17)   w art. 27:
a)    
ust. 1 otrzymuje brzmienie:
„1. Bank tkanek i komórek informuje
niezwłocznie Krajowe Centrum Bankowania Tkanek i Komórek o wszelkich zmianach
danych, o których mowa w art. 26 ust. 4 i 6, oraz przedkłada w przypadku
zmiany dokumenty, o których mowa w art. 26 ust. 5.”,
b)    
po ust. 1 dodaje się ust. 1a–1g w brzmieniu:
„1a. Bank tkanek i komórek prowadzący
działalność przywozową informuje niezwłocznie Krajowe Centrum Bankowania Tkanek
i Komórek o każdym całkowitym lub częściowym cofnięciu lub zawieszeniu aktu
właściwego organu państwa trzeciego uprawniającego do wywozu tkanek i komórek,
posiadanego przez dostawcę z państwa trzeciego.
1b. Bank tkanek i komórek prowadzący
działalność przywozową informuje niezwłocznie Krajowe Centrum Bankowania Tkanek
i Komórek o każdej innej decyzji, którą organ właściwy państwa, w którym
dostawca z państwa trzeciego ma siedzibę, podjął w związku z naruszeniem przez
dostawcę z państwa trzeciego przepisów, która może być istotna dla jakości i
bezpieczeństwa sprowadzanych tkanek i komórek.
1c. Bank tkanek i komórek prowadzący działalność
przywozową informuje Krajowe Centrum Bankowania Tkanek i Komórek o każdorazowym
sprowadzeniu tkanek i komórek na terytorium Rzeczypospolitej Polskiej od
dostawcy z państwa trzeciego w terminie 7 dni od dnia, w którym dokonano
sprowadzenia.
1d. W przypadku gdy z informacji, o których
mowa w ust. 1, wynika zmiana danych, o których mowa w art. 26 ust. 8, Krajowe
Centrum Bankowania Tkanek i Komórek niezwłocznie przekazuje zmienione dane
do europejskiego kompendium banków tkanek i komórek.
1e. Istotna zmiana dotycząca działalności
przywozowej prowadzonej przez bank tkanek i komórek, obejmująca rodzaj
przywożonych tkanek lub komórek lub dostawców z państw trzecich, wymaga
uzyskania pozwolenia, o którym mowa w art. 26 ust. 1, na prowadzenie tej
działalności.
1f. Bank tkanek i komórek informuje
niezwłocznie dyrektora Krajowego Centrum Bankowania Tkanek i Komórek o istotnej
zmianie działalności przywozowej polegającej na działaniach podejmowanych w
państwach trzecich, które mogą wpływać na jakość i bezpieczeństwo przywożonych
tkanek i komórek. Bank tkanek i komórek może dokonać tej zmiany po uzyskaniu
pisemnej zgody dyrektora Krajowego Centrum Bankowania Tkanek i Komórek.
1g. W przypadku gdy bank tkanek i komórek
prowadzący działalność przywozową dokona jednorazowego przywozu tkanek lub
komórek pochodzących od dostawcy z państwa trzeciego, który nie jest objęty
pozwoleniem, o którym mowa w art. 26 ust. 1, na prowadzenie działalności
przywozowej, nie uznaje się go za istotną zmianę, o której mowa w ust. 1e,
jeżeli bank tkanek i komórek prowadzący działalność przywozową posiada
pozwolenie na sprowadzenie tego samego rodzaju tkanek lub komórek od innego
dostawcy z państwa trzeciego.”,
c)    
ust. 2–5 otrzymują brzmienie:
„2.
Minister właściwy do spraw zdrowia dokonuje oceny, czy:
1)     bank tkanek i
komórek ubiegający się o pozwolenie, o którym mowa w art. 26 ust. 2, spełnia
warunki wymagane do jego uzyskania;
2)     podmioty, o
których mowa w art. 26 ust. 4 pkt 7, spełniają w zakresie czynności określonych
w umowie zawartej z bankiem tkanek i komórek wymagania określone w przepisach
wydanych na podstawie ust. 6 i 7.
3. Ocena, o której mowa w ust. 2, jest
dokonywana na podstawie raportu pokontrolnego sporządzonego po przeprowadzeniu
kontroli w celu stwierdzenia, czy bank tkanek i komórek ubiegający się o
pozwolenie, o którym mowa w art. 26 ust. 2, spełnia warunki wymagane do jego
uzyskania.
4.
Minister właściwy do spraw zdrowia cofa pozwolenie, jeżeli:
1)     bank tkanek i
komórek przestał spełniać warunki wymagane do uzyskania pozwolenia, o którym
mowa w art. 26 ust. 2 lub;
2)     bank tkanek i
komórek uniemożliwia przeprowadzenie kontroli niezbędnej do stwierdzenia, czy
spełnia wymagania do realizacji zadań określonych ustawą, lub;
3)     podmioty, o
których mowa w art. 26 ust. 4 pkt 7, nie spełniają wymagań określonych dla
banków tkanek i komórek w przepisach wydanych na podstawie ust. 7 w zakresie
czynności określonych w umowie zawartej z bankiem tkanek i komórek, lub
4)     osoby zatrudnione
w podmiotach, o których mowa w art. 26 ust. 4 pkt 7, nie spełniają wymagań
określonych w przepisach wydanych na podstawie ust. 6.
5. Udzielenie pozwolenia, odmowa udzielenia
pozwolenia oraz cofnięcie pozwolenia, o którym mowa w art. 26 ust. 2, następują
w drodze decyzji administracyjnej. Decyzja o cofnięciu pozwolenia podlega
natychmiastowemu wykonaniu. W decyzji określa się sposób przekazania
przechowywanych tkanek i komórek do innego banku lub banków tkanek i komórek
posiadających pozwolenie.”;
18)   w art. 28 w
ust. 3 pkt 5 otrzymuje brzmienie:
„5)    promocja honorowej
donacji tkanek i komórek.”;
19)   po art. 31
dodaje się art. 31a w brzmieniu:
„Art. 31a. 1. Bank tkanek i komórek
prowadzący działalność przywozową zawiera umowę z dostawcą z państwa trzeciego
w przedmiocie sprowadzania z państwa trzeciego na terytorium Rzeczypospolitej
Polskiej tkanek lub komórek.
2.
Umowa, o której mowa w ust. 1, zawiera:
1)     dane banku
tkanek i komórek prowadzącego działalność przywozową, o których mowa w art. 26
ust. 8 pkt 1, dane dostawcy z państwa trzeciego, o których mowa
w art. 26 ust. 6 pkt 4, i dane podwykonawcy, o których mowa w art. 26
ust. 6 pkt 2, jeżeli dotyczy;
2)     uprawnienie
ministra właściwego do spraw zdrowia lub osoby działającej z jego upoważnienia
do przeprowadzania kontroli dostawcy z państwa trzeciego w czasie obowiązywania
umowy oraz w okresie dwóch lat od jej rozwiązania lub zakończenia jej
realizacji w zakresie spełniania wymogów obowiązujących w państwie trzecim
odnoszących się do możliwości dostarczania tkanek lub komórek na terytorium
Rzeczypospolitej Polskiej oraz w zakresie zgodności norm jakości i
bezpieczeństwa stosowanych przez dostawcę z państwa trzeciego
z wymaganiami określonymi w art. 29;
3)     zobowiązanie
stron umowy do zapewnienia spełniania norm jakości i bezpieczeństwa przez
przywożone tkanki lub komórki przeznaczone do przeszczepienia lub zastosowania
u ludzi, zgodnie z wymaganiami określonymi w art. 29;
4)    
dane identyfikacyjne podwykonawcy, jeżeli dotyczy, obejmujące:
a)    
nazwę (firmę),
b)    
formę organizacyjno-prawną,
c)    
adres siedziby,
d)    
numer telefonu,
e)    
adres poczty elektronicznej;
5)     zobowiązanie
dostawcy z państwa trzeciego do przekazania, w terminie 14 dni od dnia zawarcia
umowy, bankowi tkanek i komórek prowadzącemu działalność przywozową pisemnych
informacji o spełnianiu wymogów obowiązujących w państwie trzecim
odnoszących się do możliwości dostarczania tkanek lub komórek na terytorium
Rzeczypospolitej Polskiej;
6)    
zobowiązanie dostawcy z państwa trzeciego do niezwłocznego poinformowania banku
tkanek i komórek prowadzącego działalność przywozową o:
a)    
zmianach w swojej działalności dotyczących częściowego albo całkowitego
cofnięcia albo zawieszenia pozwolenia na wywóz tkanek lub komórek lub
o innych zmianach mogących mieć wpływ na jakość i bezpieczeństwo tkanek
lub komórek, które zostały lub mają zostać sprowadzone,
b)    
podejrzewanych lub faktycznych istotnych zdarzeniach niepożądanych lub
istotnych niepożądanych reakcjach, które mogą mieć wpływ na jakość
i bezpieczeństwo tkanek i komórek, które zostały lub mają zostać
sprowadzone;
7)     uprawnienie
banku tkanek i komórek prowadzącego działalność przywozową do przeprowadzania
regularnych audytów u dostawcy z państwa trzeciego w zakresie spełniania norm
jakości i bezpieczeństwa przywożonych tkanek lub komórek przeznaczonych do
przeszczepienia lub zastosowania u ludzi, zgodnie z wymaganiami
określonymi w art. 29;
8)     warunki
transportu tkanek lub komórek;
9)     zobowiązanie
dostawcy z państwa trzeciego lub jego podwykonawcy, jeżeli dotyczy, do
przechowywania dokumentacji dawcy dotyczącej sprowadzanych tkanek lub komórek z
zapewnieniem ochrony danych osobowych dawcy przed ich nieuprawnionym
przetwarzaniem, przez 30 lat od dnia pobrania, oraz określenie podmiotu, do
którego zostaną przekazane dane dawcy w przypadku zaprzestania prowadzenia
działalności przez dostawcę z państwa trzeciego lub przez jego podwykonawcę,
jeżeli dotyczy;
10)   zobowiązanie banku
tkanek i komórek prowadzącego działalność przywozową i dostawcy z państwa
trzeciego do dokonywania co pół roku przeglądu umowy, o której mowa w ust.
1, pod względem zgodności jej postanowień z niniejszą ustawą i jej aktami
wykonawczymi w zakresie jakości i bezpieczeństwa obrotu tkankami lub komórkami,
a w przypadku wystąpienia w czasie obowiązywania umowy zmian stanu prawnego
wpływającego na normy jakości i bezpieczeństwa w ten sposób, że normy te
ulegną obostrzeniu w stosunku do stanu prawnego obowiązującego w chwili
zawarcia umowy, zobowiązanie banku tkanek i komórek dokonującego przywozu i
dostawcy z państwa trzeciego do niezwłocznej zmiany treści umowy w zakresie
norm jakości i bezpieczeństwa;
11)   zobowiązanie dostawcy z
państwa trzeciego do przedstawienia bankowi tkanek i komórek prowadzącemu
działalność przywozową wykazu wszystkich standardowych procedur operacyjnych
dotyczących jakości i bezpieczeństwa sprowadzanych tkanek lub komórek oraz
zobowiązanie do przekazywania tych procedur niezwłocznie na żądanie banku
tkanek i komórek dokonującego przywozu;
12)   zobowiązanie dostawcy z
państwa trzeciego do niezwłocznego poinformowania na piśmie banku tkanek i
komórek prowadzącego działalność przywozową o miejscu i czasie pobrania
tkanek lub komórek wraz z danymi identyfikacyjnymi zagranicznego podmiotu
pobierającego w zakresie, o którym mowa w art. 34 ust. 4 pkt 2.
3. Bank tkanek i komórek prowadzący
działalność przywozową przekazuje poświadczoną przez osobę upoważnioną do
reprezentowania banku tkanek i komórek kopię umowy, o której mowa w ust. 1,
zawartej z dostawcą z państwa trzeciego do Krajowego Centrum Bankowania Tkanek
i Komórek, w terminie 14 dni od dnia jej zawarcia.
4. Zawarcie umowy, o której mowa w ust.
1, nie jest wymagane, jeżeli przywiezione w ramach jednorazowego przywozu
tkanki i komórki będą przeszczepione lub zastosowane wyłącznie u zamierzonego
biorcy.”;
20)   art. 34
otrzymuje brzmienie:
„Art.
34. 1. Bank tkanek i komórek:
1)     jest
obowiązany prowadzić, gromadzić i przechowywać dokumentację dotyczącą
podejmowanych czynności dotyczących tkanek i komórek,
2)     prowadzący
działalność przywozową tkanek lub komórek z państwa trzeciego, w tym
dokonujący jednorazowego przywozu, jest obowiązany prowadzić, gromadzić i przechowywać
dokumentację podejmowanych czynności, obejmującą rodzaje i ilości przywożonych
tkanek lub komórek oraz ich pochodzenie i przeznaczenie
– przez okres 30 lat od dnia
wydania tkanek lub komórek w celu przeszczepienia lub zastosowania u ludzi, w
sposób umożliwiający identyfikację dawców i biorców tkanek lub komórek.
2. Bank tkanek i komórek jest obowiązany
przekazywać do Krajowego Centrum Bankowania Tkanek i Komórek roczny raport
dotyczący podejmowanych czynności, obejmujący rodzaje i ilości gromadzonych,
przetwarzanych, przechowywanych i wydawanych tkanek lub komórek oraz ich
pochodzenie i przeznaczenie.
3. Dokumentacja, o której mowa w ust. 1,
może być gromadzona, przechowywana i udostępniana w postaci elektronicznej.
4.
Dokumentacja, o której mowa w ust. 1, obejmuje następujące dane:
1)    
dane identyfikacyjne dawcy:
a)    
imię (imiona) i nazwisko,
b)    
płeć,
c)    
datę urodzenia,
d)    
numer PESEL, jeżeli posiada,
e)    
numer dokumentacji medycznej związanej z donacją,
f)    
wyniki badań diagnostycznych mających na celu wykrycie przeciwwskazań do bycia
dawcą tkanek lub komórek, w tym obecności biologicznych czynników
chorobotwórczych w rozumieniu art. 2 pkt 2 ustawy z dnia 5 grudnia 2008 r.
o zapobieganiu oraz zwalczaniu zakażeń i chorób zakaźnych u ludzi (Dz. U. z
2016 r. poz. 1866, 2003 i 2173),
g)    
wyniki badań antygenów zgodności tkankowych, jeżeli dotyczy,
h)    
liczbę przeprowadzonych badań antygenów zgodności tkankowej, jeżeli dotyczy,
i)     
dostępność dawcy (dawca zakwalifikowany do pobrania albo niezakwalifikowany do
pobrania ), jeżeli dotyczy;
2)    
dane identyfikacyjne dotyczące pobrania, obejmujące:
a)    
dane identyfikacyjne zagranicznego podmiotu pobierającego lub banku tkanek i
komórek, obejmujące:
–    
nazwę (firmę),
–    
formę organizacyjno-prawną,
–    
adres siedziby,
–    
numer telefonu,
–    
adres poczty elektronicznej,
b)    
niepowtarzalny numer donacji,
c)    
datę i godzinę rozpoczęcia oraz zakończenia pobrania,
d)    
miejsce pobrania,
e)    
dane dotyczące rodzaju pobrania, obejmujące:
–    
ilość pobranych tkanek lub komórek,
–    
rodzaj pobranych tkanek lub komórek,
–    
rodzaj pobrania (w celu zastosowania autologicznego lub allogenicznego),
–    
pochodzenie pobranych tkanek lub komórek (pobranie od żywego dawcy lub ze
zwłok);
3)    
dane identyfikacyjne tkanek lub komórek, obejmujące:
a)    
dane identyfikacyjne banku tkanek i komórek,
b)    
rodzaj tkanek lub komórek albo przetworzonych tkanek lub komórek (nomenklatura
podstawowa ogólnego wykazu europejskiego, jeżeli taki wykaz został
sporządzony),
c)    
numer podziału, jeżeli dotyczy,
d)    
datę ważności tkanek lub komórek, jeżeli dotyczy,
e)    
informacje, czy tkanki lub komórki są poddane kwarantannie, karencji albo czy
dopuszczono je do dystrybucji lub obiegu,
f)    
opis i pochodzenie tkanek lub komórek, zastosowane etapy przetwarzania, wyroby
medyczne oraz materiały mające bezpośrednio kontakt z tkankami lub komórkami,
wpływające na ich jakość lub bezpieczeństwo,
g)    
dane identyfikacyjne banku tkanek i komórek dokonującego oznaczenia tkanek lub
komórek albo przetworzonych tkanek i komórek etykietą ostateczną celem
przekazania ich do dystrybucji;
4)     jednolity kod
europejski, jeżeli dotyczy;
5)    
dane identyfikacyjne dotyczące zastosowania u ludzi tkanek lub komórek,
obejmujące:
a)    
datę dystrybucji lub dopuszczenia do obiegu albo datę utylizacji,
b)    
dane identyfikacyjne lekarza stosującego tkanki lub komórki, obejmujące:
–    
tytuł zawodowy, stopień naukowy lub stopień naukowy wraz z tytułem naukowym,
–    
imię (imiona) i nazwisko,
–    
numer prawa wykonywania zawodu,
–    
posiadane specjalizacje.”;
21)   w art. 35:
a)     w
ust. 1:
–     w
pkt 1 lit. a otrzymuje brzmienie:
„a)   warunków wymaganych do
uzyskania pozwolenia, o którym mowa w art. 26 ust. 2, lub”,
–     w
pkt 2 wprowadzenie do wyliczenia otrzymuje brzmienie:
„podmiotach, o których mowa
w art. 26 ust. 4 pkt 7, dotyczącą:”,
–     w
pkt 3 kropkę zastępuje się średnikiem i dodaje się pkt 4 w brzmieniu:
„4)    podmiotach, o których
mowa w art. 31a, w zakresie wymagań określonych niniejszą ustawą.”,
b)    
po ust. 1 dodaje się ust. 1a–1f w brzmieniu:
„1a. Minister właściwy do spraw zdrowia
przeprowadza kontrolę, o której mowa w ust. 1, w bankach tkanek i komórek
prowadzących działalność przywozową oraz kontrolę działalności dostawców z
państw trzecich na wniosek złożony wraz z uzasadnieniem przez właściwy organ
państwa członkowskiego Unii Europejskiej odpowiedzialny za organizowanie
inspekcji i kontroli banków tkanek i komórek w danym państwie
członkowskim.
1b.
Wniosek, o którym mowa w ust. 1a, zawiera:
1)     pełną nazwę i
adres siedziby organu;
2)     podstawę prawną
określającą uprawnienia organu w zakresie organizowania inspekcji i kontroli
banków tkanek i komórek w państwie, w którym znajduje się jego siedziba;
3)     zakres kontroli.
1c. W przypadku gdy wniosek nie spełnia
warunków, o których mowa w ust. 1b, minister właściwy do spraw
zdrowia wzywa organ do uzupełnienia wniosku, określając termin jego uzupełnienia.
W przypadku nieuzupełnienia wniosku w wyznaczonym terminie kontroli nie
przeprowadza się.
1d. W kontroli może uczestniczyć właściwy
organ państwa członkowskiego, które złożyło wniosek o przeprowadzenie kontroli.
Sposób uczestnictwa organu państwa członkowskiego określa w formie pisemnej
minister właściwy do spraw zdrowia. O odmowie uczestnictwa w związku z
koniecznością ochrony interesu publicznego lub zdrowia publicznego informuje
się państwo członkowskie, które wystąpiło z wnioskiem o przeprowadzenie
kontroli.
1e. Środki podejmowane w wyniku kontroli
wprowadza się po konsultacji z państwem członkowskim, które złożyło
wniosek o przeprowadzenie kontroli.
1f. Na wniosek innego państwa członkowskiego
Unii Europejskiej lub Komisji Europejskiej minister właściwy do spraw zdrowia
przekazuje informacje o wynikach kontroli dotyczących banków tkanek i komórek
prowadzących działalność przywozową i dostawców z państw trzecich.”,
c)    
ust. 10 otrzymuje brzmienie:
„10. W przypadku niewykonania przez kontrolowaną
jednostkę zaleceń pokontrolnych w wyznaczonym terminie minister właściwy do
spraw zdrowia może cofnąć pozwolenie, o którym mowa w art. 26 ust. 2.”,
d)     w
ust. 11 pkt 2 otrzymuje brzmienie:
„2)    podmiotów, o których
mowa w art. 16a ust. 1, art. 26 ust. 4 pkt 7, art. 36 ust. 1 i art. 37 ust. 1,
w zakresie działalności objętej pozwoleniami wydanymi na podstawie przepisów
ustawy,”;
22)   w art. 36:
a)     w
ust. 1 pkt 5 otrzymuje brzmienie:
„5)    przeszczepianiu lub
zastosowaniu u ludzi – może być prowadzone wyłącznie w podmiotach
leczniczych.”,
b)     ust. 7 otrzymuje brzmienie:
„7.
Minister właściwy do spraw zdrowia określi, w drodze rozporządzenia:
1)     kwalifikacje
zawodowe osób pobierających komórki, tkanki i narządy oraz osób dokonujących ich
przeszczepiania lub stosowania u ludzi,
2)     kwalifikacje
zawodowe koordynatorów pobierania i przeszczepiania komórek, tkanek i narządów,
3)     warunki, jakim
powinny odpowiadać podmioty wymienione w ust. 1, w których podejmowane
będzie postępowanie polegające na pobieraniu, przechowywaniu, przeszczepianiu
komórek, tkanek lub narządów lub zastosowaniu u ludzi komórek lub tkanek,
4)     szczegółowe zasady
współdziałania podmiotów, o których mowa w ust. 1, w zakresie pobierania,
przechowywania komórek, tkanek i narządów w celu ich wykorzystania do
przeszczepienia lub zastosowania u ludzi,
5)    
wymagania, jakim powinna odpowiadać dokumentacja medyczna dotycząca pobierania
komórek, tkanek i narządów, ich przechowywania i przeszczepiania lub
zastosowania u ludzi
– uwzględniając konieczność zapewnienia
bezpieczeństwa zdrowotnego biorców i dawców komórek, tkanek lub
narządów.”;
23)   w art. 37a:
a)    
ust. 1 otrzymuje brzmienie:
„1. Wywozu szpiku, komórek krwiotwórczych
krwi obwodowej i krwi pępowinowej z terytorium Rzeczypospolitej Polskiej i ich
przywozu na terytorium Rzeczypospolitej Polskiej dokonuje podmiot leczniczy
wykonujący pobranie lub przeszczepienie lub stosujący u ludzi szpik, komórki
krwiotwórcze krwi obwodowej i krwi pępowinowej, za zgodą dyrektora Centrum
Organizacyjno-Koordynacyjnego do Spraw Transplantacji „Poltransplant”.”,
b)    
po ust. 3 dodaje się ust. 3a w brzmieniu:
„3a. Jednorazowego przywozu tkanek lub
komórek na terytorium Rzeczypospolitej Polskiej od dostawcy z państwa trzeciego
dokonuje bank tkanek i komórek, za zgodą dyrektora Krajowego Centrum
Bankowania Tkanek i Komórek.”,
c)     w
ust. 8 pkt 2 otrzymuje brzmienie:
„2)    jakość i bezpieczeństwo
przywożonych i wywożonych komórek, tkanek lub narządów przeznaczonych do
przeszczepienia lub komórek lub tkanek przeznaczonych do zastosowania u
ludzi.”,
d)     w
ust. 9 pkt 2 otrzymuje brzmienie:
„2)    ust. 2–3a – gromadzi i
przechowuje Krajowe Centrum Bankowania Tkanek i Komórek.”;
24)   art. 37b
otrzymuje brzmienie:
„Art. 37b. 1. Bank tkanek i komórek
oznacza komórki i tkanki w sposób umożliwiający identyfikację ich dawcy za
pomocą jednolitego kodu europejskiego najpóźniej przed ich dopuszczeniem do
obiegu lub dystrybucją w celu przeszczepienia lub zastosowania u ludzi.
2.
Bank tkanek i komórek, podmiot leczniczy, o którym mowa w art. 36 ust. 1
pkt 1, 2 i 5, i medyczne laboratorium diagnostyczne, o którym mowa w art.
37 ust. 1, oznaczają w sposób umożliwiający identyfikację dawcy za pomocą
niepowtarzalnego oznakowania, bez konieczności stosowania jednolitego kodu
europejskiego:
1)     narządy;
2)    
komórki i tkanki:
a)    
przywożone na terytorium Rzeczypospolitej Polskiej w nagłych przypadkach,
b)    
dystrybuowane bezpośrednio w celu natychmiastowego przeszczepienia lub
zastosowania u ludzi przez bank tkanek i komórek, który posiada ważne
pozwolenie,
c)    
przeznaczone do testowania.
3. Identyfikacja, o której mowa w ust.
1, zapewnia możliwość określenia danych dotyczących pobrania komórek, tkanek
lub narządów, ich przyjęcia do banku tkanek i komórek, podmiotu
leczniczego, o którym mowa w art. 36 ust. 1 pkt 1, 2 i 5, i medycznego
laboratorium diagnostycznego, o którym mowa w art. 37 ust. 1, oraz ich
testowania, przetwarzania, sterylizacji, przechowywania i dystrybucji.
4.
Bank tkanek i komórek, podmiot leczniczy, o którym mowa w art. 36 ust. 1
pkt 1 i 3, i medyczne laboratorium diagnostyczne, o którym mowa w art. 37
ust. 1, są obowiązane do:
1)    
przydzielania sekwencji identyfikacyjnej donacji po pobraniu tkanek lub komórek
lub w momencie otrzymania ich od zagranicznego podmiotu pobierającego, lub przy
przywozie tkanek lub komórek od dostawcy z państwa trzeciego, która obejmuje:
a)    
europejski kod banku tkanek i komórek określony w europejskim kompendium banków
tkanek i komórek,
b)    
niepowtarzalny numer donacji przydzielony przez bank tkanek i komórek, chyba że
taki numer jest przydzielany centralnie na poziomie krajowym i stosowany w
ramach systemu kodowania ISBT 128;
2)    
niedokonywania zmiany sekwencji identyfikacyjnej donacji po przydzieleniu jej
do tkanek lub komórek dopuszczonych do obiegu, chyba że jest to niezbędne do
poprawienia błędu w kodowaniu; każde poprawienie błędu wymaga pisemnego
potwierdzenia przez osobę odpowiedzialną odpowiednio w banku tkanek i komórek
albo w podmiocie leczniczym, o którym mowa w art. 36 ust. 1 pkt 1 i 3, albo w
medycznym laboratorium diagnostycznym, o którym mowa w art. 37 ust. 1;
3)     zastosowania
jednego z dopuszczonych systemów kodowania tkanek i komórek oraz odpowiednich
numerów tkanek i komórek zawartych w europejskim kompendium przetworzonych
tkanek lub komórek najpóźniej przed ich dystrybucją do celów przeszczepiania
lub zastosowania u ludzi;
4)     zastosowania
odpowiedniego numeru podziału i daty ważności tkanek lub komórek; w przypadku
tkanek lub komórek, w odniesieniu do których nie określono daty ważności, datą
ważności jest najpóźniej termin określony jako „00000000” przed ich dystrybucją
do celów przeszczepiania lub zastosowania u ludzi;
5)     stosowania
jednolitego kodu europejskiego na oznaczeniu danych tkanek lub komórek
zamieszczonego w sposób nieusuwalny i trwały oraz podania tego kodu w
dokumentacji, o której mowa w art. 34 ust. 1, najpóźniej przed momentem
dystrybucji tkanek i komórek do celów przeszczepienia lub zastosowania u ludzi;
6)    
powiadamiania Krajowego Centrum Bankowania Tkanek i Komórek, jeżeli:
a)    
informacje zawarte w europejskim kompendium banków tkanek i komórek wymagają
aktualizacji lub korekty,
b)    
europejskie kompendium przetworzonych tkanek i komórek wymaga aktualizacji lub
korekty,
c)    
bank tkanek i komórek zauważy przypadek niezgodności z wymogami dotyczącymi
jednolitego kodu europejskiego w odniesieniu do tkanek lub komórek otrzymanych
od innych banków tkanek i komórek mających siedzibę na terytorium państw
członkowskich Unii Europejskiej;
7)     wprowadzania
niezbędnych środków w przypadku nieprawidłowego zastosowania jednolitego kodu
europejskiego na oznaczeniu, w szczególności podjęcia działań informacyjnych,
korekcyjnych, korygujących oraz zapobiegawczych.”;
25)   art. 37e
otrzymuje brzmienie:
„Art.
37e. Minister właściwy do spraw zdrowia określi, w drodze rozporządzenia:
1)     sposób
tworzenia niepowtarzalnego oznakowania umożliwiającego identyfikację dawcy
komórek lub tkanek oraz sposób oznaczania komórek lub tkanek – w postaci
zastosowania jednolitego kodu europejskiego,
2)     sposób
tworzenia niepowtarzalnego oznakowania umożliwiającego identyfikację dawcy
komórek lub tkanek oraz sposób oznaczania komórek lub tkanek – bez zastosowania
jednolitego kodu europejskiego – w przypadkach, o których mowa w art. 37b
ust. 2 pkt 2,
3)     sposób
tworzenia niepowtarzalnego oznakowania umożliwiającego identyfikację dawcy
narządów oraz sposób oznaczania narządów za pomocą tego oznakowania,
4)    
wymagania w zakresie monitorowania, o którym mowa w art. 37c ust. 3
– uwzględniając konieczność
zapewnienia bezpieczeństwa zdrowotnego biorców oraz możliwość prawidłowego
przeanalizowania i prześledzenia drogi tkanek i komórek od dawcy do biorcy i
odwrotnie.”;
26)   w art. 39:
a)     w
ust. 3 w pkt 7 kropkę zastępuje się średnikiem i dodaje się pkt 8 w brzmieniu:
„8)    monitorowanie danych
dotyczących banków tkanek i komórek gromadzonych w europejskim kompendium
banków tkanek i komórek, a w przypadku stwierdzenia nieprawidłowości w tym
zakresie, informowanie o tym jednostki prowadzącej europejskie kompendium
banków tkanek i komórek w Komisji Europejskiej w terminie 10 dni.”,
b)    
ust. 5 i 6 otrzymują brzmienie:
„5. Krajowe Centrum Bankowania Tkanek i
Komórek może wykonywać czynności, o których mowa w art. 25, wyłącznie w celach
naukowych i dydaktycznych, po zaopiniowaniu przez Krajową Radę
Transplantacyjną i uzyskaniu pozwolenia, o którym mowa w art. 26 ust. 2. 
6. Do wykonywania przez Krajowe Centrum
Bankowania Tkanek i Komórek czynności, o których mowa w art. 25, stosuje się
przepisy rozdziału 6, z wyjątkiem art. 26 ust. 1 i 2. Wniosek o uzyskanie
pozwolenia składa się do ministra właściwego do spraw zdrowia.”;
27)   w art. 41 w
ust. 6 pkt 6 otrzymuje brzmienie:
„6)    opiniowanie
wniosków, o których mowa w art. 26 ust. 1 i art. 36 ust. 4;”;
28)   w art. 42 w
ust. 3:
a)     w
pkt 1 lit. a otrzymuje brzmienie:
„a)   z czynności podjętych na
terytorium Rzeczypospolitej Polskiej w zakresie propagowania donacji komórek,
tkanek i narządów,”,
b)     pkt 1a otrzymuje brzmienie:
„1a)  przedstawia Komisji Europejskiej
corocznie, w terminie do dnia 30 czerwca, sprawozdanie roczne dotyczące
powiadamiania o istotnych zdarzeniach niepożądanych i istotnych niepożądanych
reakcjach w zakresie pobierania, testowania, przetwarzania, sterylizacji,
przechowywania, dystrybucji, przywozu i wywozu, działalności przywozowej i
przeszczepiania lub zastosowania u ludzi komórek i tkanek;”;
29)   art. 43 i
art. 44 otrzymują brzmienie:
„Art.
43. Kto rozpowszechnia ogłoszenie o odpłatnym zbyciu, nabyciu lub
o pośredniczeniu w odpłatnym zbyciu lub nabyciu komórki, tkanki lub
narządu,
podlega
grzywnie, karze ograniczenia wolności albo pozbawienia wolności do roku.
Art.
44. 1. Kto, w celu uzyskania korzyści majątkowej lub osobistej, nabywa, zbywa,
pośredniczy w nabyciu lub zbyciu komórki, tkanki lub narządu bądź bierze udział
w pobieraniu, przeszczepianiu komórek, tkanek lub narządów, zastosowaniu
u ludzi komórek lub tkanek lub udostępnianiu pobranych wbrew przepisom
niniejszej ustawy komórek, tkanek lub narządów pochodzących od żywego dawcy lub
ze zwłok ludzkich,
podlega
karze pozbawienia wolności od 6 miesięcy do 5 lat.
2. Jeżeli sprawca czynu określonego w
ust. 1 działał w związku z krytycznym położeniem, w którym znajdował się on sam
lub osoba mu najbliższa, sąd może zastosować nadzwyczajne złagodzenie kary lub
odstąpić od jej wymierzenia.
3.
Jeżeli sprawca uczynił sobie z popełnienia przestępstwa określonego w ust. 1
stałe źródło dochodu,
podlega
karze pozbawienia wolności od roku do 10 lat.”;
30)   art. 46
otrzymuje brzmienie:
„Art.
46. 1. Kto bez wymaganego pozwolenia lub wbrew przepisom niniejszej ustawy
pobiera komórkę, tkankę lub narząd albo przeszczepia komórkę, tkankę lub narząd
lub stosuje u ludzi komórkę lub tkankę,
podlega
grzywnie, karze ograniczenia wolności albo pozbawienia wolności
do lat 3.
2.
Kierownik podmiotu leczniczego, który wbrew szczególnemu obowiązkowi nadzoru
nad tym podmiotem dopuszcza do pobierania komórki, tkanki lub narządu,
przeszczepiania komórki, tkanki lub narządu lub stosowania u ludzi komórki lub
tkanki bez wymaganego pozwolenia, jak również powziąwszy wiadomość o pobieraniu
komórki, tkanki lub narządu, ich przeszczepianiu lub stosowaniu u ludzi bez
wymaganego pozwolenia, nie podejmie prawem przewidzianego postępowania,
podlega
grzywnie, karze ograniczenia wolności albo pozbawienia wolności
do lat 3.”.
Art. 2.
Tkanki
i komórki przechowywane w dniu wejścia w życie niniejszej ustawy są oznaczane w
sposób umożliwiający identyfikację dawcy za pomocą niepowtarzalnego oznakowania
bez konieczności stosowania jednolitego kodu europejskiego, pod warunkiem że
zostaną dopuszczone do obiegu lub dystrybuowane.
Art. 3.
Postępowania administracyjne w sprawach regulowanych ustawą zmienianą
w art. 1, wszczęte i niezakończone przed dniem wejścia w życie niniejszej
ustawy, toczą się po tym dniu na podstawie przepisów dotychczasowych.
Art. 4.
Pozwolenia wydane na podstawie art. 26 ust. 1 ustawy zmienianej w art. 1
zachowują moc przez okres, na jaki zostały wydane.
Art. 5.
1.
Dotychczasowe przepisy wykonawcze wydane na podstawie art. 22 ust. 6, art. 35
ust. 11, art. 36 ust. 7 oraz art. 37e ustawy zmienianej w art. 1 zachowują moc
do dnia wejścia w życie przepisów wykonawczych wydanych na podstawie art. 22
ust. 6, art. 35 ust. 11, art. 36 ust. 7 oraz art. 37e ustawy zmienianej w art.
1, w brzmieniu nadanym niniejszą ustawą, nie dłużej jednak niż przez 18
miesięcy od dnia wejścia w życie niniejszej ustawy. 
2. Dotychczasowe przepisy wykonawcze wydane
na podstawie art. 27 ust. 6 oraz art. 37a ust.11 ustawy zmienianej w art. 1
zachowują moc do dnia wejścia w życie przepisów wykonawczych wydanych na
podstawie art. 27 ust. 6 oraz art. 37a ust. 11 ustawy zmienianej w art. 1,
nie dłużej jednak niż przez 18 miesięcy od dnia wejścia w życie niniejszej
ustawy.
Art. 6.
Ustawa wchodzi w życie z dniem 29 kwietnia 2017 r.
 
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński
 
 







[1])     
Niniejsza
ustawa w zakresie swojej regulacji wdraża:
1)   dyrektywę Komisji (UE) 2015/565 z dnia 8
kwietnia 2015 r. zmieniającą dyrektywę 2006/86/WE w odniesieniu do niektórych
wymagań technicznych dotyczących kodowania tkanek i komórek ludzkich (Dz. Urz.
UE L 93 z 09.04.2015, str. 43);
2)   dyrektywę Komisji (UE) 2015/566 z dnia 8
kwietnia 2015 r. w sprawie wykonania dyrektywy 2004/23/WE w odniesieniu do
procedur weryfikacji równorzędnych norm jakości i bezpieczeństwa przywożonych
tkanek i komórek (Dz. Urz. UE L 93 z 09.04.2015, str. 56).


[2])     
Zmiany
wymienionej dyrektywy zostały ogłoszone w Dz. Urz. UE L 188 z 18.07.2009, str.
14 i Dz. Urz. UE L 7 z 13.01.2015, str. 5/2.


[3])      
Zmiany
wymienionego rozporządzenia zostały ogłoszone w Dz. Urz. UE L 87 z 31.03.2009,
str. 174 i Dz. Urz. UE L 348 z 31.12.2010, str. 1.
