



Dz.U. z 2004 r. Nr 273, poz. 2701
    
                                        
                                   U S T A W A
                         z dnia 22 października 2004 r.
                                        
               o zmianie ustawy o finansowym wspieraniu inwestycji
                                        
                                     Art. 1.
W ustawie z dnia 20 marca 2002 r. o finansowym wspieraniu inwestycji (Dz.U.
Nr 41, poz. 363 i Nr 141, poz. 1177, z 2003 r. Nr 159, poz. 1537 oraz z 2004 r.
Nr 123, poz. 1291 i Nr 173, poz. 1808) wprowadza się następujące zmiany:
1) w art. 4:
   a) w ust. 1 uchyla się pkt 7 i 8,
   b) ust. 4 otrzymuje brzmienie:
     "4. Wydatki na zakup środków transportu nie są wydatkami kwalifikującymi
       się do objęcia wsparciem.";
2) w art. 10 w ust. 2:
   a) pkt 1 otrzymuje brzmienie:
     "1) aktualny odpis z Krajowego Rejestru Sądowego lub jego uwierzytelnioną
       kopię albo uwierzytelnioną kopię zaświadczenia o wpisie do ewidencji
       działalności gospodarczej, a jeżeli wnioskodawcą jest przedsiębiorca
       zagraniczny - odpowiedni dokument wydany przez właściwe władze
       zagraniczne,",
   b) dodaje się pkt 7 w brzmieniu:
     "7) oświadczenie o przestrzeganiu przepisów prawa w zakresie
       bezpieczeństwa i higieny pracy.";
3) w art. 11 ust. 1 i 2 otrzymują brzmienie:
  "1. Wnioski o udzielenie wsparcia finansowego nowej inwestycji składa się do
     ministra właściwego do spraw gospodarki w okresach: pierwszego miesiąca
     pierwszego kwartału i ostatniego miesiąca drugiego kwartału danego roku
     kalendarzowego. Kolejność złożenia wniosku nie ma wpływu na udzielenie
     wsparcia finansowego.
    2. Wnioski o udzielenie wsparcia finansowego nowej inwestycji są
     rozpatrywane przez ministra właściwego do spraw gospodarki w terminie do 4
     miesięcy od upływu okresów, o których mowa w ust. 1.".
                                     Art. 2.
Ustawa wchodzi w życie z dniem ogłoszenia.
