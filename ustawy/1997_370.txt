



Dz.U. z 1997 r. Nr 60, poz. 370                                   
                                    
                                    
                                    
                                    
                                    
                               USTAWA
                         z dnia 22 maja 1997 r.
                                    
         o zmianie ustawy o ochronie gruntów rolnych i leśnych
                                    
                                    
                                Art. 1.
W ustawie z dnia 3 lutego 1995 r. o ochronie gruntów rolnych i leśnych (Dz.U. 
Nr 16, poz. 78) wprowadza się następujące zmiany:
 1) w art. 2 w ust. 1 w pkt 7 po wyrazach "dla potrzeb rolnictwa" dodaje się 
   wyrazy "i mieszkańców wsi";
 2) w art. 4 pkt 8 otrzymuje brzmienie:
      "8) glebach pochodzenia organicznego - rozumie się przez to wytworzone
         przy udziale materii organicznej, w warunkach nadmiernego 
         uwilgotnienia, gleby torfowe i murszowe,";
 3) w art. 12 po ust. 15 dodaje się ust. 16 w brzmieniu:
      "16. Na wniosek rady gminy organ, o którym mowa w art. 5, może 
          umorzyć całość lub część należności i opłat rocznych - a w odniesieniu
          do gruntów leśnych również jednorazowego odszkodowania
          w razie dokonania przedwczesnego wyrębu drzewostanu - 
          w przypadku inwestycji o charakterze użyteczności publicznej z 
          zakresu oświaty i wychowania, kultury oraz ochrony zdrowia i 
          opieki społecznej, realizowanej przez samorząd terytorialny, która
          służy zaspokojeniu potrzeb lokalnej społeczności oraz dotyczącej
          powiększenia bądź założenia cmentarza, jeżeli obszar 
          gruntu podlegający wyłączeniu nie przekracza 1 ha i nie ma możliwości
          zrealizowania inwestycji na gruncie nie objętym ochroną.";
 4) po art. 12 dodaje się art. 12a w brzmieniu:
      "Art. 12a. Obowiązek uiszczenia należności i opłat rocznych, a w odniesieniu
              do gruntów leśnych również jednorazowego odszkodowania,
              o którym mowa w art. 12 ust. 1, nie dotyczy 
              wyłączenia gruntów z produkcji rolniczej lub leśnej na cele 
              budownictwa mieszkaniowego:
              1) do 0,05 ha w przypadku budynku jednorodzinnego,
              2) do 0,02 ha, na każdy lokal mieszkalny, w przypadku budynku
                wielorodzinnego.";
 5) w art. 13 w ust. 2 w zdaniu pierwszym po wyrazie "leśnej" dodaje się przecinek
   i wyrazy "wytwarzania energii elektrycznej w elektrowniach wodnych 
   o mocy zainstalowanej nie większej niż 10 MW";
 6) w art. 20:
   a) ust. 2 otrzymuje brzmienie:
          "2. Rekultywacji na cele rolnicze gruntów położonych, w rozumieniu
             przepisów o zagospodarowaniu przestrzennym, na 
             obszarach rolniczej przestrzeni produkcyjnej, zdewastowanych
             lub zdegradowanych przez nie ustalone osoby lub w 
             wyniku klęsk żywiołowych, dokonuje właściwy organ wymieniony
             w art. 5 przy wykorzystaniu środków Funduszu 
             Ochrony Gruntów Rolnych, a rekultywacji gruntów leśnych i 
             gruntów przeznaczonych do zalesienia - środków budżetu 
             państwa na zasadach określonych w przepisach o lasach.",
   b) po ust. 2 dodaje się ust. 2a w brzmieniu:
         "2a. Rekultywacji na cele inne niż wymienione w ust. 2 pozostałych
             gruntów zdewastowanych lub zdegradowanych przez nie 
             ustalone osoby lub w wyniku klęsk żywiołowych dokonuje 
             właściwy organ wymieniony w art. 5 przy wykorzystaniu środków
             budżetu państwa lub środków osób zainteresowanych 
             prowadzeniem działalności na zrekultywowanych gruntach.",
   c) po ust. 5 dodaje się ust. 6 w brzmieniu:
          "6. W przypadku zmiany osoby zobowiązanej do rekultywacji 
             gruntów, w drodze decyzji właściwego organu wymienionego 
             w art. 5, następuje przekazanie praw i obowiązków wynikających
             z wcześniej wydanych decyzji.".
                                    
                                Art. 2.
Opłaty roczne ustalone na podstawie przepisów dotychczasowych, niewymagalne
do dnia wejścia w życie ustawy, ulegają z mocy prawa umorzeniu, jeśli 
grunty wyłączone z produkcji spełniają warunki, o których mowa w art. 1 
pkt 4.
                                    
                                Art. 3.
Do spraw wszczętych przed dniem wejścia w życie ustawy, a nie zakończonych 
wydaniem decyzji ostatecznej, stosuje się przepisy ustawy.
                                Art. 4.
Ustawa wchodzi w życie po upływie 14 dni od dnia ogłoszenia.
 
