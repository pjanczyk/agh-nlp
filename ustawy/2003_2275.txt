


Tekst ustawy przyjęty przez Senat bez poprawek
 
 
 
USTAWA
z dnia 4 stycznia
2013 r.
 
o zmianie ustawy o
wychowaniu w trzeźwości i przeciwdziałaniu alkoholizmowi
 
 
Art. 1. 
W ustawie z
dnia 26 października 1982 r. o wychowaniu w trzeźwości i przeciwdziałaniu
alkoholizmowi (Dz. U. z 2012 r. poz. 1356) wprowadza się następujące zmiany: 
1) w art. 21
dotychczasową treść oznacza się jako ust. 1 i dodaje się  ust. 2 w brzmieniu:
„2. Ilekroć w ustawie jest mowa o
felczerze – rozumie się przez to także starszego felczera.”;
2)   w art. 39
dotychczasową treść oznacza się jako ust. 1 i dodaje się ust. 2–4 w brzmieniu:
„2. Do zadań izby wytrzeźwień należy:
1)  sprawowanie opieki nad osobami w stanie nietrzeźwości;
2)  wykonywanie wobec osób w stanie nietrzeźwości zabiegów
higieniczno-sanitarnych; 
3)  udzielanie osobom w stanie nietrzeźwości pierwszej
pomocy;
4)  prowadzenie detoksykacji, jeżeli izba wytrzeźwień
posiada odpowiednie pomieszczenie, urządzenia, wyposażenie i wykwalifikowany
personel, określone w przepisach wydanych na podstawie art. 423
ust. 5;
5)  informowanie osób przyjętych do izby wytrzeźwień o
szkodliwości spożywania alkoholu oraz motywowanie ich do podjęcia leczenia
odwykowego;
6)  współpraca z właściwymi gminnymi komisjami rozwiązywania
problemów alkoholowych, podmiotami określonymi w art. 21 ust. 1 oraz innymi
instytucjami i organizacjami, których działalność ma na celu przeciwdziałanie
problemom alkoholowym i ich skutkom.
3. Jednostka
samorządu terytorialnego może zlecić wykonywanie zadań izby wytrzeźwień innej
placówce lub utworzyć taką placówkę, zwaną dalej „placówką”.
4. Dyrektor izby
wytrzeźwień lub kierownik placówki składa corocznie ministrowi właściwemu do
spraw zdrowia, w terminie do dnia 1 marca, sprawozdanie za rok poprzedni zawierające
w szczególności informację o liczbie osób umieszczonych odpowiednio w izbie
wytrzeźwień albo placówce, z uwzględnieniem płci oraz podziału na dorosłych
i małoletnich, w tym o liczbie osób przebywających w izbie albo placówce
co najmniej trzy razy w okresie roku.”;
3)   po art. 39
dodaje się art. 391w brzmieniu:
,,Art. 391.
1. Izba wytrzeźwień lub placówka prowadzi ewidencję i dokumentację osób do niej
doprowadzonych.
2. W ramach
prowadzonej dokumentacji izba wytrzeźwień lub placówka może przetwarzać dane
osób doprowadzonych w zakresie: 
1) informacji
pozwalających na ustalenie ich  tożsamości obejmujących:
a) imię, nazwisko, imiona rodziców,
b) nazwę i
numer dokumentu tożsamości,
c) datę i
miejsce urodzenia lub wiek,
d)   numer
PESEL, jeżeli posiada,
e)   stan
cywilny,
f) adres zamieszkania
lub miejsce pobytu;
2) stanu
zdrowia, w tym  o udzielonych im świadczeniach zdrowotnych;
3) nałogów;
4) sytuacji
społecznej i rodzinnej. 
3. Do
dokumentacji dotyczącej stanu zdrowia osoby doprowadzonej oraz informacji o
udzielonych jej świadczeniach zdrowotnych, w zakresie dotyczącym jej prowadzenia,
udostępniania i przechowywania stosuje się odpowiednio przepisy ustawy z dnia 6
listopada 2008 r. o prawach pacjenta i Rzeczniku Praw Pacjenta (Dz. U. z 2012
r. poz. 159 i 742), z wyłączeniem obowiązku jej prowadzenia w postaci elektronicznej.
4.
Dokumentacja określona w ust. 3 w przypadku likwidacji izby wytrzeźwień lub placówki
jest przechowywana przez jednostkę samorządu terytorialnego.”;
4)   art. 40
otrzymuje brzmienie:
„Art. 40. 1. Osoby w stanie
nietrzeźwości, które swoim zachowaniem dają powód do zgorszenia w miejscu
publicznym lub w zakładzie pracy, znajdują się w okolicznościach zagrażających
ich życiu lub zdrowiu albo zagrażają życiu lub zdrowiu innych osób, mogą zostać
doprowadzone do izby wytrzeźwień lub placówki, podmiotu leczniczego albo do
miejsca zamieszkania lub pobytu.
2. W razie
braku izby wytrzeźwień lub placówki osoby, o których mowa w ust. 1, mogą
być doprowadzone do jednostki Policji.
3. Funkcjonariusz
Policji lub strażnik straży gminnej doprowadzający osobę w stanie nietrzeźwości
do izby wytrzeźwień lub placówki, jednostki Policji, podmiotu leczniczego albo
do miejsca zamieszkania lub pobytu, zwany dalej „doprowadzającym”, sporządza
protokół doprowadzenia w celu wytrzeźwienia. Protokół ten zawiera:
1)   imię i
nazwisko, jednostkę oraz numer służbowy doprowadzającego;
2)   datę i
godzinę doprowadzenia;
3)   miejsce
i okoliczności oraz opis interwencji;
4)   imię i
nazwisko, imiona rodziców osoby doprowadzonej do izby wytrzeźwień lub placówki
albo jednostki Policji oraz wiek tej osoby;
5)   rodzaj i
numer dokumentu tożsamości oraz rysopis osoby doprowadzonej do izby wytrzeźwień
lub placówki albo jednostki Policji;
6)   adres
zamieszkania lub miejsce pobytu osoby doprowadzonej do izby wytrzeźwień lub
placówki albo jednostki Policji;
7)   opis
zachowania osoby doprowadzonej do izby wytrzeźwień lub placówki albo jednostki
Policji w czasie interwencji i transportu, z uwzględnieniem okoliczności
uniemożliwiających doprowadzenie do miejsca zamieszkania lub pobytu;
8)   wykaz
przedmiotów posiadanych przez osobę doprowadzoną do izby wytrzeźwień lub
placówki albo jednostki Policji;
9)   informacje
o okolicznościach określonych w art. 401, będących podstawą przyjęcia
do izby wytrzeźwień, placówki albo jednostki Policji;
10)   dyspozycję co do dalszego
postępowania z osobą doprowadzoną do izby wytrzeźwień lub placówki albo
jednostki Policji po wytrzeźwieniu;
11)   miejsce doprowadzenia oraz
decyzję dyrektora izby wytrzeźwień, kierownika placówki albo komendanta
jednostki Policji o przyjęciu lub odmowie przyjęcia.
4. W
przypadku uzasadnionych wątpliwości co do tożsamości osoby doprowadzonej do
izby wytrzeźwień lub placówki albo jednostki Policji dane tej osoby
niezwłocznie sprawdza i potwierdza doprowadzający.
5. Osoba
doprowadzona do izby wytrzeźwień lub placówki albo jednostki Policji pozostaje
tam aż do wytrzeźwienia, nie dłużej niż 24 godziny. Osoby do lat 18 umieszcza
się w odrębnych pomieszczeniach, oddzielnie od osób dorosłych.
6. Osobie
doprowadzonej do izby wytrzeźwień lub placówki, jednostki Policji, podmiotu
leczniczego, w warunkach, o których mowa w ust. 1, przysługuje zażalenie do
sądu rejonowego właściwego ze względu na miejsce doprowadzenia. W zażaleniu
osoba doprowadzona może domagać się zbadania zasadności i legalności doprowadzenia,
jak również decyzji o przyjęciu albo zatrzymaniu oraz prawidłowości ich wykonania.
7. W
przypadku gdy zażalenie składa się za pośrednictwem izby wytrzeźwień lub placówki
albo jednostki Policji, podmiot ten przekazuje zażalenie niezwłocznie sądowi
określonemu w ust. 6. Do rozpoznania zażalenia stosuje się przepisy ustawy z
dnia 6 czerwca 1997 r. – Kodeks postępowania karnego (Dz. U. Nr 89, poz. 555, z
późn. zm.[1])).
Skarżący ma prawo wziąć udział w posiedzeniu sądu.
8. W
przypadku stwierdzenia bezzasadności lub nielegalności doprowadzenia, przyjęcia
albo zatrzymania, albo poważnych nieprawidłowości związanych z ich wykonywaniem
sąd określony w ust. 6 zawiadamia o tym prokuratora i przełożonego doprowadzającego
albo przełożonego osób dokonujących przyjęcia albo zatrzymania.
9. Jeżeli
osoba, o której mowa w ust. 1, jest żołnierzem, przekazuje się ją Żandarmerii
Wojskowej lub wojskowemu organowi porządkowemu.
10. O
przypadkach uzasadniających wszczęcie postępowania w sprawie zastosowania obowiązku
poddania się leczeniu odwykowemu dyrektor izby wytrzeźwień, kierownik placówki
albo jednostka Policji zawiadamia niezwłocznie właściwą gminną komisję
rozwiązywania problemów alkoholowych.
11. O
przyjęciu do izby wytrzeźwień lub placówki albo o zatrzymaniu w jednostce
Policji zawiadamia się niezwłocznie:
1)   w
przypadku małoletnich – ich rodziców lub opiekunów oraz sąd opiekuńczy;
2)   w
przypadku innych osób – na ich żądanie, wskazane przez nie osoby.”;
5)   po art. 40
dodaje się art. 401–404 w brzmieniu:
„Art. 401. 1. Podstawą
przyjęcia osoby doprowadzonej do izby wytrzeźwień, placówki lub jednostki
Policji jest wynik badania na zawartość alkoholu w organizmie tej osoby wskazujący
na stan nietrzeźwości.
2. Badanie, o
którym mowa w ust. 1, przeprowadza się za zgodą osoby doprowadzonej do izby
wytrzeźwień, placówki lub jednostki Policji.
3. W
przypadku braku zgody na przeprowadzenie badania, o którym mowa
w ust. 1, osobę doprowadzoną przyjmuje się do izby wytrzeźwień lub
placówki albo zatrzymuje się w jednostce Policji wyłącznie w przypadku
występowania symptomów wskazujących na stan nietrzeźwości, potwierdzonych pisemnie
przez lekarza lub felczera izby wytrzeźwień lub placówki, a w przypadku osób
doprowadzonych do jednostki Policji – przez upoważnionego funkcjonariusza
Policji. 
Art. 402. 1. Osoba
doprowadzona do izby wytrzeźwień lub placówki jest poddawana niezwłocznie
badaniom lekarskim. 
2. Osoba
doprowadzona do izby wytrzeźwień lub placówki może zostać poddana badaniu, o
którym mowa w ust. 1, również w przypadku braku zgody na jego przeprowadzenie,
jeżeli jej zachowanie wskazuje na to, że może ona zagrażać swojemu życiu lub
zdrowiu albo życiu lub zdrowiu innych osób, lub jeżeli zachodzi uzasadniona
potrzeba udzielenia jej niezbędnych świadczeń zdrowotnych. W tym przypadku
stosuje się przepisy art. 42.
3. Osobie
doprowadzonej do izby wytrzeźwień lub placówki podaje się, jeżeli wymaga tego
jej stan zdrowia, produkty lecznicze, których wykaz określają przepisy wydane
na podstawie art. 423 ust. 5 pkt 7.
4. Jeżeli
osoba doprowadzona wymaga hospitalizacji, niezwłocznie przewozi się ją do
podmiotu leczniczego. Transport, w zależności od stanu zdrowia tej osoby, wykonują
jednostki Policji, straż gminna, podmioty wykonujące transport sanitarny lub
zespoły ratownictwa medycznego.
5. Osobę
przyjętą do izby wytrzeźwień lub placówki, zwaną dalej „osobą przyjętą”, poddaje
się, za jej zgodą, detoksykacji.
Art. 403. 1. O przyjęciu
lub odmowie przyjęcia do izby wytrzeźwień lub placówki albo zatrzymaniu w jednostce
Policji decyduje odpowiednio: 
1)   dyrektor
izby wytrzeźwień;
2)   kierownik
placówki;
3)   komendant
jednostki Policji.
2. Dyrektor
izby wytrzeźwień lub kierownik placówki informuje jednostkę Policji lub straż
gminną o braku wolnych miejsc w izbie lub placówce.
3. W razie powzięcia
przez pracownika izby wytrzeźwień lub placówki podejrzenia, że osoba
doprowadzona popełniła przestępstwo, lub stwierdzenia u tej osoby:
1)   uszkodzenia
ciała,
2)   posiadania
broni,
3)   posiadania
narzędzi lub innych przedmiotów, co do których może zachodzić podejrzenie, że
służyły lub mogą być przeznaczone do popełnienia przestępstwa albo pochodzą z
przestępstwa, oraz w razie powstania innych okoliczności uzasadniających podejrzenie,
że popełniono przestępstwo
– izba lub placówka zawiadamia niezwłocznie jednostkę Policji,
podając termin, do którego osoba będzie przebywać w izbie lub placówce.
Art. 404. Osoba małoletnia
doprowadzona do izby wytrzeźwień, placówki lub jednostki Policji może być
zwolniona, niezwłocznie po udzieleniu jej niezbędnych świadczeń zdrowotnych, na
pisemny wniosek rodziców lub opiekunów.”;
6)   art. 41 i
42 otrzymują brzmienie:
„Art. 41. Osobie przyjętej albo
zatrzymanej w jednostce Policji odbiera się środki pieniężne lub inne
przedmioty i przekazuje do depozytu.
Art. 42. 1.
Wobec osoby przyjętej albo wobec osoby zatrzymanej w jednostce Policji, która
stwarza zagrożenie dla życia lub zdrowia własnego lub innej osoby, lub niszczy
przedmioty znajdujące się w otoczeniu, może być zastosowany przymus bezpośredni.
2. Przymus
bezpośredni zastosowany w:
1)   izbie
wytrzeźwień lub placówce – polega na przytrzymaniu, unieruchomieniu,
przymusowym podaniu produktu leczniczego lub izolacji;
2)   jednostce
Policji – polega na przytrzymaniu, unieruchomieniu lub izolacji.
3. O
zastosowaniu przymusu bezpośredniego, o którym mowa w ust. 2 pkt 1,
i zaprzestaniu jego stosowania decyduje lekarz lub felczer, który określa
rodzaj zastosowanej formy przymusu bezpośredniego oraz osobiście nadzoruje jego
wykonanie. 
4. W
jednostkach Policji o zastosowaniu przymusu bezpośredniego, o którym mowa w
ust. 2 pkt 2, i zaprzestaniu jego stosowania decyduje komendant jednostki
Policji lub osoba przez niego upoważniona, a podczas ich nieobecności – dyżurny
jednostki Policji. 
5. Jeżeli nie
jest możliwe uzyskanie natychmiastowej decyzji osób, o których mowa w ust. 4, o
zastosowaniu przymusu bezpośredniego decyduje oraz przymus ten wykonuje funkcjonariusz
Policji. O zastosowaniu przymusu bezpośredniego funkcjonariusz Policji niezwłocznie
informuje osoby, o których mowa w ust. 4.
6. Przed
zastosowaniem przymusu bezpośredniego uprzedza się osobę, wobec której przymus
ten ma być zastosowany. Stosuje się taką formę przymusu bezpośredniego, która
jest możliwie najmniej uciążliwa dla osoby, wobec której przymus ten ma być
zastosowany. Przy zastosowaniu przymusu bezpośredniego należy zachować szczególną
ostrożność i dbałość o dobro tej osoby.
7. Stosowanie
przymusu bezpośredniego przewidzianego w innych przepisach jest dopuszczalne
jedynie po uprzednim bezskutecznym zastosowaniu przymusu bezpośredniego
przewidzianego w ustawie lub gdyby jego zastosowanie było niecelowe.
8. Przymus
bezpośredni w formie:
1)   przytrzymania
– polega na doraźnym, krótkotrwałym unieruchomieniu osoby z użyciem siły
fizycznej; 
2)   unieruchomienia
– polega na dłużej trwającym obezwładnieniu osoby z użyciem pasów, uchwytów,
prześcieradeł lub kaftana bezpieczeństwa albo innych urządzeń technicznych; 
3)   przymusowego
podania produktu leczniczego – polega na doraźnym lub przewidzianym w planie
postępowania leczniczego wprowadzeniu produktu leczniczego do organizmu osoby;
4)   izolacji
– polega na umieszczeniu osoby pojedynczo w zamkniętym pomieszczeniu.
9. Przymus
bezpośredni w formie unieruchomienia lub izolacji może być stosowany nie dłużej
niż 4 godziny. W razie potrzeby stosowanie przymusu bezpośredniego w tych
formach może być przedłużone na następne okresy, nie dłuższe niż 6-godzinne.
10. Pracownik
wyznaczony przez dyrektora izby wytrzeźwień lub kierownika placówki albo
funkcjonariusz Policji wyznaczony przez komendanta jednostki Policji lub osobę
przez niego upoważnioną, a podczas ich nieobecności – dyżurnego jednostki
Policji, jest obowiązany do kontroli stanu zdrowia osoby, wobec której
zastosowano przymus bezpośredni w formie unieruchomienia lub izolacji, nie
rzadziej niż co 15 minut, również w czasie snu tej osoby oraz niezwłocznie
po zaprzestaniu stosowania przymusu bezpośredniego.
11. Przymus
bezpośredni może trwać tylko do czasu ustania przyczyn jego zastosowania.”;
7)   po art. 42
dodaje się art. 421–423 w brzmieniu:
„Art. 421. 1. O zwolnieniu
osoby przyjętej z izby wytrzeźwień lub placówki decyduje odpowiednio dyrektor
izby wytrzeźwień, kierownik placówki lub upoważniona przez niego osoba, na
podstawie badania zawartości alkoholu w organizmie osoby zwalnianej, biorąc pod
uwagę opinię lekarza lub felczera.
2. O
zwolnieniu osoby zatrzymanej z jednostki Policji decyduje komendant jednostki
Policji lub upoważniona przez niego osoba, na podstawie badania zawartości alkoholu
w organizmie osoby zwalnianej, w miarę potrzeb biorąc pod uwagę opinię lekarza
lub felczera.
3. W
przypadku braku zgody osoby zwalnianej na przeprowadzenie badania,
o którym mowa w ust. 1, zwalnia się ją na podstawie opinii lekarza lub
felczera izby wytrzeźwień lub placówki.
4. Osobę
małoletnią po wytrzeźwieniu przekazuje się rodzicom lub opiekunom, a w
przypadku ich niezgłoszenia się – najbliższej placówce interwencyjnej.
Art. 422. 1. Za pobyt w
izbie wytrzeźwień, placówce lub jednostce Policji od osoby przyjętej pobierana
jest opłata.
2. Opłata za
pobyt:
1) w izbie
wytrzeźwień lub placówce – stanowi dochód jednostki samorządu terytorialnego;
2) w jednostce
policji – stanowi dochód budżetu państwa.
3. Opłata za
pobyt w izbie wytrzeźwień lub placówce obejmuje także udzielone świadczenia
zdrowotne, podane produkty lecznicze oraz detoksykację.
4. Wysokość
opłaty, o której mowa w ust. 1, jest określana przez:
1) organy
stanowiące jednostki samorządu terytorialnego w drodze uchwały – w odniesieniu
do opłaty za pobyt w izbie wytrzeźwień lub placówce;
2) wojewodę w
drodze zarządzenia – w odniesieniu do opłaty za pobyt w jednostce Policji.
5. Określając
wysokość opłaty organ stanowiący jednostki samorządu terytorialnego albo
wojewoda uwzględnia przeciętny koszt pobytu osoby przyjętej albo zatrzymanej w
jednostce Policji.
6. Maksymalna
wysokość opłaty za pobyt w izbie wytrzeźwień, placówce lub jednostce Policji
wynosi 300 zł.
7. Kwota
maksymalnej wysokości opłaty za pobyt w izbie wytrzeźwień, placówce lub
jednostce Policji podlega corocznej waloryzacji o średnioroczny wskaźnik cen towarów
i usług konsumpcyjnych ogółem, w poprzednim roku kalendarzowym.
8.
Średnioroczny wskaźnik cen towarów i usług konsumpcyjnych ogółem, o którym mowa
w ust. 7, ustala się na podstawie komunikatu Prezesa Głównego Urzędu
Statystycznego, ogłaszanego w Dzienniku Urzędowym Rzeczypospolitej Polskiej „Monitor
Polski”, na podstawie art. 94 ust. 1 pkt 1 lit. a ustawy z dnia 17 grudnia 1998
r. o emeryturach i rentach z Funduszu Ubezpieczeń Społecznych (Dz. U. z 2009 r.
Nr 153, poz. 1227, z późn. zm.[2])).
9. Minister
właściwy do spraw zdrowia ogłasza, w terminie do dnia 15 lutego, w drodze
obwieszczenia w Dzienniku Urzędowym Rzeczypospolitej Polskiej ,,Monitor Polski”,
maksymalną wysokość opłaty  za pobyt w izbie wytrzeźwień, placówce lub jednostce
Policji, po waloryzacji.
10. W
wyjątkowych przypadkach, kierując się szczególnym charakterem placówki, organy
jednostek samorządu terytorialnego mogą postanowić, w drodze uchwały,
o odstąpieniu od pobierania opłat przez tę placówkę.
11. Termin uiszczenia
opłaty za pobyt w izbie wytrzeźwień, placówce lub jednostce Policji wynosi 14
dni od dnia doręczenia wezwania do jej uiszczenia. Do doręczeń stosuje się
przepisy ustawy z dnia 14 czerwca 1960 r. – Kodeks postępowania administracyjnego
(Dz. U. z 2000 r. Nr 98, poz. 1071, z późn. zm.[3])).

12. Roszczenie
o uiszczenie opłaty za pobyt w izbie wytrzeźwień, placówce lub jednostce
Policji przedawnia się z upływem 3 lat od dnia, w którym upłynął termin płatności.
13. Obowiązek
uiszczenia opłaty za pobyt w izbie wytrzeźwień, placówce lub jednostce Policji
nie powstaje, jeżeli wezwanie, o którym mowa w ust. 11, zostało doręczone po
upływie 3 lat od dnia zwolnienia z izby wytrzeźwień, placówki lub jednostki Policji.

Art. 423. 1. Pomieszczenia
i urządzenia izby wytrzeźwień lub placówki odpowiadają wymaganiom odpowiednim
do wykonywanych zadań, w tym są wyposażone w system umożliwiający obserwację
osób w nich umieszczonych w celu zapewnienia bezpieczeństwa tych osób.
2. W izbie
wytrzeźwień oraz w placówce zatrudnia się osoby posiadające kwalifikacje
odpowiednie do zajmowanego stanowiska oraz posiadające zdolność psychiczną do
pracy w izbie lub placówce, w tym do pracy w warunkach wymagających stosowania
przymusu bezpośredniego, stwierdzoną opinią psychologiczną. 
3. W razie
uzasadnionego podejrzenia utraty zdolności psychicznej opinię określoną w ust.
2 wydaje się także na wniosek dyrektora izby wytrzeźwień lub kierownika placówki.
4. Przepisów
ust. 2 i 3 w zakresie dotyczącym oceny zdolności psychicznej nie stosuje się do
lekarzy i felczerów.
5. Minister
właściwy do spraw zdrowia określi, w drodze rozporządzenia:
1) czynności związane z prowadzeniem
depozytu w izbach wytrzeźwień lub placówkach, w tym sposób ewidencjonowania, przyjmowania,
przechowywania i wydawania deponowanych środków i przedmiotów, 
2)   organizację
izb wytrzeźwień i placówek oraz warunki, jakim powinny odpowiadać ich
pomieszczenia i urządzenia,
3)   skład
oraz kwalifikacje personelu izb wytrzeźwień i placówek, 
4)   sposób
przeprowadzenia kontroli stanu zdrowia, o którym mowa w art. 42 ust. 10,
5)   sposób
przeprowadzenia badania na zawartość alkoholu,
6)   rodzaje i
zakres prowadzonej ewidencji i dokumentacji, w tym wzór karty ewidencyjnej,
uwzględniając zapewnienie rzetelnego prowadzenia ewidencji i dokumentacji oraz
ochrony danych i informacji dotyczących osoby doprowadzonej lub przyjętej do izb
wytrzeźwień i placówek,
7)   wykaz
produktów leczniczych oraz wyrobów medycznych, które są stosowane w izbach
wytrzeźwień i placówkach 
– biorąc pod uwagę konieczność zapewnienia poszanowania praw
osób doprowadzonych do izb wytrzeźwień i placówek oraz do nich przyjętych, a
także zapewnienia im należytej opieki, z uwzględnieniem specyfiki izb
wytrzeźwień i placówek, w tym izb wytrzeźwień, w których stosuje się
detoksykację.”.
 
Art. 2. 
Do postępowań
wszczętych i niezakończonych przed dniem wejścia w życie niniejszej ustawy
stosuje się przepisy dotychczasowe.
 
Art. 3.
Przepisy
wykonawcze wydane na podstawie art. 42 ust. 6 ustawy, o której mowa w art. 1,
zachowują moc do dnia wejścia w życie przepisów wykonawczych wydanych na
podstawie art. 423 ust. 5 ustawy, o której mowa w art. 1, w
brzmieniu nadanym niniejszą ustawą, jednak nie dłużej niż przez okres 12 miesięcy
od dnia wejścia w życie niniejszej ustawy.
 
Art. 4. 
Do czasu
określenia wysokości opłaty za pobyt w izbie wytrzeźwień, placówce lub jednostce
Policji w sposób określony w art. 422 ust. 4 i 5 ustawy, o której
mowa w art. 1, w brzmieniu nadanym niniejszą ustawą, jednak nie dłużej niż w
okresie 6 miesięcy od dnia wejścia w życie niniejszej ustawy, opłata ta wynosi
300 zł.
 
Art. 5.
Ustawa
wchodzi w życie z dniem 17 stycznia 2013 r.




 
 
 
                                                                                                                           MARSZAŁEK
SEJMU
 
 
                                                                                                                               /
– / Ewa Kopacz
 
 




[1]) Zmiany wymienionej ustawy zostały
ogłoszone w Dz. U. z 1999 r. Nr 83, poz. 931, z 2000 r. Nr 50, poz. 580, Nr 62,
poz. 717, Nr 73, poz. 852 i Nr 93, poz. 1027, z 2001 r. Nr 98, poz. 1071 i Nr
106, poz. 1149, z 2002 r. Nr 74, poz. 676, z 2003 r. Nr 17, poz. 155, Nr 111,
poz. 1061 i Nr 130, poz. 1188, z 2004 r. Nr 51, poz. 514, Nr 69, poz. 626, Nr
93, poz. 889, Nr 240, poz. 2405 i Nr 264, poz. 2641, z 2005 r. Nr 10, poz. 70,
Nr 48, poz. 461, Nr 77, poz. 680, Nr 96, poz. 821, Nr 141, poz. 1181, Nr 143,
poz. 1203, Nr 163, poz. 1363, Nr 169, poz. 1416 i Nr 178, poz. 1479, z 2006 r.
Nr 15, poz. 118, Nr 66, poz. 467, Nr 95, poz. 659, Nr 104, poz. 708 i 711, Nr
141, poz. 1009 i 1013, Nr 167, poz. 1192 i Nr 226, poz. 1647 i 1648, z 2007 r.
Nr 20, poz. 116, Nr 64, poz. 432, Nr 80, poz. 539, Nr 89, poz. 589, Nr 99, poz.
664, Nr 112, poz. 766, Nr 123, poz. 849 i Nr 128, poz. 903, z 2008 r. Nr 27,
poz. 162, Nr 100, poz. 648, Nr 107, poz. 686, Nr 123, poz. 802, Nr 182, poz.
1133, Nr 208, poz. 1308, Nr 214, poz. 1344, Nr 225, poz. 1485, Nr 234, poz.
1571 i Nr 237, poz. 1651, z 2009 r. Nr 8, poz. 39, Nr 20, poz. 104, Nr 28, poz.
171, Nr 68, poz. 585, Nr 85, poz. 716, Nr 127, poz. 1051, Nr 144, poz. 1178, Nr
168, poz. 1323, Nr 178, poz. 1375, Nr 190, poz. 1474 i Nr 206, poz. 1589, z
2010 r. Nr 7, poz. 46, Nr 98, poz. 626, Nr 106, poz. 669, Nr 122, poz. 826, Nr
125, poz. 842, Nr 182, poz. 1228 i Nr 197, poz. 1307, z 2011 r. Nr 48, poz. 245
i 246, Nr 53, poz. 273, Nr 112, poz. 654, Nr 117, poz. 678, Nr 142, poz. 829,
Nr 191, poz. 1135, Nr 217, poz. 1280, Nr 240, poz. 1430, 1431 i 1438 i Nr 279,
poz. 1645 oraz z 2012 r. poz. 886, 1091, 1101, 1327, 1426, 1447 i 1529.


[2]) Zmiany tekstu jednolitego wymienionej ustawy zostały
ogłoszone w Dz. U. z 2010 r. Nr 40, poz. 224, Nr 134, poz. 903, Nr 238, poz.
1578 i Nr 257, poz. 1726, z 2011 r. Nr 75, poz. 398, Nr 149, poz. 887, Nr 168,
poz. 1001, Nr 187, poz. 1112 i Nr 205, poz. 1203 oraz z 2012 r. poz. 118, 251,
637, 664 i 1548.


[3])    Zmiany tekstu jednolitego wymienionej ustawy
zostały ogłoszone w Dz. U. z 2001 r. Nr 49, poz. 509, z 2002 r. Nr
113, poz. 984, Nr 153, poz. 1271 i Nr 169, poz. 1387, z 2003 r. Nr 130, poz.
1188 i Nr 170, poz. 1660, z 2004 r. Nr 162, poz. 1692, z 2005 r. Nr 64,
poz. 565, Nr 78, poz. 682 i Nr 181, poz. 1524, z 2008 r. Nr 229, poz.
1539, z 2009 r. Nr 195, poz. 1501 i Nr 216, poz. 1676, z 2010 r. Nr 40, poz.
230, Nr 182, poz. 1228 i Nr 254, poz. 1700, z 2011 r. Nr 6, poz. 18, Nr 34,
poz. 173, Nr 106, poz. 622 i Nr 186, poz. 1100 oraz z 2012 r. poz. 1101 i 1529.
