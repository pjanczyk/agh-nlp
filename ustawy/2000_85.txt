



Dz.U. z 2000 r. Nr 7, poz. 85
                                                                                
                                        
                                        
                                        
                                USTAWA BUDŻETOWA
                                   NA ROK 2000
                                        
                           z dnia 21 stycznia 2000 r.
                                        
                                        
                                        
                                     Art. 1.
1. Dochody budżetu państwa ustala się, zgodnie z załącznikiem nr 1,
   na kwotę                            140.909.815 tys. zł.
2. Wydatki budżetu państwa ustala się, zgodnie z załącznikiem nr 2,
   na kwotę nie większą niż            156.309.815 tys. zł.
3. Deficyt budżetu państwa ustala się na kwotę nie większą niż 15.400.000 tys.
zł.
                                        
                                     Art. 2.
Środki pochodzące ze źródeł zagranicznych, nie podlegające zwrotowi oraz wydatki
nimi finansowane w kwocie 2.488.464 tys. zł, określa załącznik nr 3.
                                        
                                     Art. 3.
Ustala się przychody budżetu państwa na kwotę 118.243.846 tys. zł, a rozchody
budżetu państwa na kwotę nie większą niż 102.843.846 tys. zł, z tytułów
wymienionych w załączniku nr 4.
                                        
                                     Art. 4.
Źródłem pokrycia pożyczkowych potrzeb budżetu państwa, w tym deficytu budżetu
państwa, są środki pozostające na rachunku budżetu państwa
w dniu 31 grudnia 1999 r., przychody z tytułu sprzedaży skarbowych papierów
wartościowych, przychody z prywatyzacji, w tym uzyskane w 1999 r., przychody z
tytułu kredytów i pożyczek zagranicznych oraz przychody z innych tytułów.
                                        
                                     Art. 5.
1. Przyrost zadłużenia na dzień 31 grudnia 2000 r. z tytułu emisji i wykupu
  skarbowych papierów wartościowych w kraju, według wartości nominalnej, nie
  może przekroczyć kwoty 30.000.000 tys. zł.
2. Przyrost zadłużenia z tytułu zaciągniętych w 2000 r. kredytów, uzyskanych
  pożyczek zagranicznych i z tytułu emisji skarbowych papierów wartościowych,
  nie może przekroczyć kwoty 5.970.000 tys. zł, w tym z tytułu emisji
  skarbowych papierów wartościowych, według wartości nominalnej, nie może
  przekroczyć kwoty 2.985.000 tys. zł.
3. Limity określone w ust. 1 i 2 nie mają zastosowania do kredytów i pożyczek
  zagranicznych oraz emisji skarbowych papierów wartościowych w kraju i za
  granicą przeznaczonych na sfinansowanie spłaty, w tym przedterminowej, lub
  zamiany zobowiązań Skarbu Państwa, z zastrzeżeniem, że wartość nominalna nowo
  zaciągniętych zobowiązań, na wymienione cele, nie przekroczy kwoty 24.000.000
  tys. zł.
                                        
                                     Art. 6.
1. Upoważnia się ministra właściwego do spraw finansów do sprzedaży aktywów
  finansowych odzyskanych w wyniku operacji przedterminowego wykupu zadłużenia
  zagranicznego.
2. Przychody uzyskane ze sprzedaży aktywów określonych w ust. 1, mogą być
  przeznaczone wyłącznie na spłaty, w tym przedterminowe, zobowiązań Skarbu
  Państwa.
                                        
                                     Art. 7.
Poręczenia i gwarancje mogą być udzielane przez Skarb Państwa w 2000 r. do kwoty
18.000.000 tys. zł, w tym gwarancje naprawienia szkód - do kwoty
1.000.000 tys. zł.
                                        
                                     Art. 8.
Upoważnia się ministra właściwego do spraw finansów do udzielania ze środków
budżetu państwa:
   1) kredytów i pożyczek rządom innych krajów na sfinansowanie importu
     z Rzeczypospolitej Polskiej towarów i usług - do kwoty 976.125 tys. zł,
   2) pożyczek Korporacji Ubezpieczeń Kredytów Eksportowych S.A. - na wypłatę
     gwarantowanych przez Skarb Państwa odszkodowań z tytułu ubezpieczenia
     kontraktów eksportowych - do kwoty 128.110 tys. zł,
   3) pożyczek Funduszowi Ubezpieczeń Społecznych - na wypłatę świadczeń
     gwarantowanych przez państwo - do kwoty 2.000.000 tys. zł,
   4) pożyczek dla Kas Chorych - na zapewnienie płynności finansowej - do
     łącznej kwoty nie przekraczającej 1.000.000 tys. zł.
                                        
                                     Art. 9.
Ustala się w 2000 r. limit ubezpieczeń kontraktów eksportowych, o którym mowa
w art. 5 ust. 2 ustawy z dnia 7 lipca 1994 r. o gwarantowanych przez Skarb
Państwa ubezpieczeniach kontraktów eksportowych (Dz.U. Nr 86, poz. 398, z
1996 r. Nr 106, poz. 496 oraz z 1997 r. Nr 28, poz. 154, Nr 79, poz. 484 i
Nr 121, poz. 770) - na kwotę 3.400.000 tys. zł.
                                        
                                    Art. 10.
1. Przychody, wydatki i rozliczenia z budżetem państwa państwowych zakładów
  budżetowych, gospodarstw pomocniczych państwowych jednostek budżetowych i
  środków specjalnych wynoszą:
   1) przychody własne                   4.486.144 tys. zł,
   2) dotacje z budżetu, w ujęciu kasowym   29.798 tys. zł,
   3) wydatki, bez wpłat do budżetu      4.365.820 tys. zł,
   4) wpłaty do budżetu, w ujęciu kasowym   97.057 tys. zł.
2. Zestawienie przychodów własnych, dotacji z budżetu państwa, wydatków oraz
  wpłat do budżetu państwowych zakładów budżetowych, gospodarstw pomocniczych
  państwowych jednostek budżetowych i środków specjalnych, w podziale na części
  budżetowe, określa załącznik nr 5.
                                        
                                    Art. 11.
Ustala się plany finansowe państwowych funduszy celowych, zgodnie z załącznikiem
nr 6.
                                        
                                    Art. 12.
Wykaz inwestycji wieloletnich określa załącznik nr 7.
                                        
                                    Art. 13.
Dotacje celowe na finansowanie zadań z zakresu administracji rządowej oraz
innych zadań zleconych ustawami, realizowanych przez jednostki samorządu
terytorialnego, określa załącznik nr 8.
                                    Art. 14.
Ustala się dotacje celowe na dofinansowanie zadań własnych gmin polegających na
wypłacie dodatków mieszkaniowych na podstawie ustawy z dnia 2 lipca 1994 r. o
najmie lokali mieszkalnych i dodatkach mieszkaniowych (Dz.U. z 1998 r. Nr 120,
poz. 787 i Nr 162, poz. 1119 oraz z 1999 r. Nr 111, poz. 1281) w wysokości
550.000 tys. zł.
                                        
                                    Art. 15.
Ustala się ogólną kwotę dotacji przedmiotowych do wyrobów i usług w wysokości
651.700 tys. zł, z tego na dopłaty do:
   1) krajowych przewozów pasażerskich na wyrównanie przewoźnikom kolejowym
     utraconych przychodów z tytułu honorowania ustawowych uprawnień do
     ulgowych i bezpłatnych przejazdów, o których mowa w ustawie z dnia
     20 czerwca 1992 r. o uprawnieniach do bezpłatnych i ulgowych przejazdów
     środkami publicznego transportu zbiorowego (Dz.U. Nr 54, poz. 254, z
     1994 r. Nr 40, poz. 150, Nr 80, poz. 368 i Nr 113, poz. 547, z 1995 r.
     Nr 50, poz. 261, z 1996 r. Nr 100, poz. 460 oraz z 1998 r. Nr 162,
     poz. 1126), z wyłączeniem uprawnień, o których mowa w art. 43 ustawy
     z dnia 9 maja 1996 r. o wykonywaniu mandatu posła i senatora (Dz.U. Nr 73,
     poz. 350 i Nr 137, poz. 638, z 1997 r. Nr 28, poz. 153, Nr 98, poz. 604,
     Nr 106, poz. 679, Nr 121, poz. 770 i Nr 160, poz. 1080, z 1998 r. Nr 162,
     poz. 1118 oraz z 1999 r. Nr 52, poz. 527 i 528), przy czym kwota ta nie
     uwzględnia podatku od towarów i usług              607.660 tys. zł,
   2) podręczników szkolnych do kształcenia zawodowego i podręczników
     akademickich                                    11.540 tys. zł,
   3) samochodów osobowych sprzedawanych w ramach przedpłat    3.800 tys. zł,
   4) posiłków sprzedawanych w barach mlecznych            19.700 tys. zł,
   5)    utrzymywania zapasów obowiązkowych paliw ciekłych        9.000 tys. zł.
                                        
                                    Art. 16.
Ustala się dotacje przedmiotowe na dofinansowanie kosztów niektórych zadań w
zakresie postępu biologicznego w rolnictwie, upowszechniania doradztwa
rolniczego, zwalczania zakaźnych chorób zwierząt, w tym wykupu krów chorych na
białaczkę oraz badań pozostałości chemicznych i biologicznych w tkankach
zwierząt i produktach pochodzenia zwierzęcego, monitoringu jakości gleb, roślin,
produktów rolniczych i spożywczych, prac geodezyjno-urządzeniowych na potrzeby
rolnictwa, nawozów wapniowych, chemizacji rolnictwa i ochrony roślin uprawnych,
produkcji rolnej metodami ekologicznymi, monitorowania dostępu polskich
artykułów rolno-spożywczych do rynków zagranicznych i wielkości importu - w
wysokości 446.588 tys. zł.
                                        
                                    Art. 17.
Wykaz jednostek, dla których zaplanowano dotacje podmiotowe oraz kwoty dotacji
zawiera załącznik nr 9.
                                    Art. 18.
Zestawienie dotacji dla państwowych agencji i fundacji z udziałem Skarbu Państwa
zawiera załącznik nr 10.
                                        
                                    Art. 19.
1.    Upoważnia się Wojewodę Lubuskiego do przekazania dotacji podmiotowej
  w wy-sokości 2.682 tys. zł na działalność Polsko-Niemieckiego Towarzystwa
  Wspierania Gospodarki S.A.
2. Zobowiązuje się Radę Ministrów do przekazania komisji sejmowej właściwej do
  spraw budżetu sprawozdania Wojewody Lubuskiego z wykorzystania środków
  dotacji, o której mowa w ust. 1, w terminie określonym dla przedłożenia
  sprawozdania z wykonania budżetu państwa.
                                        
                                    Art. 20.
Ustala się kwotę dotacji na inwestycje realizowane przez przedsiębiorstwo
"Polskie Koleje Państwowe", na liniach kolejowych o państwowym znaczeniu, w
wysokości 480.430 tys. zł.
                                        
                                    Art. 21.
1. W budżecie państwa tworzy się rezerwy w wysokości:
   1) 60.620 tys. zł - na dotacje przeznaczone na wspieranie realizacji
     lokalnych programów restrukturyzacyjnych,
   2) 50.300 tys. zł - na dotacje przeznaczone na dofinansowanie inwestycji
     infrastrukturalnych, realizowanych jako zadania własne gmin w systemie
     robót publicznych w powiatach (gminach) zagrożonych szczególnie wysokim
     bezrobociem strukturalnym,
   3) 456.000 tys. zł - na usuwanie skutków powodzi,
   4) 536.608 tys. zł - finansowane kredytem na usuwanie skutków powodzi,
   5) 427.543 tys. zł - finansowane kredytami na infrastrukturę drogową i
     portową,
   6) 234.270 tys. zł - finansowane kredytem na program aktywizacji obszarów
     wiejskich,
   7) 12.300 tys. zł - na dotacje przeznaczone na dofinansowanie inwestycji
     określonych w programie współpracy przygranicznej,
   8) 30.610 tys. zł - na budowę i modernizację drogowych przejść granicznych,
     w tym międzynarodowego przejścia granicznego w Kuźnicy.
2. Podziału rezerw wymienionych w ust. 1 dokonuje minister właściwy do spraw
  finansów w porozumieniu z właściwymi dysponentami części budżetowych, po
  zasięgnięciu opinii ministra właściwego do spraw rozwoju regionalnego.
                                        
                                    Art. 22.
Tworzy się ogólną rezerwę budżetową w wysokości 100.000 tys. zł.
                                        
                                    Art. 23.
1. Ustala się limity zatrudnienia, wynagrodzenia i rezerwę na podwyżki dla
  pracowników państwowej sfery budżetowej, zgodnie z załącznikami nr 11 i 12.
2. Kwoty bazowe, o których mowa w art. 29 ustawy z dnia 23 grudnia 1999 r. o
  kształtowaniu wynagrodzeń w państwowej sferze budżetowej oraz o zmianie
  niektórych ustaw (Dz.U. Nr 110, poz. 1255) wynoszą dla:
   1) osób zajmujących kierownicze stanowiska państwowe, członków korpusu
     służby cywilnej, etatowych członków samorządowych kolegiów odwoławczych,
     sądowych kuratorów zawodowych, komorników sądowych, asesorów i aplikantów
     sądowych i prokuratorskich oraz funkcjonariuszy Służby Celnej 1.490,30
zł,
   2) sędziów i prokuratorów - 1.211,50 zł,
   3) żołnierzy i funkcjonariuszy, którzy podjęli służbę przed dniem 1 stycznia
     1999 r. - 1.211,50 zł,
   4) żołnierzy zawodowych i funkcjonariuszy, którzy podjęli służbę po dniu 1
     stycznia 1999 r. - 1.446,70 zł.
3. Średnioroczny wskaźnik wzrostu wynagrodzeń w państwowej sferze budżetowej
  wynosi 106,7%.
4. Tworzy się rezerwy dla państwowych jednostek budżetowych na:
   1) zwiększenia wynikające ze zmian organizacyjnych i nowych zadań:
     a) wynagrodzeń - w wysokości 9.600 tys. zł,
     b) limitów zatrudnienia dla 400 osób,
   2) zwiększenie wynagrodzeń - w wysokości 5.200 tys. zł - przeznaczonych na:
     a) wypłaty wynagrodzeń dla osób odwołanych z kierowniczych stanowisk
       państwowych,
     b) wypłaty nagród jubileuszowych, odpraw emerytalnych, odpraw związanych z
       przejściem na rentę z tytułu niezdolności do pracy oraz ekwiwalentów za
       nie wykorzystany urlop wypoczynkowy dla:
        -     osób zajmujących kierownicze stanowiska państwowe,
        -     jednostek organizacyjnych stanowiących wyodrębnioną część
         budżetową, w których limit zatrudnienia nie przekracza 50 osób.
5. Podwyższenie wynagrodzeń dla pracowników państwowej sfery budżetowej nastąpi
  od dnia 1 stycznia 2000 r.
6. Podziału rezerwy, o której mowa w ust. 1, dokona Rada Ministrów.
7. Upoważnia się ministra właściwego do spraw finansów do dokonywania
  przeniesień kwoty środków na uposażenia żołnierzy i funkcjonariuszy pomiędzy
  częściami i działami odpowiednio na wniosek Ministra Obrony Narodowej,
  Ministra Sprawiedliwości, ministra właściwego do spraw wewnętrznych oraz
  Szefa Urzędu Ochrony Państwa.
                                        
                                    Art. 24.
Ustala się dla służby cywilnej:
   1) limit mianowań urzędników 2800 osób,
   2) limity i środki na wynagrodzenia - w wysokości 2.400.089 tys. zł,
   3) środki na szkolenia - w wysokości 17.506 tys. zł.
                                        
                                    Art. 25.
Ustala się wskaźniki, o których mowa w art. 93 ust. 1 ustawy z dnia 17 grudnia
1998 r. o emeryturach i rentach z Funduszu Ubezpieczeń Społecznych (Dz.U.
Nr 162, poz. 1118 oraz z 1999 r. Nr 38, poz. 360, Nr 70, poz. 774 i Nr 72,
poz. 801 i 802):
   1) wzrost emerytur i rent - 6,0%,
   2) wskaźnik realnej przeciętnej emerytury i renty brutto w odniesieniu do
     średniorocznego wskaźnika cen towarów i usług konsumpcyjnych ogółem 100,3%,

   3) wskaźnik waloryzacji emerytur i rent od dnia 1 czerwca 2000 r. - 104,3%,
   4) średnioroczny wskaźnik cen towarów i usług konsumpcyjnych dla gospodarstw
     domowych emerytów i rencistów - 105,4%,
   5) średnioroczny wskaźnik cen towarów i usług konsumpcyjnych ogółem 105,7%,

   6) średnioroczny wskaźnik przeciętnego wynagrodzenia w gospodarce narodowej
     - 107,7%.
                                        
                                    Art. 26.
Wysokość odpisu, o którym mowa w art. 76 ust. 1 pkt 1 ustawy z dnia 13
października 1998 r. o systemie ubezpieczeń społecznych (Dz.U. Nr 137, poz. 887,
Nr 162 poz. 1118 i 1126 oraz z 1999 r. Nr 26, poz. 228, Nr 60, poz. 636, Nr 72,
poz. 802 i Nr 78, poz. 875), wynosi 2.734.200 tys. zł.
                                        
                                    Art. 27.
Kwota wydatków na prewencję rentową, o których mowa w art. 57 ustawy wymienionej
w art. 26, wynosi 87.310 tys. zł.
                                        
                                    Art. 28.
Należności, o których mowa w art. 76 ust. 1 pkt 3 ustawy wymienionej w art. 26,
z tytułu poniesionych kosztów poboru i dochodzenia przez Zakład Ubezpieczeń
Społecznych składek na otwarte fundusze emerytalne ustala się na 0,76% przypisu
składek.
                                        
                                    Art. 29.
Prognozowane na 2000 r. przeciętne wynagrodzenie miesięczne w gospodarce
narodowej wynosi 1.826 zł.
                                        
                                    Art. 30.
Odpis od funduszu emerytalno-rentowego na fundusz administracyjny Kasy
Rolniczego Ubezpieczenia Społecznego wynosi 331.200 tys. zł.
                                        
                                    Art. 31.
Wpływy, o których mowa w art. 4 ustawy z dnia 25 czerwca 1997 r. o wykorzystaniu
wpływów z prywatyzacji części mienia Skarbu Państwa na cele związane z reformą
systemu ubezpieczeń społecznych (Dz.U. Nr 106, poz. 673), określa się na kwotę
11.000.000 tys. zł.
                                        
                                    Art. 32.
Ustala się etaty Policji w liczbie 102.795.
                                        
                                    Art. 33.
Zgodnie z art. 3 ustawy z dnia 29 sierpnia 1997 r. o finansowaniu dróg
publicznych (Dz.U. Nr 123, poz. 780 oraz z 1998 r. Nr 106, poz. 668 i Nr 150,
poz. 983) ustala się wydatki związane z budową, modernizacją, utrzymaniem oraz
ochroną dróg krajowych, wojewódzkich i powiatowych a także zarządzaniem nimi - w
wysokości 3.860.000 tys. zł.
                                        
                                    Art. 34.
1. Wydatki budżetowe w kwocie 1.459.233 tys. zł, ujęte w budżecie państwa w
  części, której dysponentem jest Minister Obrony Narodowej, przeznaczone na
  realizację programów modernizacji technicznej Sił Zbrojnych Rzeczypospolitej
  Polskiej, nie mogą być wykorzystane na inne cele.
2. W przypadku wystąpienia oszczędności w wydatkach planowanych w dziale obrona
  narodowa upoważnia się ministra właściwego do spraw finansów do ich
  przeznaczenia na realizację programów, o których mowa w ust. 1.
                                        
                                    Art. 35.
Przychody z prywatyzacji spółek przemysłowego potencjału obronnego przeznaczone
na jego restrukturyzację a także na proces modernizacji technicznej Sił
Zbrojnych Rzeczypospolitej Polskiej, określa się na kwotę 95.000 tys. zł.
                                        
                                    Art. 36.
1. Wydatki budżetowe w kwocie 1.826.500 tys. zł, ujęte w budżecie państwa w
  części, której dysponentem jest minister właściwy do spraw gospodarki,
  przeznacza się na realizację programów:
   1) reformy górnictwa węgla kamiennego w kwocie             1.786.500 tys.
     zł,
    z tego na:
     a) likwidację kopalń                       454.500 tys. zł,
     b) restrukturyzację zatrudnienia                    1.118.700 tys. zł,
      w tym: na spłatę pożyczek zaciągniętych w Agencji Rozwoju Przemysłu S.A.
       50.000 tys. zł,
     c) usuwanie szkód górniczych wywołanych reaktywacją starych zrobów
       30.000 tys. zł,
     d) ekwiwalenty pieniężne za deputaty węglowe dla emerytów i rencistów
       górnictwa wypłacane przez Zakład Ubezpieczeń Społecznych    100.000 tys.
       zł,
     e) deputaty węglowe przysługujące emerytom i rencistom górniczym kopalń
       całkowicie likwidowanych                        29.000 tys. zł,
     f) renty wyrównawcze przysługujące od kopalń całkowicie likwidowanych
       20.000 tys. zł,
     g) tworzenie nowych miejsc pracy w gminach górniczych      20.000 tys. zł,
     h) monitorowanie przebiegu postępowania oddłużeniowego, zmian stanu
       zatrudnienia oraz nadzorowanie i kontrolę wydatkowania środków
       budżetowych                                   9.800 tys. zł,
     i) utrzymanie biur pomocy zawodowej Górniczej Agencji Pracy Sp. z o.o.
       2.500 tys. zł,
     j) obsługę wypłat ekwiwalentów, o których mowa w lit. d), dokonywanych
       przez Zakład Ubezpieczeń Społecznych                   2.000 tys. zł,
   2) restrukturyzacji przemysłu hutnictwa żelaza i stali - na restrukturyzację
     zatrudnienia  w kwocie                           40.000 tys. zł.
2. Wydatki określone w ust. 1 nie mogą być wykorzystane na inne cele.
3. Minister właściwy do spraw gospodarki, w porozumieniu z ministrem właściwym
  do spraw finansów oraz ministrem właściwym do spraw zabezpieczenia
  społecznego, określi, w drodze rozporządzenia, szczegółowe zasady, tryb
  udzielania i sposób wykorzystania dotacji przeznaczonych na finansowanie
  restrukturyzacji zatrudnienia w przemyśle hutnictwa żelaza i stali oraz
  warunki uzyskania uprawnień, zasady i tryb przyznawania, ustalania kwot,
  obliczania i wypłacania osłon socjalnych dla pracowników przemysłu hutnictwa
  żelaza i stali w ramach dotacji ujętych w budżecie państwa w części, o której
  mowa w ust. 1.
                                        
                                    Art. 37.
1. Minister właściwy do spraw gospodarki, w porozumieniu z ministrem właściwym
  do spraw finansów, określi, w drodze rozporządzenia, szczegółowe zasady i
  tryb udzielania oraz sposób wykorzystania dotacji w kwocie 170.730 tys. zł,
  przeznaczonej dla górnictwa siarki, soli, rud cynku i ołowiu, barytu i węgla
  brunatnego wydobywanego metodą głębinową, ujętej w budżecie państwa w części,
  której dysponentem jest minister właściwy do spraw gospodarki.
2. Minister właściwy do spraw gospodarki, w porozumieniu z ministrem właściwym
  do spraw zabezpieczenia społecznego oraz ministrem właściwym do spraw
  finansów, określi, w drodze rozporządzenia, warunki uzyskania uprawnień,
  sposób obliczania oraz szczegółowe zasady i tryb wypłacania osłon socjalnych
  z tytułu urlopów górniczych i zasiłków socjalnych dla zatrudnionych pod
  ziemią pracowników górnictwa, o którym mowa w ust. 1, w ramach dotacji, o
  której mowa w ust. 1.
                                        
                                    Art. 38.
1. Upoważnia się dysponentów części budżetu państwa, w których zostały
  zaplanowane niepodatkowe dochody budżetu państwa, do:
   1) odpłatnego zlecania jednostkom organizacyjnym, innym niż organy
     administracji państwowej, w tym również bankom, poboru niepodatkowych
     należności budżetu państwa z tytułu:
     a) przejściowego wykupu odsetek od kredytów mieszkaniowych,
     b) spłat pożyczek ze zniesionych funduszy celowych,
   2) przeznaczenia do 4% dochodów, zrealizowanych w trybie określonym w pkt 1,
     na pokrycie kosztów związanych z poborem tych dochodów.
2. Upoważnia się państwowe jednostki budżetowe realizujące, w drodze egzekucji
  administracyjnej, dochody budżetu państwa (nie będące podatkami) do
  przeznaczania 5% uzyskanych dochodów na opłacenie należnej organom
  egzekucyjnym opłaty określonej w art. 66 ustawy z dnia 17 czerwca 1966 r.
  o postępowaniu egzekucyjnym w administracji (Dz.U. z 1991 r. Nr 36, poz. 161,
  z 1992 r. Nr 20, poz. 78, z 1993 r. Nr 28, poz. 127, z 1995 r. Nr 85, poz.
  426, z 1996 r. Nr 43, poz. 189 i Nr 146, poz. 680, z 1997 r. Nr 137, poz. 926
  i Nr 141,  poz. 943 i 944 oraz z 1998 r. Nr 162, poz. 1126).
                                        
                                    Art. 39.
Dochody uzyskane ze sprzedaży lub likwidacji sprzętu stanowiącego wyposażenie
jednostek Służby Więziennej, Urzędu Ochrony Państwa, Straży Granicznej, Biura
Ochrony Rządu oraz komend głównych i wojewódzkich Państwowej Straży Pożarnej i
Policji przeznacza się w 95% na pokrycie kosztów sprzedaży, likwidacji sprzętu i
jego odtworzenia, a 5% przekazuje się do budżetu państwa.
                                        
                                    Art. 40.
Ustala się obowiązkową składkę na Fundusz Pracy w wysokości 2,45% podstawy
wymiaru składki na ubezpieczenie społeczne, określonej w art. 53 ust. 1 ustawy z
dnia 14 grudnia 1994 r. o zatrudnieniu i przeciwdziałaniu bezrobociu (Dz.U.
z 1997 r. Nr 25, poz. 128, Nr 28, poz. 153, Nr 41, poz. 255, Nr 63, poz. 403,
Nr 93, poz. 569, Nr 107, poz. 692, Nr 121, poz. 770 i Nr 123, poz. 776,
z 1998 r. Nr 66, poz. 431, Nr 106, poz. 668, Nr 108, poz. 684, Nr 137, poz. 887
i Nr 162, poz. 1112, poz. 1118 i 1126 oraz z 1999 r. Nr 60, poz. 636).
                                        
                                    Art. 41.
1. W 2000 r. będą realizowane zobowiązania budżetu państwa z tytułu dopłat do
  należnego bankom oprocentowania kredytów bankowych udzielonych do dnia
  31 grudnia 1993 r. na podstawie rozporządzeń Rady Ministrów:
   1) z dnia 21 maja 1991 r. w sprawie zakresu, zasad i trybu udzielania
     kredytobiorcom pomocy ze środków budżetowych w 1991 r. w spłacie części
     należnego bankom oprocentowania od kredytów (Dz.U. Nr 50, poz. 217),
   2) z dnia 3 marca 1992 r. w sprawie szczegółowego zakresu, zasad i trybu
     finansowania z budżetu państwa dopłat do oprocentowania kredytów bankowych
     udzielonych w roku 1992 (Dz.U. Nr 24, poz. 102),
   3) z dnia 14 kwietnia 1993 r. w sprawie szczegółowego zakresu, zasad i trybu
     finansowania z budżetu państwa dopłat do oprocentowania kredytów bankowych
     udzielonych w roku 1993 (Dz.U. Nr 30, poz. 137).
2. Minister właściwy do spraw finansów zawrze odpowiednie umowy na dopłaty,
  o których mowa w ust. 1, do kredytów bankowych udzielonych do dnia 31 grudnia
  1993 r.
                                        
                                    Art. 42.
Łączna kwota wpłat gmin, o której mowa w art. 23 ust. 3 ustawy z dnia
26 listopada 1998 r. o dochodach jednostek samorządu terytorialnego w latach
1999 i 2000 (Dz.U. Nr 150, poz. 983 i Nr 162, poz. 1119) - wynosi
132.649 tys. zł.
                                        
                                    Art. 43.
1. Jednostki samorządu terytorialnego mogą otrzymać dotacje celowe na
  dofinansowanie bieżących zadań własnych, związanych z:
   1) kosztami wdrożenia reformy systemu oświaty,
   2) realizacją programu ograniczania ubóstwa wśród dzieci i młodzieży oraz na
     stypendia dla uczniów szczególnie uzdolnionych,
   3) poprawą warunków nauczania w szkołach wiejskich i remontami szkół oraz
     pomocą stypendialną dla młodzieży wiejskiej,
   4) usuwaniem skutków powodzi,
   5) kosztami wdrażania programów restrukturyzacyjnych i osłonowych w ochronie
     zdrowia.
2. Środki na zadania, o których mowa w ust. 1, ujęte są w rezerwach celowych.
3. Podziału środków, o których mowa w ust. 1, na poszczególne jednostki
  samorządu terytorialnego dokonują:
   1) minister właściwy do spraw oświaty i wychowania w porozumieniu z
     wojewodami - w odniesieniu do środków, o których mowa w pkt 1-3,
   2) minister właściwy do spraw zdrowia - w odniesieniu do środków, o których
     mowa w pkt 5.
4. Rada Ministrów określi, w drodze rozporządzenia, wykaz gmin, powiatów i
  województw oraz szczegółowe zasady udzielania i sposób rozliczania dotacji, o
  których mowa w ust. 1 pkt 4.
                                        
                                    Art. 44.
Upoważnia się ministra właściwego do spraw finansów do dokonywania w ciągu roku
wzajemnych przeniesień wydatków planowanych na obsługę długu publicznego
pomiędzy częściami przeznaczonymi na obsługę długu zagranicznego oraz obsługę
długu krajowego.
                                        
                                    Art. 45.
1. W przypadku wystąpienia oszczędności w dotacji przedmiotowej, o której mowa
  w art. 15 pkt 1, upoważnia się ministra właściwego do spraw finansów do ich
  przeznaczenia na dotację celową na dofinansowanie zadań bieżących samorządów
  województw w zakresie organizowania i dotowania kolejowych przewozów
  pasażerskich o zasięgu wojewódzkim.
2. Podziału dotacji dla samorządów poszczególnych województw, powiatów, gmin i
  związków międzygminnych, dokonuje minister właściwy do spraw finansów na
  wniosek ministra właściwego do spraw transportu.
                                        
                                    Art. 46.
W przypadku wystąpienia oszczędności w dotacji dla Funduszu Alimentacyjnego
upoważnia się ministra właściwego do spraw finansów do ich przeznaczenia na
zwiększenie wydatków na zasiłki z pomocy społecznej.
                                        
                                    Art. 47.
1. W przypadku wystąpienia oszczędności w wydatkach planowanych na obsługę
  zadłużenia zagranicznego i długu krajowego, upoważnia się ministra właściwego
  do spraw finansów do ich przeznaczenia w pierwszej kolejności na zwiększenie
  dotacji dla Funduszu Pracy o kwotę nie przekraczającą 100.000 tys. zł.
  Pozostałe zaś oszczędności w równych kwotach przeznaczyć na:
   1) zakup niezbędnego wyposażenia i sprzętu oraz realizacji inwestycji w
     Policji do kwoty 100.000 tys. zł,
   2) wsparcie reformy systemu oświaty do kwoty 100.000 tys. zł,
   3) realizację programów rozwoju regionalnego poszczególnych województw do
     kwoty 60.000 tys. zł.
2. W terminie 30 dni po zakończeniu każdego kwartału minister właściwy do spraw
  finansów dokonuje oszacowania kwoty oszczędności na obsługę zadłużenia
  zagranicznego i długu krajowego. Zwiększenie wydatków na cele określone w
  ust. 1 nie może przekroczyć:
   1) 70% kwoty oszczędności oszacowanych na dzień 31 marca i 30 czerwca 2000 r.,
   2) 90% kwoty oszczędności oszacowanych na dzień 30 września  2000 r.
3. Minister właściwy do spraw finansów w terminie 45 dni po zakończeniu każdego
  kwartału informuje komisję sejmową właściwą do spraw budżetu o kwotach
  szacunkowych oszczędności i ich rozdysponowaniu.
                                    Art. 48.
Upoważnia się ministra właściwego do spraw oświaty i wychowania do
przeprowadzenia centralnych zakupów autobusów szkolnych przeznaczonych na
dowożenie dzieci do szkół ze środków zaplanowanych w cz. 83 - rezerwy celowe
poz. 22
                                        
                                    Art. 49.
Upoważnia się ministra właściwego do spraw oświaty i wychowania do
przeprowadzenia centralnych zakupów wyposażenia pracowni internetowych w sprzęt
komputerowy i oprogramowanie dla gimnazjów ze środków zaplanowanych w cz. 83 rezerwy
celowe poz. 68.
                                    Art. 50.
Do przeniesień środków i wydatków:
   1) o których mowa w art. 44, art. 45 ust. 1, art. 46 i art. 47 - nie stosuje
     się przepisów art. 96 ustawy z dnia 26 listopada 1998 r. o finansach
     publicznych (Dz.U. Nr 155, poz. 1014 oraz z 1999 r. Nr 38, poz. 360,
     Nr 49, poz. 485, Nr 70, poz. 778 i Nr 110, poz. 1255),
   2) o których mowa w art. 34 ust. 2 - nie stosuje się ograniczenia
     określonego w art. 96 ust. 2 ustawy wymienionej w pkt 1.
                                        
                                    Art. 51.
1. Ustanowienie przez Radę Ministrów, na podstawie odrębnych przepisów,
  kontyngentów taryfowych dla towarów przywożonych na polski obszar celny nie
  może spowodować ubytków dochodów budżetu państwa z tytułu cła na kwotę
  większą niż 810.000 tys. zł, w tym 160.000 tys. zł w związku z ustanowieniem
  kontyngentów taryfowych nie wynikających z zobowiązań międzynarodowych oraz
  innych zobowiązań zagranicznych Polski.
2. Limit, o którym mowa w ust. 1, nie dotyczy kontyngentów taryfowych wiążących
  się z importem interwencyjnym podstawowych produktów żywnościowych w
  przypadku wystąpienia niekorzystnych warunków agrometeorologicznych, importem
  tzw. towarów strategicznych oraz towarów związanych z modernizacją Sił
  Zbrojnych Rzeczypospolitej Polskiej.
3. Określa się limit zwolnień od cła, o którym mowa w art. 190 § 7 ustawy z
  dnia 9 stycznia 1997 r. - Kodeks celny (Dz.U. Nr 23, poz. 117, Nr 64,
  poz. 407, Nr 121, poz. 770, Nr 157, poz. 1026 i Nr 160, poz. 1084, z 1998 r.
  Nr 106, poz. 668 i Nr 160, poz. 1063 oraz z 1999 r. Nr 40, poz. 402 i Nr 72,
  poz. 802) w wysokości 50.000 tys. zł.
                                        
                                    Art. 52.
Upoważnia się ministra właściwego do spraw finansów do utworzenia - w przypadku
uzyskania oszczędności w części 39 Transport, w rozdz. 5611 Drogi publiczne
krajowe i w rozdz. 5895 Pozostała działalność - rezerwy celowej do wysokości
100.000 tys. zł na dofinansowanie inwestycji komunikacyjnych w Warszawie.
                                    Art. 53.
Ilekroć w ustawie jest mowa o ministrze właściwym do spraw finansów należy przez
to rozumieć odpowiednio ministra właściwego do spraw budżetu, ministra
właściwego do spraw finansów publicznych lub ministra właściwego do spraw
instytucji finansowych.
                                        
                                    Art. 54.
Ustawa wchodzi w życie z dniem ogłoszenia, z mocą od dnia 1 stycznia 2000 r., z
tym że art. 6, art. 8, art. 36 ust. 3, art. 37, art. 40, art. 43 ust. 4 i
art. 45-49 z mocą od dnia ogłoszenia.
