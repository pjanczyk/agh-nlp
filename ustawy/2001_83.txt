



Dz.U. z 2001 r. Nr 11, poz. 83
                      
                                                                               
                                                                               
                                                                               
                                    USTAWA
                          z dnia 11 stycznia 2001 r.
                                       
                    o regulacji rynku skrobi ziemniaczanej
                                       
                                       
                                    Art. 1.
Ustawa określa zasady regulacji rynku skrobi ziemniaczanej oraz formy i zasady
wspierania produkcji i eksportu skrobi ziemniaczanej, zwanej dalej "skrobią".
                                    Art. 2.
Użyte w ustawie określenia oznaczają:
   1) kontyngent krajowy - maksymalną ilość skrobi wyrażoną w tonach, która
     może być wyprodukowana w kampanii produkcyjnej w okresie od dnia 1 lipca
     do dnia 30 czerwca następnego roku,
   2) limit produkcyjny - wielkość produkcji  skrobi wyrażoną w tonach,
     przyznawaną producentowi skrobi w ramach kontyngentu krajowego,
   3) producent skrobi - przedsiębiorcę, w rozumieniu przepisów Prawo
     działalności gospodarczej, którego przedmiot działalności obejmuje
     produkcję skrobi z ziemniaków skrobiowych,
   4) plantator ziemniaków skrobiowych:
     a) producenta ziemniaków skrobiowych będącego rolnikiem, w rozumieniu
       przepisów o ubezpieczeniu społecznym rolników, i jego następcę
       prawnego,
     b) producenta ziemniaków skrobiowych, na którym ciąży obowiązek podatkowy
       w rozumieniu przepisów o podatku rolnym,
   5) ziemniaki skrobiowe - ziemniaki zawierające nie mniej niż 13% skrobi,
   6) skrobia - skrobię otrzymaną przez mechaniczne oddzielenie od innych
     części składowych ziemniaka, wypłukanie, oczyszczenie, suszenie i
     odsianie, przeznaczoną do celów spożywczych i technicznych,
   7) produkty skrobiowe - produkty otrzymane w procesie przetwarzania skrobi,
   8) drobne ziemniaki skrobiowe - ziemniaki, które mogą być przepuszczone
     przez kalibrownik o otworach kwadratowych o boku 25 mm,
   9) eksporter - osobę fizyczną, osobę prawną lub jednostkę organizacyjną
     niemającą osobowości prawnej, która dokonuje wywozu za granicę skrobi i
     produktów skrobiowych określonych w załączniku nr 1 do ustawy,
  10) producent zużywający skrobię - osobę fizyczną lub prawną stosującą
     skrobię i produkty skrobiowe w celu wytworzenia produktów określonych w
     załączniku nr 2 do ustawy.
   
                                    Art. 3.
Regulacja rynku skrobi polega na:
   1) ustalaniu kontyngentów krajowych produkcji skrobi,
   2) przyznawaniu limitów produkcyjnych w ramach kontyngentu skrobi,
   3) zawieraniu umów o dostawę ziemniaków skrobiowych w ramach limitów
     produkcyjnych skrobi.
   
                                    Art. 4.
Produkcja skrobi oraz jej eksport są wspierane poprzez zastosowanie:
   1) cen minimalnych stosowanych przy zakupie ziemniaków w ramach umów o
     dostawę ziemniaków,
   2) dopłat kompensacyjnych dla producenta skrobi,
   3) płatności kompensacyjnych dla plantatora ziemniaków,
   4) dopłat do eksportu skrobi,
   5) dopłat dla przedsiębiorców zużywających skrobię do dalszego przerobu, na
     cele niespożywcze.
                                       
                                    Art. 5.
1. Wprowadza się kontyngenty krajowe produkcji skrobi.
2. Wielkość kontyngentu krajowego jest ustalana co 3 lata w terminie do 30
  czerwca roku poprzedzającego okres 3-letni.
3. Rada Ministrów, na wniosek ministra do spraw rynków rolnych, określa, w
  drodze rozporządzenia, wielkość kontyngentu krajowego, mając na względzie
  zapotrzebowanie rynku krajowego oraz zdolności produkcyjne producentów
  skrobi.
                                    Art. 6.
1. W ramach kontyngentu krajowego producentom skrobi przyznaje się limit
  produkcyjny na okres 3 kampanii produkcyjnych.
2. Przyznawanie limitu produkcyjnego następuje na wniosek producenta skrobi.
3. Wysokość przyznanego limitu produkcyjnego jest proporcjonalna do
  procentowego udziału skrobi wyprodukowanej przez danego producenta w ogólnej
  produkcji krajowej skrobi w ostatnich 3 latach poprzedzających złożenie
  wniosku.
4. Minister właściwy do spraw rynków rolnych przyznaje, w drodze decyzji
  administracyjnej, limit produkcyjny, o którym mowa w ust. 1, w terminie do
  dnia 31 grudnia roku poprzedzającego okres 3 letni.
                                    Art. 7.
1. Wniosek, o którym mowa w art. 6 ust. 2, składa się w terminie do dnia 31
  maja roku poprzedzającego okres 3 kampanii produkcyjnych.
2. Wniosek zawiera:
   1) oznaczenie producenta skrobi, określenie siedziby lub adres, a w razie
     ustanowienia pełnomocników do dokonywania czynności prawnych w imieniu
     producenta skrobi - również ich imiona i nazwiska,
   2) określenie przedmiotu i miejsca działalności gospodarczej,
   3) oświadczenie o łącznej ilości zakontraktowanych ziemniaków,
   4) informację o wielkości produkcji skrobi z ostatnich 3 kampanii
     poprzedzających złożenie wniosku.
3. Wniosek podlega rozpatrzeniu nie później niż do dnia 31 grudnia roku, w
  którym został złożony.
                                    Art. 8.
Minister właściwy do spraw rynków rolnych, w drodze decyzji administracyjnej,
odmawia przyznania limitu produkcyjnego, jeżeli wniosek nie spełnia warunków
określonych w art. 7 ust. 2.
   
                                    Art. 9.
1. Producent skrobi w przypadku niepodjęcia produkcji skrobi lub jej
  ograniczenia niezwłocznie zawiadamia ministra właściwego do spraw rynków
  rolnych o niewykorzystaniu przyznanego limitu lub jego części.
2. Minister właściwy do spraw rynków rolnych przyznaje niewykorzystany limit
  produkcyjny lub jego część w pierwszej kolejności tym producentom skrobi,
  którzy przejęli zobowiązania wynikające z umów o dostawę ziemniaków zawartych
  przez producenta skrobi, o którym mowa w ust. 1, a w następnej kolejności tym
  producentom skrobi, którzy wystąpią z wnioskiem, według kolejności zgłoszeń.
                                   Art. 10.
1. Producent skrobi zawiera z plantatorem ziemniaków skrobiowych, zwanych
  dalej "ziemniakami", umowę o dostawę ziemniaków realizowaną w ramach
  przyznanego limitu produkcyjnego.
2. Umowa, o której mowa w ust. 1, zawiera w szczególności:
   1) imię i nazwisko oraz adres lub nazwę i określenie siedziby plantatora
     ziemniaków lub grup plantatorów ziemniaków,
   2) numer identyfikacyjny plantatora ziemniaków nadany przez producenta
     skrobi,
   3) nazwę i określenie siedziby (imię, nazwisko i adres) producenta skrobi,
   4) informację o wielkości powierzchni upraw ziemniaków,
   5) określenie ilości ziemniaków, wyrażonej w tonach, przewidzianej do
     dostarczenia w porze jesiennej lub wiosennej,
   6) wskazanie zawartości skrobi w ziemniakach na podstawie jej średniej
     zawartości w ziemniakach dostarczonych w ciągu trzech ostatnich kampanii
     produkcyjnych,
   7) cenę zakupu ziemniaków, nie niższą jednak niż cena minimalna, o której
     mowa w art. 4 pkt 1,
   8) terminy zapłaty, określone oddzielnie,  za ziemniaki dostarczone w ramach
     dostaw dokonywanych w porze jesiennej i wiosennej, nie dłuższe niż 21 dni
     od dnia zakończenia dostawy.
                                   Art. 11.
1. Rada Ministrów, na wniosek ministra właściwego do spraw rynków rolnych,
  ustala, w drodze rozporządzenia, cenę minimalną ziemniaków w terminie do 31
  grudnia roku poprzedzającego przyszłoroczną kampanię produkcyjną.
2. Cenę minimalną za ziemniaki dostarczone do producenta skrobi na podstawie
  zawartych umów o dostawę ziemniaków ustala się, mając na względzie zawartość
  skrobi w ziemniakach, która nie może być niższa niż 13%.
                                   Art. 12.
1. Producent skrobi sporządza dla każdej dostawy ziemniaków dokument odbioru,
  który obejmuje w szczególności:
   1) datę i numer dostawy,
   2) numer umowy o dostawę,
   3) nazwę i określenie siedziby lub imię, nazwisko i adres, a także numer
     identyfikacyjny plantatora ziemniaków,
   4) masę środka transportu przed rozładowaniem i po rozładowaniu,
   5) masę brutto ziemniaków,
   6) określenie udziału zanieczyszczeń wyrażonego w procentach,
   7) określenie udziału ziemniaków drobnych w ciężarze brutto dostawy
     wyrażonego w procentach,
   8) całkowitą masę netto dostawy pomniejszoną o procentowy udział
     zanieczyszczeń i ziemniaków drobnych,
   9) określenie zawartości skrobi wyrażonej procentowo lub jako masa pod wodą,
  10) wysokość zapłaty za dostarczone ziemniaki.
2. Producent skrobi jest obowiązany:
   1) prowadzić rejestr umów o dostawę ziemniaków i rejestr dostaw,
   2) sporządzać dla każdego plantatora ziemniaków łączny wykaz płatności
     zawierający:
     a) dane, o których mowa w ust. 1 pkt 2 i 3 oraz pkt 7-10,
     b) daty i numery dokumentów odbioru,
     c) kwoty wypłacone w ramach dostaw i daty wypłat oraz łączną sumę wypłat.
3. Producent skrobi może przyjąć dostawę ziemniaków o zawartości skrobi
  niższej niż 13%, pod warunkiem, że ilość skrobi, którą można wyprodukować z
  tych ziemniaków, nie przekracza 1% limitu produkcyjnego skrobi.
     
                                   Art. 13.
1. Producentowi skrobi przysługuje dopłata kompensacyjna, o której mowa w art.
  4 pkt 2,  do produkcji skrobi z ziemniaków.
2. Dopłata kompensacyjna jest przyznawana za skrobię wyprodukowaną z
  ziemniaków dostarczonych zgodnie z warunkami określonymi w art. 10 oraz
  jeżeli:
   1) skrobia została wyprodukowana w okresie kampanii produkcyjnej,
   2) producent skrobi zapłacił plantatorom ziemniaków cenę nie niższą niż cena
     minimalna,
   3) skrobia została wyprodukowana z ziemniaków spełniających wymagania w
     zakresie ich wielkości i zawartości skrobi kwalifikujące producenta do
     ubiegania się o dopłatę,
   4) wielkość produkcji skrobi nie przekroczyła limitu produkcyjnego
     przyznanego producentowi skrobi.
3. Nie przyznaje się dopłaty kompensacyjnej w przypadku odbioru dostawy
  ziemniaków zawierającej więcej niż 50% ziemniaków drobnych.
4. Dopłata kompensacyjna jest realizowana corocznie ze środków określonych w
  ustawie budżetowej przeznaczonych na działalność interwencyjną Agencji Rynku
  Rolnego i wypłacana na podstawie wniosku producenta skrobi.
5. Wniosek zawiera:
   1) oznaczenie producenta skrobi, określenie siedziby lub adres,
   2) informację o wielkości produkcji skrobi z ostatnich 3 kampanii
     poprzedzających złożenie wniosku.
6. W przypadku gdy producent skrobi wykorzystał do produkcji skrobi ziemniaki
  nieobjęte umowami o dostawę i wyprodukował z nich skrobię w ilości nie
  większej niż 10% całkowitej ilości wyprodukowanej przez niego skrobi, dopłata
  kompensacyjna do produkcji skrobi podlega zmniejszeniu o procent
  wyprodukowanej skrobi z ziemniaków nieobjętych umowami pomnożony
  dziesięciokrotnie.
7. Rada Ministrów, na wniosek ministra właściwego do spraw rynków rolnych,
  określi, w drodze rozporządzenia, wysokość dopłaty kompensacyjnej do
  produkcji skrobi z ziemniaków oraz termin jej wypłaty, mając na względzie
  różnicę kosztów wynikającą z kosztów wytworzenia skrobi z  ziemniaków i
  skrobi ze zbóż.
                                   Art. 14.
1. Płatności kompensacyjne, o których mowa w art. 4 pkt 3,  przysługują
  plantatorowi dostarczającemu ziemniaki na podstawie umowy o dostawę
  ziemniaków, o której mowa w art. 10 .
2. Płatności kompensacyjne są przyznawane za ilość skrobi zawartej w
  ziemniakach.
3. Przepisów ust. 1 i 2 nie stosuje się w przypadku dostarczenia partii
  ziemniaków zawierającej więcej niż 50% ziemniaków drobnych.
4. Płatności kompensacyjne są wypłacane przez Agencję Rynku Rolnego na wniosek
  plantatora ziemniaków złożony za pośrednictwem producenta skrobi ze środków
  określonych w ustawie budżetowej przeznaczonych na działalność interwencyjną
  Agencji Rynku Rolnego.
5. Wniosek zawiera:
   1) imię i nazwisko oraz adres lub nazwę i określenie siedziby plantatora
     ziemniaków,
   2) oświadczenie o łącznej ilości zakontraktowanych  i uprawianych
     ziemniaków,
   3) oświadczenie o zawartości skrobi w ziemniakach.
6. Rada Ministrów, na wniosek ministra właściwego do spraw rynków rolnych,
  określi, w drodze rozporządzenia, wysokość i termin wypłaty płatności
  kompensacyjnych plantatorom ziemniaków, mając na względzie poziom dochodów
  plantatorów oraz stabilizację rynku skrobi.
                                   Art. 15.
1. Do eksportu skrobi wyprodukowanej w kraju w ramach limitów produkcyjnych
  eksporterzy skrobi otrzymują dopłatę, o której mowa w art. 4 pkt 4.
2. Dopłaty do eksportu są realizowane corocznie w ramach środków budżetowych
  określonych w ustawie budżetowej przeznaczonych na działalność interwencyjną
  Agencji Rynku Rolnego
3. Każda ilość skrobi wyprodukowana powyżej przyznanego limitu powinna być
  wyeksportowana przed dniem 1 stycznia następującym po zakończeniu danej
  kampanii. Nie wypłaca się z tego tytułu dopłat do eksportu skrobi.
                                   Art. 16.
1. Agencja Rynku Rolnego organizuje przetargi na eksport skrobi z dopłatą.
2. Do przetargu na eksport skrobi z dopłatą nie stosuje się przepisów ustawy o
  zamówieniach publicznych
3. Przedmiotem przetargu jest wysokość dopłaty do eksportu 1 tony skrobi
  ziemniaczanej lub do produktów skrobiowych określonych w załączniku nr 1 do
  ustawy.
4. Szczegółowe warunki przystąpienia do udziału w przetargu na eksport skrobi
  z dopłatą ogłosi w prasie o zasięgu ogólnokrajowym Prezes Agencji Rynku
  Rolnego.
5. Warunkiem przystąpienia do przetargu jest złożenie oferty wraz z niezbędną
  dokumentacją oraz wniesienie zabezpieczenia przetargowego.
6. Wysokość zabezpieczenia przetargowego stanowi równowartość 30% wartości
  dopłaty do eksportu, o którą ubiega się eksporter w ofercie przetargowej.
7. Ofertę przetargową sporządza się w formie pisemnej w języku polskim. Oferta
  powinna zawierać:
   1) wysokość dopłaty do eksportu 1 tony skrobi wyrażoną w PLN,
   2) deklarowaną wielkość eksportu skrobi w tonach,
   3) deklarowany termin rozpoczęcia i zakończenia eksportu skrobi,
   4) nazwę i określenie siedziby eksportera,
   5) wymagane dokumenty dotyczące działalności gospodarczej eksportera,
   6) oświadczenie, będące zobowiązaniem do zawarcia umowy z Agencją Rynku
     Rolnego na podanych w niej warunkach w wypadku wyboru oferty.
8. Wniesione zabezpieczenie przetargowe może być:
   1) zaliczone na poczet zabezpieczenia należytego wykonania umowy o eksport
     skrobi lub produktów skrobiowych, zwanej dalej "umową",
   2) zwrócone w przypadku nieprzyjęcia lub odrzucenia oferty,
9. Zabezpieczenie przetargowe ulega przepadkowi, jeżeli:
     a) eksporter odmówi podpisania umowy na warunkach określonych w złożonej
       ofercie,
     b) zawarcie umowy było niemożliwe z winy oferenta,
     c) eksporter odmówi wniesienia zabezpieczenia należytego wykonania umowy,
     d) eksporter przedstawi w ofercie informacje nieprawdziwe,
       uniemożliwiające skuteczne zawarcie umowy.
10. Agencja Rynku Rolnego natychmiast po rozstrzygnięciu przetargu zawiadamia
  uczestników o jego wynikach.
11. W terminie 10 dni od dnia rozstrzygnięcia przetargu Agencja Rynku Rolnego
  zawiera umowy z wybranymi eksporterami.
12. Zabezpieczenie należytego wykonania umowy:
   1) podlega zwrotowi w przypadku należytego wywiązania się z umowy,
   2) ulega przepadkowi całkowicie lub częściowo, w przypadku gdy eksporter nie
     dotrzyma warunków określonych w umowie.
                                   Art. 17.
1. Agencja Rynku Rolnego dokonuje wypłaty należności z tytułu dopłat do
  eksportu w terminie 14 dni od przekazania pełnej dokumentacji potwierdzającej
  należyte wypełnienie warunków umowy, proporcjonalnie do wielkości
  zrealizowanego eksportu za należyte wykonanie umowy uważa się wyeksportowanie
  co najmniej 90% umownej ilości skrobi, przy zachowaniu pozostałych warunków
  umowy.
2. W przypadku gdy eksport został zrealizowany do 90% umownej ilości skrobi,
  lecz nie mniej niż 75%, przy zachowaniu pozostałych warunków umowy,
  Agencja wypłaci 75% stawki dopłat określonych w umowie za faktycznie
  zrealizowany eksport i dokona przejęcia kwoty zabezpieczenia wykonania umowy
  proporcjonalnie do wielkości niezrealizowanego eksportu.
3. W przypadku gdy eksport został zrealizowany do 75% umownej ilości skrobi
  lecz nie mniej niż 50%, przy zachowaniu pozostałych warunków umowy,
  Agencja Rynku Rolnego wypłaci 50% stawki dopłat określonych w umowie za
  faktycznie zrealizowany eksport i dokona przejęcia kwoty zabezpieczenia
  wykonania umowy proporcjonalnie do wielkości niezrealizowanego eksportu.
4. Agencja nie wypłaci dopłat do eksportu i dokona przejęcia w całości
  zabezpieczenia należytego wykonania umowy w przypadku realizacji eksportu
  poniżej 50% ilości skrobi określonej w umowie.
5. Podstawą do realizacji dopłat do eksportu skrobi jest udokumentowanie
  wykonania eksportu skrobi w terminie do 90 dni od dnia podpisania umowy i nie
  później niż do 15 grudnia danego roku. Eksporter powinien złożyć potwierdzony
  przez właściwy organ celny jednolity dokument administracyjny (zestaw SAD)
  zawierający informację o wyeksportowanej skrobi.
6. W przypadku stwierdzenia przez Agencję Rynku Rolnego niesłusznie pobranej
  przez eksportera dopłaty do eksportu eksporter jest zobowiązany do zapłacenia
  5-krotności otrzymanej kwoty z tytułu dopłaty do eksportu skrobi.
                                   Art. 18.
1. Producentowi zużywającemu skrobię ziemniaczaną wyprodukowaną w kraju w celu
  wytworzenia produktów określonych w załączniku nr 2 do ustawy przysługuje
  dopłata, o której mowa w art. 4 pkt 5, wypłacana przez Agencję Rynku Rolnego.
2. Dopłata jest realizowana corocznie ze środków budżetowych określonych w
  ustawie budżetowej przeznaczonych na działalność interwencyjną Agencji Rynku
  Rolnego i wypłacana na wniosek producenta.
3. Agencja Rynku Rolnego prowadzi na podstawie zgłoszeń rejestr eksporterów
  uprawnionych do otrzymania dopłat.
4. Zgłoszenie zawiera:
   1) nazwę i określenie siedziby eksportera,
   2) ilość przeznaczonej do wykorzystania skrobi,
   3) wykaz produktów wytwarzanych ze skrobi,
   4) przewidywane terminy produkcji związanej z wykorzystaniem skrobi,
   5) oświadczenie dostawcy skrobi, że skrobia została wyprodukowana w kraju i
     z ziemniaków.
                                   Art. 19.
1. Warunkiem uzyskania dopłaty, o której mowa w art. 4 pkt 5 jest posiadanie
  imiennego przyrzeczenia wypłacenia należnej dopłaty, wystawionego przez
  Agencję Rynku Rolnego, zwanego dalej "przyrzeczeniem", oraz udokumentowanie
  przez producenta zużycia skrobi krajowej wykorzystanej do produkcji produktów
  wymienionych w załączniku nr 2 do ustawy.
2. Przyrzeczenie dopłaty określa stawkę dopłaty i termin upływu ważności
  wystawionego przyrzeczenia, który wyznacza się na ostatni dzień 5 miesiąca
  licząc od dnia jego wystawienia.
3. W celu udokumentowania zużycia skrobi do wytworzenia produktów wymienionych
  w załączniku nr 2 do ustawy producent jest obowiązany przekazać do Agencji
  pisemną informację potwierdzającą:
   1) datę lub daty zakupu i dostawy skrobi,
   2) nazwy i adresy dostawców skrobi,
   3) nazwy i adresy producentów skrobi,
   4) datę lub daty przetworzenia skrobi,
   5) ilość wykorzystanej skrobi,
   6) ilość określonego w przyrzeczeniu produktu wyprodukowanego ze skrobi.
4. Uprawnienia wynikające z przyrzeczenia dopłaty nie podlegają cesji.
5. Kwota dopłaty podana w przyrzeczeniu jest wypłacana tylko w odniesieniu do
  ilości skrobi faktycznie wykorzystanej w procesie produkcyjnym.
6. Dopłata powinna być dokonana w terminie nieprzekraczającym 5 miesięcy od
  dnia przedłożenia Agencji Rynku Rolnego wniosku o jej wypłatę.
                                   Art. 20.
1. Wysokość dopłaty, o której mowa w art. 18, do 1 tony skrobi stanowi 160%
  różnicy pomiędzy ceną interwencyjną pszenicy na rynku krajowym a ceną
  minimalną, pszenicy, o której mowa w ust. 2.
2. Prezes Agencji Rynku Rolnego publikuje w swoim biuletynie, raz w tygodniu,
  informację określającą cenę minimalną 1 tony pszenicy na giełdzie w
  Rotterdamie, liczoną według kursu walut, w dniu wyliczenia wysokości dopłaty.
                                       
                                   Art. 21.
1. Agencja Rynku Rolnego dokonuje kontroli dokumentów dotyczących dopłat i
  płatności kompensacyjnych, o których mowa w art. 4 pkt 2, 3 i 5.
2. Kontroli Agencji Rynku Rolnego podlegają również dokumenty dotyczące
  eksportu skrobi, o którym mowa w art. 15 i 16.
                                   Art. 22.
Ustawa wchodzi w życie po upływie 14 dni od dnia ogłoszenia.
                            
                                                                                   
                                                 Załącznik  nr 1
                           do  ustawy z dnia 11 stycznia 2001 r.
                          o regulacji rynku skrobi ziemniaczanej
      
  Wykaz produktów oznaczonych kodami nomenklatury scalonej,
         do których stosuje się dopłaty do eksportu
     Kod PCN                            Wyszczególnienie
1105 20 00 0           - Płatki, grudki, granulki ziemniaczane
1108 13 00 0           - Skrobia ziemniaczana
1702 30                - Glukoza i syrop glukozowy nie zawierające fruktozy lub
                         zawierające w stanie suchym mniej niż 20% fruktozy w
                         masie
1702 30 10 0           - Izoglukoza
1702 30 51 0           - Pozostałe w postaci białego krystalicznego proszku
                         scalonego lub nie
1702 30 59 0           - Pozostałe
1702 30 91 0           - Pozostałe w postaci białego krystalicznego proszku
                         scalonego lub nie
1702 30 99 0           - Pozostałe
1702 40                - Glukoza i syrop glukozowy, zawierające w stanie suchym
                         co najmniej 20%, ale mniej niż 50% fruktozy
1702 40 90 0           - Pozostałe
1702 90 50 0           - Maltodekstryna i syrop maltodekstrynowy
1702 90 75 0           - Karmel pozostały w postaci proszku scalonego lub nie
1702 90 79 0           - Karmel pozostały
1702 90 75 0           - Karmel pozostały w postaci proszku scalonego lub nie
1702 90 79 0           - Karmel pozostały
3505 10 10 0           - Dekstryny
                       - Inne modyfikowane skrobie:
3505 10 50 0           - Skrobie, estryfikowane lub eteryfikowane
3505 10 90 0           - Pozostałe, utlenione
3505 20                - Kleje:
3505 20 10 0           - Zawierające w masie mniej niż 25% skrobi lub dekstryn,
                         lub innych modyfikowanych skrobi
3505 20 30 0           - Zawierające w masie 25% lub więcej, ale mniej niż 55%
                         skrobi lub dekstryn, lub innych modyfikowanych skrobi
3505 20 50 0           - Zawierające w masie 55% lub więcej, ale mniej niż 80%
                         skrobi lub  dekstryn, lub innych modyfikowanych skrobi
3505 20 90 0           -  Zawierające w masie 80% lub więcej skrobi lub dekstryn,
                          lub innych modyfikowanych skrobi
3809                      Środki wykańczalnicze, nośniki barwników przyśpieszające
                          barwienie, utrwalacze barwników i inne preparaty (np.
                          klejonki i zaprawy) w rodzaju stosowanych w
                          przemysłach włókienniczym, papierniczym, skórzanym i
                          podobnych, gdzie indziej nie wymienione ani nie
                          włączone:
3809 10                 - Na bazie substancji skrobiowych:
3809 10 10 0            - Zawierające w masie poniżej 55% tych substancji
3809 10 30 0            - Zawierające w masie 55% lub więcej tych substancji,
                          ale mniej niż 70%
3809 10 50 0            - Zawierające w masie 70% lub więcej tych substancji,
                          ale mniej niż 83%
3809 10 90 0            - Zawierające w masie 83% lub więcej tych substancji
                       Pozostałe:
3809 91 00 0            - W rodzaju stosowanych w przemyśle włókienniczym lub
                          przemysłach podobnych
3809 92 00 0            - W rodzaju stosowanych w przemyśle papierniczym lub
                          przemysłach podobnych
                                                          Załącznik  nr 2
                                     do ustawy z dnia 11 stycznia 2001 r.
                                  o regulacji rynku skrobii ziemniaczanej
              Wykaz produktów oznaczonych kodami nomeklatury scalonej,
                producentom których przyznaje się dopłaty z tytułu
                wykorzystania do ich produkcji skrobi ziemniaczanej
                             wyprodukowanej w kraju
       Kod NS                                  Opis towarów
ex 1302                  Soki i wyciągi roślinne; substancje pektynowe; agar-agar i
                          inne kleje roślinne i inne środki zagęszczające pochodzenia
                          roślinnego, również zmodyfikowane:
                         - kleje roślinne i środki zagęszczające pochodzenia
                       roślinnego, również zmodyfikowane
ex 1302 32 90            - Kleje roślinne i nasiona guaree
ex 1302 39 00            - - inne
                         - Carrageenon
ex 1404                  Nie wymienione i nie wprowadzone gdzie indziej produkty
                         pochodzenia roślinnego
1404 20 00               - Linter bawełny
ex 1520                  Gliceryna, również czysta: wody i ługi zawierające  glicerynę
1520 90 00               - inne, w tym gliceryna syntetyczna
1702 90                  - Czysta chemicznie fruktoza
ex 1702 90               - inne , w tym cukier inwertowany
1702 90 10               - Czysta chemicznie maltoza
ex rozdział 19           Organiczne produkty chemiczne - z wyłączeniem podpozycji 2905
                          43 00 i 2905 44
rozdział 30              Produkty farmaceutyczne
3402                     Środki powierzchniowo czynne pochodzenia organicznego (z
                          wyłącznie mydeł), preparaty powierzchniowo czynne,
                          preparaty do środków piorących (w tym pomocnicze preparaty
                          piorące) i środki czyszczące, również te, które zawierają
                          mydła spod numeru 3401
ex rozdział 35           Substancje białkopodobne; produkty na bazie skrobi
                          modyfikowanej; kleje; enzymy z wyłączeniem nr 3501 i nr
                          3505 10 10, 35 05 10 90 i 3505 20
ex rozdział 38           Różne produkty przemysłu chemicznego - z wyłączeniem nr 3809 i
                          3823 60
rozdział 39              Tworzywa sztuczne i wyroby z tych tworzyw
ex rozdział 48           Papiery i kartony, wyroby z masy celulozowej, papieru lub
                          kartonu
4801 00                  Papier gazetowy w zwojach lub w arkuszach
4802                     Papiery i kartony, niepowlekane ani nie nasycane, przeznaczone
                          do pisania, druku lub innego wykorzystania graficznego oraz
                          papiery i kartony przeznaczone do wyrobu kart lub taśm
                          perforowanych w zwojach lub w arkuszach, nie zaliczane do
                          papierów spod nr 4801 lub 4803; papiery lub kartony
                          czerpane
4803 00                  Papiery typu stosowanego na papier toaletowy, chustki do
                          zmywania makijażu, ręczniki papierowe, ręczniki lub podobne
                          wyroby przeznaczone do użytku w gospodarstwach domowych,
                          utrzymania higieny lub czystości, wata celulozowa i obrusy
                          z włókna celulozowego w zwojach o szerokości
                          przekraczającej 36 cm lub w arkuszach o kształcie
                          kwadratowym lub prostokątnym, których co najmniej jeden bok
                          przed złożeniem przekracza długość 36 cm
4804                     Papiery i kartony pakowe siarczanowe, nie powlekane ani nie
                          impregnowane w zwojach lub arkuszach, nie zaliczane do nr
                          4802 lub 4803
4803                     Inne papiery i kartony nie powlekane ani nie impregnowane w
                          zwojach lub arkuszach
4806                     Pergaminy kwasowe i kartony siarczanowe, papiery odporne na
                          tłuszcz, kalki kreślarskie, folie i inne papiery satynowane
                          przezroczyste lub przejrzyste w zwojach lub w arkuszach
4807                     Papiery i kartony łączone płasko przez klejenie, nie powlekane
                          ani nie nasycane i nie impregnowane powierzchniowo w
                          zwojach lub w arkuszach
4808                     Papiery i kartony faliste (nawet z powłokami naklejanymi),
                          krepowane, faliste, wytłaczane lub perforowane w zwojach
                          lub w arkuszach, nie zaliczane do umieszczonych pod nr 4803
                          lub 4818
4809                     Kalki maszynowe, papier do kopiowania bez kalki i inne papiery
                          do powielania lub przedrukowe (w tym papiery powlekane,
                          nasycane lub impregnowane do woskówek lub offsetu), także
                          impregnowane, w zwojach o szerokości przekraczającej 36 cm
                          lub w arkuszach o kształcie kwadratowym lub prostokątnym,
                          których co najmniej jeden bok przed złożeniem przekracza
                          długość 36 cm
4810                     Papiery i kartony, których jedna powierzchnia, lub obie
                          powierzchnie powlekane są kaolinem lub innymi substancjami
                          nieorganicznymi, z dodatkiem lub bez spoiw, z wyłączeniem
                          jakiegokolwiek innego powlekania lub nasycania, także
                          barwione powierzchniowo, ozdobne lub z nadrukiem, w zwojach
                          lub w arkuszach
4811                     Papiery, kartony, wata celulozowa i obrusy z włókna
                          celulozowego, powlekane, impregnowane, z nakładanymi
                          powłokami, barwione powierzchniowo, dekorowane
                          powierzchniowo lub z nadrukiem, w zwojach lub w arkuszach,
                          nie zaliczane do produktów spod nr 4803, 4809, 4810 lub
                          4818
4812 00 00               Bloki filtrów paliwa i płyty filtrujące z masy papierowej
ex 4803                  Papier do papierosów, także przycięty do formatu, w zeszytach
                          lub w rurkach
ex 4813 90               - inne
ex 4814                  Tapety i podobne powłoki ścienne; vitrauphanies;
4814 10 00               - papiery włókniste
4814 20 00               - Tapety i im podobne powłoki ścienne, z papieru nasycanego
                          lub powlekanego na miejscu warstwą tworzywa sztucznego
                          chropowatego, tłoczonego, barwnego, z nadrukowanymi
                          motywami ozdobnymi lub innymi
4814 90                  - inne
ex 4816                Kalki maszynowe, papier do kopiowania bez kalki i inne papiery do
                     powielania lub przedrukowe (nie zaliczane do produktów ujętych
                     pod nr 4809), pełne woskówki i płyty offsetowe z papieru, także
                     pakowane w pudełka,
4816 10 00               - Kalki maszynowe i im podobne papiery
4816 90 00               - inne
rozdział 52              Bawełna
ex 5801                  Welury i plusze tkane i materiały taśmowe, nie zaliczane do
                          artykułów ujętych pod nr 5806
                         - bawełniane
5801 2100                - Welury i plusze tkane na tramie, nie cięte
ex 5802                  Tkaniny typu "frotte", nie zaliczane do artykułów spod nr
                          5806, powierzchnie tekstylne włochate, nie zaliczane do
                          produktów spod nr 5703
                         - Tkaniny gąbczaste z bawełny
5802 11 00               - surówki
5802 19 00               - inne
ex 5803                  Tkaniny o strukturze gazy, nie zaliczane do artykułów spod nr
                          5806
5803 10 00               - bawełniane
                              
                              
