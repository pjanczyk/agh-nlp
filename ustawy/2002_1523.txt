


Tekst ustawy przyjęty przez Senat bez poprawek
 
 
 
USTAWA
z dnia 27 lipca
2012 r.
 
o zmianie ustawy o
drogach publicznych[1])
 
 
Art. 1.
W ustawie z
dnia 21 marca 1985 r. o drogach publicznych (Dz. U. z 2007 r. Nr 19, poz.
115, z późn. zm.[2]))
wprowadza się następujące zmiany:
1)   w art. 4 w
pkt 32 kropkę zastępuje się średnikiem i dodaje się pkt 33–40 w brzmieniu:
„33)   inteligentne
systemy transportowe (ITS) – systemy wykorzystujące technologie informacyjne i
komunikacyjne w obszarze transportu drogowego, obejmującym infrastrukturę, pojazdy
i jego użytkowników, a także w obszarach zarządzania ruchem i zarządzania mobilnością,
oraz do interfejsów z innymi rodzajami transportu;
34)   interoperacyjność – zdolność systemów oraz będących
ich podstawą procesów gospodarczych do wymiany danych, informacji i wiedzy; 
35)   aplikacja ITS – operacyjne narzędzie zastosowania ITS;
36) usługa ITS – dostarczanie aplikacji ITS w określonych
ramach organizacyjnych i operacyjnych, w celu zwiększenia bezpieczeństwa
użytkowników w obszarze transportu drogowego, efektywności i wygody ich przemieszczania
się, a także ułatwiania lub wspierania operacji transportowych i przewozowych;
37)   użytkownik ITS – każdego
użytkownika aplikacji lub usług ITS, w tym podróżnych, szczególnie zagrożonych
uczestników ruchu drogowego, użytkowników i zarządców dróg, podmioty
zarządzające pojazdami w transporcie osób lub rzeczy oraz służby ustawowo powołane
do niesienia pomocy;
38)   szczególnie zagrożeni uczestnicy ruchu drogowego – niezmotoryzowanych uczestników ruchu drogowego, w szczególności
pieszych i rowerzystów, a także motocyklistów oraz osoby niepełnosprawne lub
osoby o widocznej ograniczonej sprawności ruchowej;
39)   interfejs –
połączenie między systemami, które zapewnia ich łączenie i współpracę; 
40)   ciągłość usług – zdolność do zapewnienia
nieprzerwanych usług w ramach sieci transportowych na obszarze Unii
Europejskiej.”;
2)   po
rozdziale 4 dodaje się rozdział 4a w brzmieniu:
„Rozdział
4a
Inteligentne
systemy transportowe
Art. 43a. 1.        W przypadku podjęcia przez zainteresowane podmioty, w szczególności
zarządców dróg publicznych poszczególnych kategorii, decyzji o wdrażaniu
aplikacji ITS lub usług ITS, podmioty te przy ich wdrażaniu stosują przepisy
wydane na podstawie ust. 3, mając na uwadze potrzeby w szczególności
użytkowników ITS, w tym szczególnie zagrożonych uczestników ruchu drogowego.
2.  Podmioty,
o których mowa w ust. 1, przy wyborze i wdrażaniu aplikacji ITS i usług ITS
stosują odpowiednio następujące zasady:
1)   skuteczności
– rzeczywiste przyczynianie się do rozwiązania kluczowych wyzwań mających wpływ
na transport drogowy w Europie, w szczególności zmniejszenia zatorów,
ograniczenia emisji zanieczyszczeń, zwiększenia efektywności energetycznej
transportu, osiągnięcia wyższych poziomów bezpieczeństwa i ochrony
użytkowników ITS, w tym szczególnie zagrożonych uczestników ruchu drogowego;
2)   opłacalności
– optymalizowanie stosunku kosztów do rezultatów mierzonych realizacją celów;
3)   proporcjonalności
– zapewnianie różnych poziomów osiągalnej jakości usług ITS i ich wdrażania, z
uwzględnieniem specyfiki lokalnej, regionalnej, krajowej i europejskiej, jeżeli
jest to celowe;
4)   wspierania
ciągłości usług ITS – zapewnianie ciągłości usług ITS na obszarze Unii
Europejskiej, w szczególności w ramach transeuropejskiej sieci drogowej oraz, w
miarę możliwości, na zewnętrznych granicach Unii Europejskiej; ciągłość usług powinna
być zapewniona na poziomie dostosowanym do cech sieci łączących odpowiednio państwa,
regiony, a także miasta z obszarami wiejskimi;
5)   zapewniania
interoperacyjności – zapewnianie, aby ITS oraz procesy gospodarcze będące ich
podstawą były zdolne do wymiany danych, informacji i wiedzy, aby umożliwić
skuteczne świadczenie usług ITS; 
6)   wspierania
zgodności wstecznej – zapewnianie zdolności ITS do współpracy z istniejącymi
systemami służącymi temu samemu celowi bez utrudniania rozwoju nowych
technologii, jeżeli jest to celowe; 
7)   poszanowania
istniejącej infrastruktury krajowej i cech sieci
drogowej – uwzględnianie naturalnych różnic między cechami sieci
drogowych, w szczególności w zakresie natężenia ruchu oraz warunków
drogowych związanych z pogodą; 
8)   promowania
równego dostępu – nieutrudnianie dostępu do aplikacji ITS i usług ITS
szczególnie zagrożonym uczestnikom ruchu drogowego oraz ich niedyskryminowanie
w zakresie tego dostępu; 
9)   wspierania
dojrzałości – wykazywanie, po dokonaniu odpowiedniej oceny ryzyka, odporności
innowacyjnych ITS osiągniętej dzięki odpowiedniemu poziomowi zaawansowania technicznego
i wykorzystania operacyjnego; 
10)   zapewniania jakości określania
czasu i położenia – wykorzystywanie infrastruktury satelitarnej lub dowolnej
innej technologii zapewniającej równorzędne poziomy dokładności na potrzeby
aplikacji ITS i usług ITS, które wymagają globalnych, nieprzerwanych,
dokładnych i gwarantowanych usług związanych z określaniem czasu i
położenia; 
11)   ułatwiania intermodalności –
uwzględnianie przy wdrażaniu ITS kwestii związanych z koordynacją różnych rodzajów
transportu, jeżeli jest to celowe; 
12)   poszanowania spójności –
uwzględnianie istniejących zasad, kierunków polityki i działań Unii
Europejskiej, które mają zastosowanie w zakresie ITS, w szczególności w
dziedzinie normalizacji.
3.  Minister właściwy do spraw transportu
w porozumieniu z ministrem właściwym do spraw łączności może określić, w drodze
rozporządzenia:
1)   po
wydaniu przez Komisję Europejską specyfikacji w zakresie wdrażania inteligentnych
systemów transportowych w obszarze transportu drogowego, szczegółowe wymagania
techniczne lub operacyjne dla aplikacji ITS i usług ITS,
2)   sposoby
wdrażania aplikacji ITS i usług ITS
–    mając na uwadze potrzebę zapewnienia skoordynowanego i
spójnego wdrażania inteligentnych systemów transportowych w obszarze
transportu drogowego, zaspokajanie w możliwie szerokim zakresie potrzeb
użytkowników ITS oraz uwzględniając zasady, o których mowa w ust. 2.”.
 
Art.
2.
Ustawa
wchodzi w życie po upływie 30 dni od dnia ogłoszenia.  
 
 
 
                                                                                                                              MARSZAŁEK
SEJMU
 
 
                                                                                                                                                       
                                                                                                                                         /
– / Ewa Kopacz




[1])  Niniejsza ustawa dokonuje w zakresie swojej
regulacji wdrożenia dyrektywy Parlamentu Europejskiego i Rady 2010/40/UE
z dnia 7 lipca 2010 r. w sprawie ram wdrażania
inteligentnych systemów transportowych w obszarze transportu drogowego
oraz interfejsów z innymi rodzajami transportu (Dz. Urz. UE L 207 z 06.08.2010,
str. 1).


[2])  Zmiany tekstu jednolitego wymienionej ustawy zostały
ogłoszone w Dz. U. z 2007 r. Nr 23, poz. 136 i Nr 192, poz. 1381, z 2008
r. Nr 54, poz. 326, Nr 218, poz. 1391 i Nr 227, poz. 1505, z 2009 r. Nr 19,
poz. 100 i 101, Nr 86, poz. 720 i Nr 168, poz. 1323, z 2010 r. Nr 106, poz.
675, Nr 152, poz. 1018 i Nr 225, poz. 1466, z 2011 r. Nr 5, poz. 13, Nr 159, poz.
945 i Nr 222, poz. 1321 oraz z 2012 r. poz. 472.
