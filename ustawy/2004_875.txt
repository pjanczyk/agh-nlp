



Dz.U. z 2004 r. Nr 91, poz. 875
                                        
                                        
                                        
                                        
                                   U S T A W A
                            z dnia 2 kwietnia 2004 r.
                                        
 o zmianie ustawy - Prawo energetyczne oraz ustawy - Prawo ochrony środowiska[1]
                                        
                                        
                                     Art. 1.
W ustawie z dnia 10 kwietnia 1997 r. - Prawo energetyczne (Dz.U. z 2003 r. Nr
153, poz. 1504 i Nr 203, poz. 1966) wprowadza się następujące zmiany:
1) art. 9a otrzymuje brzmienie:
      "Art. 9a. 1. Przedsiębiorstwo energetyczne zajmujące się wytwarzaniem
             energii elektrycznej lub jej obrotem i sprzedające tę energię
             odbiorcom, którzy dokonują jej zakupu na własne potrzeby na
             terytorium Rzeczypospolitej Polskiej, jest obowiązane, w zakresie
             określonym w przepisach wydanych na podstawie ust. 6, do:
           1) zakupu energii elektrycznej wytworzonej w odnawialnych źródłach
             energii lub
           2) wytworzenia energii elektrycznej we własnych odnawialnych
             źródłach energii
           - znajdujących się na terytorium Rzeczypospolitej Polskiej i
             przyłączonych do sieci.
         2. Przedsiębiorstwo energetyczne zajmujące się wytwarzaniem energii
           elektrycznej lub jej obrotem i sprzedające tę energię odbiorcom,
           którzy dokonują jej zakupu na własne potrzeby na terytorium
           Rzeczypospolitej Polskiej, jest obowiązane, w zakresie określonym w
           przepisach wydanych na podstawie ust. 7, do zakupu oferowanej
           energii elektrycznej wytworzonej w skojarzeniu z wytwarzaniem ciepła
           w przyłączonych do sieci źródłach energii znajdujących się na
           terytorium Rzeczypospolitej Polskiej.
         3. Przedsiębiorstwo energetyczne zajmujące się obrotem ciepłem i
           sprzedające to ciepło, jest obowiązane, w zakresie określonym w
           przepisach wydanych na podstawie ust. 6, do zakupu oferowanego
           ciepła wytwarzanego w przyłączonych do sieci odnawialnych źródłach
           energii znajdujących się na terytorium Rzeczypospolitej Polskiej, w
           ilości nie większej niż zapotrzebowanie odbiorców tego
           przedsiębiorstwa, przyłączonych do tej sieci, do której przyłączone
           są odnawialne źródła energii.
         4. Przedsiębiorstwo energetyczne zajmujące się przesyłaniem lub
           dystrybucją energii elektrycznej, do którego sieci są przyłączone
           odnawialne źródła energii, jest obowiązane do odbioru całej ilości
           energii elektrycznej wytworzonej w tych źródłach, objętej
           zgłoszonymi do tego przedsiębiorstwa przez wytwórcę tej energii
           umowami sprzedaży.
         5. Potwierdzeniem zakupu lub wytworzenia energii elektrycznej w celu
           realizacji obowiązku, o którym mowa w ust. 1, są umorzone świadectwa
         pochodzenia, o których mowa w art. 9e ust. 1.
         6. Minister właściwy do spraw gospodarki określi, w drodze
           rozporządzenia, szczegółowy zakres obowiązków, o których mowa w ust.
           1 i 3, w tym:
           1) rodzaje odnawialnych źródeł energii,
           2) parametry techniczne i technologiczne wytwarzania energii
             elektrycznej lub ciepła z odnawialnych źródeł energii,
           3) wymagania dotyczące pomiarów, rejestracji i sposobu obliczania
             ilości energii elektrycznej lub ciepła wytwarzanych w odnawialnych
             źródłach energii za pomocą instalacji wykorzystujących w procesie
             wytwarzania energii nośniki energii, o których mowa w art. 3 pkt
             20, oraz inne paliwa,
           4) wielkość i sposób obliczania udziału energii elektrycznej
             wytwarzanej w odnawialnych źródłach energii, do której zakupu lub
             wytworzenia przedsiębiorstwo energetyczne jest obowiązane, w
             sprzedaży energii elektrycznej, w okresie kolejnych 10 lat,
           5) sposób uwzględniania w kalkulacji cen energii elektrycznej i
             ciepła ustalonych w taryfach przedsiębiorstw energetycznych, o
             których mowa w ust. 1 i 3, kosztów zakupu lub wytworzenia energii
             elektrycznej i ciepła, do których zakupu lub wytworzenia
             przedsiębiorstwo energetyczne jest obowiązane
          - biorąc pod uwagę założenia polityki energetycznej państwa oraz
           zobowiązania wynikające z umów międzynarodowych.
         7. Minister właściwy do spraw gospodarki określi, w drodze
           rozporządzenia, szczegółowy zakres obowiązku, o którym mowa w ust.
           2, w tym:
           1) parametry techniczne i technologiczne wytwarzania energii
             elektrycznej w skojarzeniu z wytwarzaniem ciepła,
           2) wielkość i sposób obliczania udziału energii elektrycznej
             wytwarzanej w skojarzeniu z wytwarzaniem ciepła, w tym we własnych
             źródłach, do której zakupu przedsiębiorstwo energetyczne jest
             obowiązane, w sprzeday energii elektrycznej,
           3) sposób uwzględniania, w kalkulacji cen energii elektrycznej
             ustalonych w taryfach przedsiębiorstw energetycznych, o których
             mowa w ust. 2, kosztów zakupu energii elektrycznej, do której zakupu
             przedsiębiorstwo energetyczne jest obowiązane
          - biorąc pod uwagę założenia polityki energetycznej państwa oraz
           zobowiązania wynikające z umów międzynarodowych.";
2)  w art. 9c dodaje się ust. 10-12 w brzmieniu:
  "10. Operator systemu elektroenergetycznego, w obszarze swojego działania,
     jest obowiązany zapewnić wszystkim podmiotom pierwszeństwo w świadczeniu
     usług przesyłowych energii elektrycznej wytworzonej w odnawialnych
     źródłach energii oraz w skojarzeniu z wytwarzaniem ciepła, z zachowaniem
     niezawodności i bezpieczeństwa krajowego systemu elektroenergetycznego.
  11. Operator systemu elektroenergetycznego, w obszarze swojego działania,
     jest obowiązany do odbioru energii elektrycznej wytwarzanej w skojarzeniu
     z wytwarzaniem ciepła w źródłach znajdujących się na terytorium
     Rzeczypospolitej Polskiej przyłączonych bezpośrednio do sieci tego
     operatora.
  12. Operator systemu elektroenergetycznego, w obszarze swojego działania,
     jest obowiązany do przedstawiania Prezesowi Urzędu Regulacji Energetyki
     informacji o ilościach energii elektrycznej, wytworzonej w odnawialnych
     źródłach energii przyłączonych do jego sieci i wprowadzonej do systemu
     elektroenergetycznego, z podziałem na poszczególne rodzaje źródeł, w
     terminie do dnia:
     1) 31 lipca - za okres od dnia 1 stycznia do dnia 30 czerwca danego roku;
     2) 31 stycznia - za okres od dnia 1 lipca do dnia 31 grudnia roku
       poprzedniego.";
3) po art. 9d dodaje się art. 9e i 9f w brzmieniu:
      "Art. 9e. 1. Potwierdzeniem wytworzenia energii elektrycznej w
             odnawialnym źródle energii jest świadectwo pochodzenia tej
             energii, zwane dalej "świadectwem pochodzenia".
         2. Świadectwo pochodzenia zawiera w szczególności:
           1) nazwę i adres przedsiębiorstwa energetycznego zajmującego się
             wytwarzaniem energii w odnawialnym źródle energii;
           2) określenie lokalizacji, rodzaju i mocy odnawialnego źródła
             energii, w którym energia elektryczna została wytworzona;
           3) dane dotyczące ilości energii elektrycznej objętej świadectwem
             pochodzenia i wytworzonej w określonym odnawialnym źródle energii;
           4) określenie okresu, w którym energia elektryczna została
             wytworzona.
         3.  Świadectwo pochodzenia wydaje Prezes Urzędu Regulacji Energetyki,
           w drodze decyzji, na wniosek przedsiębiorstwa energetycznego
           zajmującego się wytwarzaniem energii elektrycznej w odnawialnych
           źródłach energii, złożony za pośrednictwem operatora systemu
           elektroenergetycznego, w terminie 7 dni od dnia otrzymania wniosku.
         4. Wniosek, o którym mowa w ust. 3, zawiera:
           1) nazwę i adres przedsiębiorstwa energetycznego zajmującego się
             wytwarzaniem energii w odnawialnym źródle energii;
           2) określenie lokalizacji, rodzaju i mocy odnawialnego źródła
             energii, w którym energia elektryczna została wytworzona;
           3) dane dotyczące ilości energii elektrycznej wytworzonej w
             określonym odnawialnym źródle energii;
           4) określenie okresu, w którym energia elektryczna została
             wytworzona.
         5.  Operator systemu elektroenergetycznego przekazuje Prezesowi Urzędu
           Regulacji Energetyki wniosek, o którym mowa w ust. 3, wraz z
           potwierdzeniem danych dotyczących ilości energii elektrycznej
           wprowadzonej do sieci, określonych na podstawie wskazań urządzeń
           pomiarowo-rozliczeniowych, w terminie 3 dni od dnia jego otrzymania.
         6. Przedsiębiorstwo energetyczne zajmujące się wytwarzaniem energii
           elektrycznej w odnawialnych źrdłach energii lub jej obrotem i
           sprzedające tę energię odbiorcom innym ni wymienieni w art. 9a ust.
           1, jest obowiązane przekazać posiadane świadectwa pochodzenia
           dotyczące sprzedawanej energii przedsiębiorstwu energetycznemu
           dokonującemu jej zakupu.
         7. Prezes Urzędu Regulacji Energetyki umarza świadectwo pochodzenia w
           drodze decyzji.
       Art. 9f. 1. Minister właściwy do spraw gospodarki, co pięć lat,
              przedstawia Radzie Ministrów raport określający cele w zakresie
              udziału energii elektrycznej wytwarzanej w odnawialnych źródłach
              energii znajdujących się na terytorium Rzeczypospolitej Polskiej,
              w krajowym zużyciu energii elektrycznej w kolejnych dziesięciu
              latach, zgodne z zobowiązaniami wynikającymi z umów
              międzynarodowych dotyczących ochrony klimatu oraz środki
              zmierzające do realizacji tych celów.
         2.  Krajowe zużycie energii elektrycznej oblicza się jako sumę
           krajowej produkcji energii elektrycznej, w tym produkcji tej energii
           na własne potrzeby oraz importu energii elektrycznej, pomniejszoną o
           jej eksport.
         3. Rada Ministrów, na wniosek ministra właściwego do spraw gospodarki,
           przyjmuje raport, o którym mowa w ust. 1.
         4. Minister właściwy do spraw gospodarki, na podstawie sprawozdania
           Prezesa Urzędu Regulacji Energetyki, o którym mowa w art. 24 ust. 1,
           sporządza co dwa lata raport zawierający analizę realizacji celów
           ilościowych i osiągniętych wyników w zakresie wytwarzania energii
           elektrycznej w odnawialnych źródłach energii. W zakresie zobowiązań
           wynikających z umów międzynarodowych dotyczących ochrony klimatu
           raport sporządza się w porozumieniu z ministrem właściwym do spraw
           środowiska.
         5. Minister właściwy do spraw gospodarki ogłasza, w drodze
           obwieszczenia, w Dzienniku Urzędowym Rzeczypospolitej Polskiej
           "Monitor Polski", raporty, o których mowa w ust. 1 i 4, w terminie
           do dnia 27 października danego roku, w którym występuje obowiązek
           przedstawienia raportu. Raport, o którym mowa w ust. 1, podlega
           ogłoszeniu po przyjęciu przez Radę Ministrów.";
4) w art. 19 w ust. 3 pkt 3 otrzymuje brzmienie:
  "3) możliwości wykorzystania istniejących nadwyżek i lokalnych zasobów paliw
     i energii, z uwzględnieniem energii elektrycznej i ciepła wytwarzanych w
     odnawialnych źródłach energii, energii elektrycznej wytwarzanej w
     skojarzeniu z wytwarzaniem ciepła oraz zagospodarowania ciepła odpadowego
     z instalacji przemysłowych;";
5) w art. 20 w ust. 2 po pkt 1 dodaje się pkt 1a w brzmieniu:
  "1a) propozycje w zakresie wykorzystania odnawialnych źródeł energii;";
6) w art. 23 w ust. 2:
   a) pkt 9 otrzymuje brzmienie:
     "9) zbieranie i przetwarzanie informacji dotyczących gospodarki
       energetycznej, w tym obliczanie i ogłaszanie w terminie do dnia 31 marca
       każdego roku za poprzedni rok kalendarzowy średniej ceny sprzedaży przez
       wytwarzającego, energii elektrycznej wytworzonej w przyłączonych do
       sieci odnawialnych źródłach energii znajdujących się na terytorium
       Rzeczypospolitej Polskiej;",
   b) w pkt 11 kropkę zastępuje się średnikiem i dodaje się pkt 12 w brzmieniu:
     "12) wydawanie oraz umarzanie świadectw pochodzenia, o których mowa w art.
       9e ust. 1.";
7) w art. 24:
   a) dotychczasową treść oznacza się jako ust. 1,
   b) dodaje się ust. 2 w brzmieniu:
     "2. Sprawozdanie, o którym mowa w ust. 1, zawiera także ocenę podjętych
       działań zmierzających do realizacji celów określonych w raporcie, o
       którym mowa w art. 9f ust. 1, w zakresie ich zgodności z zobowiązaniami
       wynikającymi z umów międzynarodowych.";
8) w art. 31 w ust. 3 w pkt 3 kropkę zastępuje się średnikiem i dodaje się pkt
  4 w brzmieniu:
  "4) średniej cenie, o której mowa w art. 23 ust. 2 pkt 9.";
9) w art. 32 w ust. 1 pkt 1 otrzymuje brzmienie:
  "1) wytwarzania paliw i energii, z wyłączeniem: wytwarzania paliw stałych,
     wytwarzania energii elektrycznej w źródłach o mocy poniżej 5 MW nie
     zaliczanych do odnawialnych źródeł energii, wytwarzania paliw gazowych z
     gazu płynnego oraz wytwarzania ciepła w źródłach o łącznej mocy poniżej 1
     MW;";
10) w art. 34 dodaje się ust. 4 w brzmieniu:
  "4. Przedsiębiorstwa energetyczne wytwarzające energię elektryczną w odna
     wialnych źródłach energii o mocy poniżej 5 MW są zwolnione z opłat, o
     których mowa w ust. 1, w zakresie wytwarzania energii w tych źródłach.";
11)  w art. 56:
   a) w ust. 1 pkt 1a otrzymuje brzmienie:
     "1a) nie przestrzega obowiązkw zakupu lub wytworzenia energii elektrycznej
       lub ciepła, nałoonych przepisami art. 9a;",
   b) po ust. 2 dodaje się ust. 2a i 2b w brzmieniu:
     "2a. Wysokość kary pieniężnej wymierzanej w przypadku, o którym mowa w
       ust. 1 pkt 1a, w zakresie obowiązku, o którym mowa w art. 9a ust. 1, nie
       może być niższa niż dwukrotność iloczynu średniej ceny, o której mowa w
       art. 23 ust. 2 pkt 9, i różnicy ilości energii elektrycznej, do której
       zakupu lub wytworzenia przedsiębiorstwo energetyczne jest obowiązane
       oraz ilości energii elektrycznej zakupionej lub wytworzonej w celu
       wypełnienia tego obowiązku przez dane przedsiębiorstwo energetyczne.
     2b. Wpływy z tytułu kar wymierzanych w przypadku, o którym mowa w ust. 1
       pkt 1a, w zakresie obowiązkw, o których mowa w art. 9a ust. 1 i 3,
       stanowią dochód Narodowego Funduszu Ochrony Środowiska i Gospodarki
       Wodnej.".
                                        
                                     Art. 2.
W ustawie z dnia 27 kwietnia 2001 r. - Prawo ochrony środowiska (Dz.U. Nr 62,
poz. 627, z późn. zm.)[2] w art. 401:
1) po ust. 3 dodaje się ust. 3a w brzmieniu:
  "3a. Przychodami Narodowego Funduszu są także wpływy z kar pieniężnych
     wymierzanych na podstawie art. 56 ust. 1 pkt 1a ustawy - Prawo
     energetyczne (Dz.U. z 2003 r. Nr 153, poz. 1504, Nr 203, poz. 1966 oraz z
     2004 r. Nr ..., poz. ... ), w zakresie obowiązków, o których mowa w art. 9a
     ust. 1 i 3 tej ustawy.";
2) po ust. 4 dodaje się ust. 4a w brzmieniu:
  "4a. Przychody, o których mowa w ust. 3a, przeznacza się wyłącznie na
     wspieranie odnawialnych źródeł energii znajdujących się na terytorium
     Rzeczypospolitej Polskiej.".
                                     Art. 3.
1. W terminie do dnia 1 marca 2005 r. minister właściwy do spraw gospodarki
  ogłosi pierwszy raport, o którym mowa w art. 9f ust. 1 ustawy zmienianej w
  art. 1.
2. W terminie do dnia 27 października 2005 r. minister właściwy do spraw
  gospodarki ogłosi pierwszy raport, o którym mowa w art. 9f ust. 4 ustawy
  zmienianej w art. 1.
                                        
                                     Art. 4.
Jeeli podmioty wykonujące działalność gospodarczą w zakresie wytwarzania energii
elektrycznej w odnawialnych źródłach energii, która na podstawie przepisów
dotychczasowych nie wymagała uzyskania koncesji, złoą w terminie 3 miesięcy od
dnia wejścia w życie ustawy wniosek o udzielenie koncesji na wytwarzanie energii
elektrycznej w odnawialnych źródłach energii, mogą wykonywać taką działalność na
dotychczasowych zasadach do czasu ostatecznego rozstrzygnięcia sprawy przez
Prezesa Urzędu Regulacji Energetyki.
                                        
                                     Art. 5.
Ustawa wchodzi w życie z dniem 1 maja 2004 r., z wyjątkiem art. 1 pkt 1, 2 i 11
oraz art. 2, które wchodzą w życie z dniem 1 stycznia 2005 r.
_______________________________
[1]  Przepisy  niniejszej  ustawy  wdrażają  postanowienia  dyrektywy  2001/77/WE
Parlamentu  Europejskiego i Rady z dnia 27 września 2001 r. w sprawie wspierania
produkcji  na  rynku  wewnętrznym  energii elektrycznej  wytwarzanej  ze  źródeł
odnawialnych (Dz.Urz. WE L 283 z 27.10.2001).
  Dane dotyczące ogłoszenia aktów prawnych prawa Unii Europejskiej, zamieszczone
w   niniejszej   ustawie  -  z  dniem  uzyskania  przez  Rzeczpospolitą   Polską
członkostwa  w  Unii Europejskiej - dotyczą ogłoszenia tych  aktów  w  Dzienniku
Urzędowym Unii Europejskiej - wydanie specjalne.
[2]  Zmiany  wymienionej ustawy zostały ogłoszone w Dz.U. z 2001 r. Nr 115,  poz.
1229,  z 2002 r. Nr 74, poz. 676, Nr 113, poz. 984, Nr 153, poz. 1271 i Nr  233,
poz.  1957, z 2003 r. Nr 46, poz. 392, Nr 80, poz. 717 i 721, Nr 162, poz. 1568,
Nr  175, poz. 1693, Nr 190, poz. 1865 i Nr 217, poz. 2124 oraz z 2004 r. Nr  19,
poz. 177.
