



Dz.U. z 2004 r. Nr 263, poz. 2619
 
                                        
                                   U S T A W A
                           z dnia 18 listopada 2004 r.
                                        
            o zmianie ustawy o podatku dochodowym od osób fizycznych
                    oraz o zmianie niektórych innych ustaw[1]
                                        
                                        
                                     Art. 1.
W ustawie z dnia 26 lipca 1991 r. o podatku dochodowym od osób fizycznych (Dz.U.
z 2000 r. Nr 14, poz. 176, z późn. zm.)[2] wprowadza się następujące zmiany:
1) w art. 5a w pkt 16 kropkę zastępuje się przecinkiem i dodaje się pkt 17 w
  brzmieniu:
   "17) ustawie o podatku od towarów i usług - oznacza to ustawę z dnia 11
       marca 2004 r. o podatku od towarów i usług (Dz.U. Nr 54, poz. 535).";
2) w art. 6 ust. 2 otrzymuje brzmienie:
  "2. Małżonkowie podlegający obowiązkowi podatkowemu, o którym mowa w art. 3
     ust. 1, między którymi istnieje wspólność majątkowa, pozostający w związku
     małżeńskim przez cały rok podatkowy, mogą być jednak, z zastrzeżeniem ust.
     8, na wniosek wyrażony we wspólnym zeznaniu rocznym, z zastrzeżeniem art.
     6a, opodatkowani łącznie od sumy swoich dochodów określonych zgodnie z
     art. 9 ust. 1 i 1a, po uprzednim odliczeniu, odrębnie przez każdego z
     małżonków, kwot określonych w art. 26; w tym przypadku podatek określa się
     na imię obojga małżonków w podwójnej wysokości podatku obliczonego od
     połowy łącznych dochodów małżonków, z tym że do sumy tych dochodów nie
     wlicza się dochodów (przychodów) opodatkowanych w sposób zryczałtowany na
     zasadach określonych w tej ustawie.";
3) po art. 6 dodaje się art. 6a w brzmieniu:
      "Art. 6a. 1. Wniosek o łączne opodatkowanie dochodów małżonków, między
             którymi istniała w roku podatkowym wspólność majątkowa, może być
             także złożony przez podatnika, który:
           1) zawarł związek małżeński przed rozpoczęciem roku podatkowego, a
             jego małżonek zmarł w trakcie roku podatkowego,
           2) pozostawał w związku małżeńskim przez cały rok podatkowy, a jego
             małżonek zmarł po upływie roku podatkowego przed złożeniem zeznania
             podatkowego.
         2. Do podatników, którzy złożyli wniosek, o którym mowa w ust. 1:
           1) stosuje się sposób opodatkowania określony w art. 6 ust. 2,
           2) stosuje się przepisy art. 6 ust. 3 i 8-10,
           3) nie stosuje się przepisu art. 6 ust. 4.";
4) w art. 9 ust. 1 otrzymuje brzmienie:
   "1. Opodatkowaniu podatkiem dochodowym podlegają wszelkiego rodzaju dochody,
     z wyjątkiem dochodów wymienionych w art. 21, 52, 52a i 52c oraz dochodów,
     od których na podstawie przepisów Ordynacji podatkowej zaniechano poboru
     podatku.";
5) w art. 14:
   a) w ust. 2 po pkt 7e dodaje się pkt 7f w brzmieniu:
     "7f) kwota podatku od towarów i usług:
         a) nieuwzględniona w wartości początkowej środków trwałych oraz
           wartości niematerialnych i prawnych, podlegających amortyzacji
           zgodnie z art. 22a-22o lub
         b) dotycząca innych rzeczy lub praw niebędących środkami trwałymi lub
           wartościami niematerialnymi i prawnymi, o których mowa w lit. a)
       - w tej części, w jakiej dokonano korekty powodującej zwiększenie
       podatku odliczonego zgodnie z art. 91 ustawy o podatku od towarów i
       usług,",
   b) po ust. 2c dodaje się ust. 2d w brzmieniu:
     "2d. Przepis ust. 2 pkt 7f stosuje się odpowiednio w przypadku zmiany
         prawa do obniżenia kwoty podatku należnego o kwotę podatku
         naliczonego, o której mowa w art. 91 ust. 7 ustawy o podatku od
         towarów i usług.";
6) w art. 17 w ust. 1 pkt 9 otrzymuje brzmienie:
  "9) nominalną wartość udziałów (akcji) w spółce mającej osobowość prawną albo
     wkładów w spółdzielni objętych w zamian za wkład niepieniężny,";
7) w art. 21:
   a) w ust. 1:
     - w pkt 4 lit. b otrzymuje brzmienie:
         "b) dochodu, o którym mowa w art. 24 ust. 15,",
     - pkt 11 otrzymuje brzmienie:
         "11) świadczenia rzeczowe i ekwiwalenty za te świadczenia,
             przysługujące na podstawie przepisów o bezpieczeństwie i higienie
             pracy, jeżeli zasady ich przyznawania wynikają z odrębnych ustaw
             lub przepisów wykonawczych wydanych na podstawie tych ustaw,",
     - po pkt 11 dodaje się pkt 11a i 11b w brzmieniu:
          "11a) świadczenia rzeczowe i ekwiwalenty za te świadczenia,
              wynikające z zasad bezpieczeństwa i higieny pracy, w tym ze
              względu na szczególne warunki i charakter pełnionej służby,
              przysługujące osobom pozostającym w stosunku służbowym, przyznane
              na podstawie odrębnych ustaw lub przepisów wykonawczych wydanych
              na podstawie tych ustaw,
           11b) wartość otrzymanych przez pracownika od pracodawcy bonów,
              talonów, kuponów lub innych dowodów uprawniających do uzyskania
              na ich podstawie posiłków, artykułów spożywczych lub napojów
              bezalkoholowych, w przypadku gdy pracodawca, mimo ciążącego na
              nim obowiązku wynikającego z przepisów o bezpieczeństwie i
              higienie pracy, nie ma możliwości wydania pracownikom posiłków,
              artykułów spożywczych lub napojów bezalkoholowych,",
     - pkt 50 otrzymuje brzmienie:
        "50) przychody otrzymane w związku ze zwrotem udziałów lub wkładów
           w spółdzielni albo wkładów w spółce osobowej, do wysokości
           wniesionych udziałów lub wkładów do spółdzielni albo wkładów do
           spółki osobowej,",
     - pkt 110 otrzymuje brzmienie:
           "110) wartość świadczeń przysługujących członkowi służby
               zagranicznej wykonującemu obowiązki służbowe w placówce
               zagranicznej oraz wartość świadczeń przysługujących pracownikom
               polskich jednostek budżetowych mających siedzibę poza granicami
               Rzeczypospolitej Polskiej, wynikających z przepisów odrębnych
               ustaw lub przepisów wykonawczych wydanych na ich podstawie, z
               wyjątkiem wynagrodzeń za pracę ekwiwalentu pieniężnego za urlop
               wypoczynkowy, dodatku zagranicznego (należności zagranicznej)
               oraz zasiłków chorobowych i macierzyńskich,",
     - pkt 113 otrzymuje brzmienie:
         "113) wartość świadczeń otrzymanych przez wolontariuszy od organizacji
             pozarządowych, organów administracji publicznej, podmiotów,
             jednostek organizacyjnych, wymienionych w art. 42 ustawy o
             działalności pożytku publicznego, z tytułu szkoleń, badań
             lekarskich, wyżywienia, wyposażenia w środki ochrony osobistej,
             składki na ubezpieczenie zdrowotne oraz ubezpieczenia od następstw
             nieszczęśliwych wypadków opłacanych na zasadach określonych w
             odrębnych przepisach,",
       - w pkt 118 kropkę zastępuje się przecinkiem i dodaje się pkt 119 i 120
        w brzmieniu:
        "119) odsetki od papierów wartościowych emitowanych przez Skarb Państwa
             oraz obligacji emitowanych przez jednostki samorządu terytorial
             nego, w części odpowiadającej kwocie odsetek zapłaconych przy
             nabyciu tych papierów wartościowych od emitenta,
         120) odszkodowania wypłacone, na podstawie wyroków sądowych
             i zawartych umów (ugód), posiadaczom gruntów wchodzących w skład
             gospodarstwa rolnego, z tytułu:
              a) ustanowienia służebności gruntowej,
              b) rekultywacji gruntów,
              c) szkód powstałych w uprawach rolnych i drzewostanie
          - w wyniku prowadzenia na tych gruntach, przez podmioty uprawnione
           na podstawie odrębnych przepisów, inwestycji związanych z budową
           urządzeń infrastruktury technicznej, o których mowa w art. 143 ust.
           2 ustawy z dnia 21 sierpnia 1997 r. o gospodarce nieruchomościami
           (Dz.U. z 2000 r. Nr 46, poz. 543, z późn. zm.)[3].",
   b) uchyla się ust. 5d,
   c) uchyla się ust. 17 i 18;
8) w art. 22 ust. 1d otrzymuje brzmienie:
  "1d. W przypadku odpłatnego zbycia nieodpłatnie lub częściowo odpłatnie
     nabytych rzeczy lub praw, a także innych nieodpłatnie lub częściowo
     odpłatnie nabytych świadczeń, w związku z którymi, stosownie do art. 11
     ust. 2-2b, określony został przychód, kosztem uzyskania przychodów z ich
     odpłatnego zbycia, z uwzględnieniem aktualizacji zgodnie z odrębnymi
     przepisami, jest:
     1) wartość przychodu określonego w art. 11 ust. 2 i 2a albo
     2) wartość przychodu określonego w art. 11 ust. 2b, powiększona o wydatki
       na nabycie częściowo odpłatnych rzeczy lub praw albo innych świadczeń
    - pomniejszona o sumę odpisów amortyzacyjnych, o których mowa w art. 22h
     ust. 1 pkt 1.";
9) w art. 22g w ust. 1 po pkt 1 dodaje się pkt 1a w brzmieniu:
  "1a) w razie częściowo odpłatnego nabycia - cenę ich nabycia powiększoną
      o wartość przychodu, określonego w art. 11 ust. 2b,";
10) w art. 23:
   a) w ust. 1:
     - pkt 38 otrzymuje brzmienie:
         "38) wydatków na objęcie lub nabycie udziałów albo wkładów w spół
             dzielni, udziałów albo akcji w spółce mającej osobowość prawną
         oraz innych papierów wartościowych, a także wydatków na nabycie
             tytułów uczestnictwa lub jednostek uczestnictwa w funduszach kapi
             tałowych; wydatki takie są jednak kosztem uzyskania przychodu przy
             ustalaniu dochodu z odpłatnego zbycia tych wkładów, udziałów,
             akcji oraz innych papierów wartościowych, w tym dochodu z tytułu
             wykupu przez emitenta papierów wartościowych, a także umorzenia
             tytułów uczestnictwa lub jednostek uczestnictwa w funduszach
             kapitałowych,",
     - pkt 43 otrzymuje brzmienie:
         "43) podatku od towarów i usług, z tym że jest kosztem uzyskania
             przychodów:
           a) podatek naliczony:
                 - jeżeli podatnik zwolniony jest od podatku od towarów i usług
                  lub nabył towary i usługi w celu wytworzenia albo odprzedaży
                  towarów lub świadczenia usług zwolnionych od podatku od
                  towarów i usług,
                 - w tej części, w której zgodnie z przepisami o podatku od
                  towarów i usług podatnikowi nie przysługuje obniżenie kwoty
                  lub zwrot różnicy podatku od towarów i usług - jeżeli
                  naliczony podatek od towarów i usług nie powiększa wartości
                  środka trwałego lub wartości niematerialnej i prawnej,
           b) podatek należny w przypadku:
                 - importu usług oraz wewnątrzwspólnotowego nabycia towarów,
                  jeżeli nie stanowi on podatku naliczonego w rozumieniu
                  przepisów o podatku od towarów i usług; kosztem uzyskania
                  przychodów nie jest jednak podatek należny w części
                  przekraczającej kwotę podatku od nabycia tych towarów i
                  usług, która mogłaby stanowić podatek naliczony w rozumieniu
                  przepisów o podatku od towarów i usług,
                 - przekazania lub zużycia przez podatnika towarów lub
                  świadczenia usług na potrzeby reprezentacji i reklamy,
                  obliczony zgodnie z odrębnymi przepisami,
           c) kwota podatku od towarów i usług, nieuwzględniona w wartości
             początkowej środków trwałych oraz wartości niematerialnych i
             prawnych, podlegających amortyzacji zgodnie z art. 22a-22o lub
             dotycząca innych rzeczy lub praw niebędących środkami trwałymi lub
             wartościami niematerialnymi i prawnymi podlegającymi tej
             amortyzacji - w tej części, w jakiej dokonano korekty powodującej
             zmniejszenie podatku odliczonego zgodnie z art. 91 ustawy o podatku
             od towarów i usług,",
     - pkt 45 otrzymuje brzmienie:
        "45) odpisów z tytułu zużycia środków trwałych oraz wartości
            niematerialnych i prawnych dokonywanych, według zasad określonych w
            art. 22a-22o, od tej części ich wartości, która odpowiada
            poniesionym wydatkom na nabycie lub wytworzenie we własnym zakresie
            tych środków lub wartości niematerialnych i prawnych, odliczonym od
            podstawy opodatkowania podatkiem dochodowym albo zwróconym
            podatnikowi w jakiejkolwiek formie,",
     - w pkt 45a w lit. a tiret pierwsze otrzymuje brzmienie:
           "- nabycie to nie stanowi przychodu z tytułu nieodpłatnego
             otrzymania rzeczy lub praw lub",
     - pkt 55 otrzymuje brzmienie:
        "55) niewypłaconych, niedokonanych lub niepostawionych do dyspozycji
            wypłat, świadczeń oraz innych należności z tytułów określonych
            w art. 12 ust. 1 i 6, art. 13 pkt 2 i 4-9 oraz w art. 18, a także
            zasiłków pieniężnych z ubezpieczenia społecznego wypłacanych przez
            zakład pracy,",
     - po pkt 55 dodaje się pkt 55a w brzmieniu:
         "55a) nieopłaconych do Zakładu Ubezpieczeń Społecznych składek, z
             zastrzeżeniem pkt 37, określonych w ustawie z dnia 13 października
             1998 r. o systemie ubezpieczeń społecznych (Dz.U. Nr 137, poz.
             887, z późn. zm.)[4], w części finansowanej przez płatnika
             składek,",
     - pkt 56 otrzymuje brzmienie:
        "56) wydatków i kosztów bezpośrednio sfinansowanych z dochodów
            (przychodów), o których mowa w art. 21 ust. 1 pkt 46, 47a, 47c, 47d
            i 116,",
   b) po ust. 3b dodaje się ust. 3c i 3d w brzmieniu:
     "3c. Przepis ust. 1 pkt 43 lit. c) stosuje się odpowiednio w przypadku
         zmiany prawa do obniżenia kwoty podatku należnego o kwotę podatku
         naliczonego, o której mowa w art. 91 ust. 7 ustawy o podatku od
         towarów i usług.
     3d. Przepis ust. 1 pkt 55a stosuje się odpowiednio, z zastrzeżeniem ust. 1
         pkt 37, do składek na Fundusz Pracy oraz Fundusz Gwarantowanych
         Świadczeń Pracowniczych.";
11) w art. 24:
   a) uchyla się ust. 5c,
   b) dodaje się ust. 5d w brzmieniu:
     "5d. Dochodem z umorzenia udziałów lub akcji w spółkach mających osobowość
         prawną jest nadwyżka przychodu otrzymanego w związku z umorzeniem nad
         kosztami uzyskania przychodu obliczonymi zgodnie z art. 22 ust. 1f
         albo art. 23 ust. 1 pkt 38; jeżeli nabycie nastąpiło w drodze spadku
         lub darowizny, koszty ustala się do wysokości wartości z dnia nabycia
         spadku lub darowizny.",
   c) ust. 10 otrzymuje brzmienie:
     "10. Jeżeli podatnik dokonuje odpłatnego zbycia papierów wartościowych
         nabytych po różnych cenach i nie jest możliwe określenie ceny nabycia
         zbywanych papierów wartościowych, przy ustalaniu dochodu z takiego
         zbycia stosuje się zasadę, że każdorazowo zbycie dotyczy kolejno
         papierów wartościowych nabytych najwcześniej. Zasadę, o której mowa w
         zdaniu pierwszym, stosuje się odrębnie dla każdego rachunku papierów
         wartościowych.",
   d) dodaje się ust. 15 w brzmieniu:
     "15. Dochodem z tytułu inwestowania składki ubezpieczeniowej w związku
         z umową ubezpieczenia zawartą na podstawie przepisów o działalności
         ubezpieczeniowej, w przypadku ubezpieczeń związanych z funduszami
         kapitałowymi, jest różnica między wypłaconą kwotą świadczenia a sumą
         składek wpłaconych do zakładu ubezpieczeń, które zostały przekazane na
         fundusz kapitałowy.";
12) w art. 26:
   a) w ust. 1:
     - zdanie wstępne otrzymuje brzmienie:
         "Podstawę obliczenia podatku, z zastrzeżeniem art. 24 ust. 3, art. 2830
oraz art. 30a-30c, stanowi dochód ustalony zgodnie z art. 9, art.
          24 ust. 1, 2, 4, 4a-4e, ust. 6 lub art. 24b ust. 1 i 2 lub art. 25,
          po odliczeniu kwot:",
     - w pkt 2 zdanie końcowe otrzymuje brzmienie:
      "- odliczenie nie dotyczy składek, których podstawę wymiaru stanowi
       dochód (przychód) wolny od podatku na podstawie art. 21, 52, 52a i 52c,
       oraz składek, których podstawę wymiaru stanowi dochód, od którego na
     podstawie przepisów Ordynacji podatkowej zaniechano poboru podatku,",
     - po pkt 6 dodaje się pkt 6a w brzmieniu:
         "6a) wydatków ponoszonych przez podatnika z tytułu użytkowania sieci
             internet w lokalu (budynku) będącym miejscem zamieszkania
             podatnika w wysokości nieprzekraczającej w roku podatkowym kwoty
             760 zł,",
     - w pkt 9 zdanie końcowe otrzymuje brzmienie:
      "- w wysokości dokonanej darowizny, nie więcej jednak niż kwoty
       stanowiącej 6% dochodu.",
   b) w ust. 5 zdanie wstępne otrzymuje brzmienie:
     "Łączna kwota odliczeń z tytułów określonych w ust. 1 pkt 9 nie może
      przekroczyć w roku podatkowym kwoty stanowiącej 6% dochodu, z tym że
      odliczeniu nie podlegają darowizny poniesione na rzecz:",
   c) po ust. 6a dodaje się ust. 6b i 6c w brzmieniu:
      "6b. Podatnicy korzystający z odliczenia darowizn na podstawie ust. 1 pkt
         9 są obowiązani wykazać w zeznaniu, o którym mowa w art. 45 ust. 1,
         kwotę przekazanej darowizny, kwotę dokonanego odliczenia oraz dane
         pozwalające na identyfikację obdarowanego, w szczególności jego nazwę
         i adres.
       6c. W przypadku zwrotu dokonanej darowizny, obdarowany jest obowiązany
         przekazać urzędowi skarbowemu informację o zwróconej podatnikowi
         darowiźnie, w terminie miesiąca od dnia dokonania zwrotu.",
   d) ust. 7 otrzymuje brzmienie:
     "7. Wysokość wydatków na cele określone w ust. 1 ustala się na podstawie
       dokumentów stwierdzających ich poniesienie. Jednakże w przypadku
       odliczeń, o których mowa w ust. 1:
         1) w pkt 6a, odliczenie stosuje się, jeżeli wysokość wydatków została
           udokumentowana fakturą w rozumieniu przepisów o podatku od towarów i
           usług,
         2) w pkt 9, odliczenie stosuje się, jeżeli wysokość darowizny jest
           udokumentowana dowodem wpłaty na rachunek bankowy obdarowanego, a w
           przypadku darowizny innej niż pieniężna - dokumentem, z którego
           wynika wartość tej darowizny, oraz oświadczeniem obdarowanego o jej
           przyjęciu.";
13) w art. 27 ust. 1 otrzymuje brzmienie:
  "1. Podatek dochodowy, z zastrzeżeniem art. 28-30, art. 30a-30d oraz art. 44
     ust. 4, pobiera się od podstawy jego obliczenia według następującej skali:
   
       Podstawa                        
      obliczenia                              Podatek wynosi
       podatku w
        złotych
        ponad            do    
   
                       37 024      19% minus kwota zmniejszająca podatek 530 zł 08 gr
       37 024          74 048        6 504 zł 48 gr + 30% nadwyżki ponad 37 024 zł
       74 048         600 000       17 611 zł 68 gr + 40% nadwyżki ponad 74 048 zł
       600 000                     227 992 zł 48 gr + 50% nadwyżki ponad 600 000 zł"
14) w art. 27b w ust. 1 zdanie końcowe otrzymuje brzmienie:
   "- obniżenie nie dotyczy składek, których podstawę wymiaru stanowi dochód
   (przychód) wolny od podatku na podstawie art. 21, 52, 52a i 52c oraz
   składek, których podstawę wymiaru stanowi dochód, od którego na podstawie
   przepisów Ordynacji podatkowej zaniechano poboru podatku.";
15) w art. 27d:
   a) ust. 1 otrzymuje brzmienie:
     "1. Podatek dochodowy wynikający z zeznania, o którym mowa w art. 45
       ust. 1, zmniejsza się na zasadach określonych w ust. 2-4, jeżeli
       podatnik w okresie, o którym mowa w ust. 2a, dokonał darowizny
       pieniężnej, zwanej dalej "wpłatą", na rzecz organizacji pożytku
       publicznego działającej na podstawie ustawy o działalności pożytku
       publicznego, zwanej dalej "organizacją pożytku publicznego".",
   b) po ust. 2 dodaje się ust. 2a w brzmieniu:
    "2a. Zmniejszenie, o którym mowa w ust. 1, obejmuje wpłaty dokonane od dnia
       1 maja do dnia 31 grudnia roku podatkowego oraz od dnia 1 stycznia do
       dnia złożenia zeznania za rok podatkowy, nie później jednak niż do
       upływu terminu określonego dla złożenia tego zeznania.",
   c) ust. 5 otrzymuje brzmienie:
     "5. Kwotę zmniejszenia, o której mowa w ust. 2, zaokrągla się do pełnych
       dziesiątek groszy w dół.",
   d) dodaje się ust. 6 w brzmieniu:
     "6. W przypadku zwrotu dokonanej wpłaty, organizacja pożytku publicznego
       jest obowiązana przekazać urzędowi skarbowemu informację o zwróconej
       podatnikowi kwocie wpłaty, w terminie miesiąca od dnia dokonania
       zwrotu.";
16) w art. 30 w ust. 1 pkt 4a otrzymuje brzmienie:
   "4a) z tytułu świadczeń pieniężnych otrzymywanych po zwolnieniu ze służby
       przez funkcjonariuszy służb mundurowych oraz żołnierzy, w związku ze
       zwolnieniem tych osób ze służby stałej na podstawie odrębnych ustaw,
       przez okres roku co miesiąc lub za okres roku jednorazowo albo co
       miesiąc przez okres trzech miesięcy - w wysokości 20% należności,";
17) w art. 30a:
   a) w ust. 1:
     - zdanie wstępne otrzymuje brzmienie:
            "Od uzyskanych dochodów (przychodów) pobiera się 19% zryczałtowany
           podatek dochodowy, z zastrzeżeniem art. 52a:",
     - pkt 5 otrzymuje brzmienie:
          "5) od dochodu z tytułu udziału w funduszach kapitałowych oraz
             zagranicznych funduszach kapitałowych,",
   b) w ust. 3 dodaje się zdanie drugie w brzmieniu:
      "Zasadę, o której mowa w zdaniu pierwszym, stosuje się odrębnie dla
       każdego rachunku inwestycyjnego.",
   c) ust. 5 otrzymuje brzmienie:
     "5. Dochodu, o którym mowa w ust. 1 pkt 5, nie pomniejsza się o straty
       z tytułu udziału w funduszach kapitałowych, zagranicznych funduszach
       kapitałowych oraz inne straty z kapitałów pieniężnych i praw
       majątkowych, poniesione w roku podatkowym oraz w latach poprzednich.",
   d) dodaje się ust. 9-11 w brzmieniu:
     "9. Podatnicy, o których mowa w art. 3 ust. 1, uzyskujący poza granicami
       Rzeczypospolitej Polskiej przychody (dochody) określone w ust. 1 pkt 15,
od zryczałtowanego podatku obliczonego zgodnie z ust. 1, od tych
       przychodów (dochodów), odliczają kwotę równą podatkowi zapłaconemu za
       granicą, jednakże odliczenie to nie może przekroczyć kwoty podatku
       obliczonego od tych przychodów (dochodów) przy zastosowaniu stawki 19%.
     10. Jeżeli podatnik, o którym mowa w art. 3 ust. 1, osiąga przychody
       (dochody) określone w art. 42c ust. 5 pkt 1-3 ze źródeł przychodów
       położonych:
         1) w Republice Austrii, Królestwie Belgii, Wielkim Księstwie
           Luksemburga, Księstwie Andory, Księstwie Liechtensteinu, Księstwie
           Monako, Republice San Marino i Konfederacji Szwajcarskiej lub
         2) na terytoriach zależnych lub terytoriach stowarzyszonych
           Zjednoczonego Królestwa Wielkiej Brytanii i Irlandii Północnej oraz
           Królestwa Niderlandów, z którymi Rzeczpospolita Polska zawarła umowy
           w sprawie opodatkowania przychodów (dochodów) z oszczędności osób
           fizycznych
      - podatek od tych przychodów (dochodów) zapłacony w państwach, o których
       mowa w pkt 1, oraz na terytoriach, o których mowa w pkt 2, podlega
       odliczeniu od kwoty podatku obliczonego zgodnie z ust. 1 i ust. 9.
     11. Kwoty zryczałtowanego podatku obliczonego od przychodów (dochodów), o
       których mowa w ust. 1 pkt 1-5 uzyskanych poza granicami Rzeczypospolitej
       Polskiej oraz kwoty podatku zapłaconego za granicą, o których mowa w
       ust. 9 i 10, podatnicy są obowiązani wykazać w zeznaniu podatkowym, o
       którym mowa w art. 45 ust. 1 lub ust. 1a.";
18) w art. 30b:
   a) ust. 1 otrzymuje brzmienie:
       "1. Od dochodów uzyskanych z odpłatnego zbycia papierów wartościowych
         lub pochodnych instrumentów finansowych, i z realizacji praw z nich
         wynikających oraz z odpłatnego zbycia udziałów w spółkach mających
         osobowość prawną oraz z tytułu objęcia udziałów (akcji) w spółkach
         mających osobowość prawną albo wkładów w spółdzielniach w zamian za
         wkład niepieniężny w postaci innej niż przedsiębiorstwo lub jego
         zorganizowana część, podatek dochodowy wynosi 19% uzyskanego
         dochodu.",
   b) w ust. 2 pkt 4 otrzymuje brzmienie:
       "4) różnica między sumą przychodów uzyskanych z tytułu odpłatnego zbycia
         udziałów w spółkach mających osobowość prawną a kosztami uzyskania
         przychodów, określonymi na podstawie art. 22 ust. 1f lub art. 23 ust.
         1 pkt 38,",
   c) po ust. 5 dodaje się ust. 5a-5c w brzmieniu:
     "5a. Jeżeli podatnik, o którym mowa w art. 3 ust. 1, osiąga dochody,
         o których mowa w ust. 1, zarówno na terytorium Rzeczypospolitej
         Polskiej, jak i poza jej granicami, dochody te łączy się i od podatku
         obliczonego od łącznej sumy dochodów odlicza się kwotę równą podatkowi
         dochodowemu zapłaconemu za granicą. Odliczenie to nie może jednak
         przekroczyć tej części podatku obliczonego przed dokonaniem
         odliczenia, która proporcjonalnie przypada na dochód uzyskany za
         granicą.
      5b. W przypadku podatnika, o którym mowa w art. 3 ust. 1, uzyskującego
         dochody, o których mowa w ust. 1, wyłącznie poza granicami
         Rzeczypospolitej Polskiej zasadę określoną w ust. 5a stosuje się
         odpowiednio.
      5c. Jeżeli podatnik, o którym mowa w art. 3 ust. 1, osiąga przychody
         (dochody) określone w art. 42c ust. 5 pkt 4 ze źródeł przychodów
         położonych:
         1) w Republice Austrii, Królestwie Belgii, Wielkim Księstwie
           Luksemburga, Księstwie Andory, Księstwie Liechtensteinu, Księstwie
           Monako, Republice San Marino i Konfederacji Szwajcarskiej lub
         2) na terytoriach zależnych lub terytoriach stowarzyszonych
           Zjednoczonego Królestwa Wielkiej Brytanii i Irlandii Północnej oraz
           Królestwa Niderlandów, z którymi Rzeczpospolita Polska zawarła umowy
           w sprawie opodatkowania przychodów (dochodów) z oszczędności osób
           fizycznych
      - podatek od tych przychodów (dochodów) zapłacony w państwach, o których
       mowa w pkt 1, oraz na terytoriach, o których mowa w pkt 2, podlega
       odliczeniu od kwoty podatku obliczonego zgodnie z ust. 1 oraz z ust. 5a
       i 5b.",
   d) po ust. 7 dodaje się ust. 8 w brzmieniu:
     "8. Minister właściwy do spraw finansów publicznych ogłosi, w drodze
       obwieszczenia, w Dzienniku Urzędowym Rzeczypospolitej Polskiej "Monitor
       Polski", wykaz terytoriów, o których mowa w ust. 5c pkt 2 oraz art. 30a
       ust. 10 pkt 2.";
19) w art. 32:
   a) w ust. 1 w pkt 3 kropkę zastępuje się przecinkiem i dodaje pkt 4 w
     brzmieniu:
     "4) za miesiące następujące po miesiącu, w którym dochód uzyskany od
       początku roku przekroczył kwotę stanowiącą górną granicę trzeciego
       przedziału skali - 50% dochodu uzyskanego w danym miesiącu.",
   b) w ust. 1a pkt 2 otrzymuje brzmienie:
     "2) dochody podatnika przekroczą górną granicę pierwszego, drugiego lub
       trzeciego przedziału skali, a odpowiednio małżonek lub dziecko nie
       uzyskują żadnych dochodów z wyjątkiem renty rodzinnej lub dochody
       małżonka mieszczą się w niższych przedziałach skali - zaliczki wynoszą:
         a) za miesiące od początku roku do miesiąca włącznie, w którym dochód
           podatnika przekroczył kwotę stanowiącą górną granicę drugiego
           przedziału skali - 19% dochodu uzyskanego w danym miesiącu,
         b) za miesiące następujące po miesiącu, w którym dochód podatnika
           przekroczył kwotę, o której mowa w lit. a) - 30% dochodu uzyskanego
           w danym miesiącu,
         c) za miesiące następujące po miesiącu, w którym dochód podatnika
           przekroczył kwotę stanowiącą górną granicę trzeciego przedziału
           skali - 40% dochodu uzyskanego w danym miesiącu.";
20) w art. 34:
   a) w ust. 7 po wyrazach "właściwy według miejsca zamieszkania podatnika"
     dodaje się przecinek i wyrazy "a w przypadku podatnika, o którym mowa w
     art. 3 ust. 2a, urzędowi skarbowemu, którym kieruje naczelnik urzędu
     skarbowego właściwy w sprawach opodatkowania osób zagranicznych",
   b) ust. 8 otrzymuje brzmienie:
     "8. W przypadku gdy organ rentowy nie jest obowiązany do dokonania
       rocznego obliczenia podatku, o którym mowa w ust. 7, sporządza
       w terminie do końca lutego, po upływie roku podatkowego, imienną
       informację o wysokości uzyskanego dochodu, według ustalonego wzoru, i w
       tym samym terminie przekazuje podatnikowi oraz urzędowi skarbowemu,
       którym kieruje naczelnik urzędu skarbowego właściwy według miejsca
       zamieszkania podatnika, a w przypadku podatników, o których mowa w art.
       3 ust. 2a, urzędowi skarbowemu, którym kieruje naczelnik urzędu
       skarbowego właściwy w sprawach opodatkowania osób zagranicznych.
       Informację, o której mowa w zdaniu pierwszym, organ rentowy sporządza
       również w przypadku, gdy dokonuje wypłaty świadczeń określonych w art.
       21 ust. 1 pkt 2, 75 i 100.",
   c) w ust. 9 pkt 2 otrzymuje brzmienie:
     "2) nie korzysta z odliczeń, z zastrzeżeniem ust. 10-10b,";
21) w art. 37 w ust. 1 zdanie wstępne otrzymuje brzmienie:
   "Jeżeli podatnik, od którego zaliczki miesięczne pobierają płatnicy
   określeni w art. 31, art. 33 lub art. 35 ust. 1 pkt 1, 2, 4 i 7, złoży
   płatnikowi przed dniem 10 stycznia roku następującego po roku podatkowym
   oświadczenie sporządzone według ustalonego wzoru, które traktuje się na
   równi z zeznaniem, że:";
22) art. 41a otrzymuje brzmienie:
    "Art. 41a. Płatnicy, o których mowa w art. 31, art. 33-35 i art. 41 ust. 1,
            na wniosek podatnika obliczają i pobierają w ciągu roku wyższe
            zaliczki na podatek dochodowy, stosując zamiast stawki 19%
            odpowiednio stawkę 30% , 40% lub 50%.";
23) w art. 42 ust. 3 otrzymuje brzmienie:
  "3. W razie zaprzestania przez płatnika prowadzenia działalności przed końcem
     lutego roku następującego po roku podatkowym, płatnik przekazuje
     informacje, o których mowa w ust. 2, w terminie do dnia zaprzestania
     działalności.";
24) art. 42a otrzymuje brzmienie:
       "Art. 42a. Osoby fizyczne prowadzące działalność gospodarczą, osoby
              prawne i ich jednostki organizacyjne oraz jednostki organizacyjne
              niemające osobowości prawnej, które dokonują wypłaty należności
              lub świadczeń, o których mowa w art. 20 ust. 1, z wyjątkiem
              dochodów (przychodów) wymienionych w art. 21, art. 52, art. 52a i
              art. 52c oraz dochodów, od których na podstawie przepisów
              Ordynacji podatkowej zaniechano poboru podatku, od których nie są
              obowiązane pobierać zaliczki na podatek lub zryczałtowanego
              podatku dochodowego, są obowiązane sporządzić informację według
              ustalonego wzoru o wysokości przychodów i w terminie do końca
              lutego następnego roku podatkowego przekazać podatnikowi oraz
              urzędowi skarbowemu, którym kieruje naczelnik urzędu skarbowego
              właściwy według miejsca zamieszkania podatnika, a w przypadku
              podatników, o których mowa w art. 3 ust. 2a, urzędowi skarbowemu,
              którym kieruje naczelnik urzędu skarbowego właściwy w sprawach
              opodatkowania osób zagranicznych.";
25) po art. 42d dodaje się art. 42e w brzmieniu:
    "Art. 42e. 1. W przypadku gdy za płatnika, o którym mowa w art. 31, wypłaty
             świadczeń określonych w art. 12 dokonuje komornik sądowy lub
             podmiot niebędący następcą prawnym płatnika, przejmujący jego
             zobowiązania wynikające ze stosunku służbowego, stosunku pracy,
             pracy nakładczej oraz spółdzielczego stosunku pracy, jest on
             obowiązany do poboru zaliczki na podatek dochodowy obliczonej
             według stawki 19%.
         2. Przy obliczaniu zaliczki, o której mowa w ust. 1, uwzględnia się:
           1) koszty uzyskania przychodu w wysokości określonej w art. 22 ust.
             2 pkt 1,
           2) składki na ubezpieczenie społeczne, o których mowa w art. 26 ust.
             1 pkt 2 lit. b), potrącone w danym miesiącu, zgodnie z odrębnymi
             przepisami.
         3. Zaliczkę obliczoną w sposób określony w ust. 1 i 2 zmniejsza się
           o kwotę:
           1) o której mowa w art. 32 ust. 3,
           2) składki na ubezpieczenie zdrowotne, pobranej w danym miesiącu
             zgodnie z odrębnymi przepisami, z zastrzeżeniem art. 27b ust. 1
             pkt 2 i ust. 2.
         4. Przepisy art. 38 ust. 1 i art. 39 ust. 1 i 2 stosuje się
           odpowiednio.";
26) w art. 44 w ust. 3a dodaje się zdanie czwarte w brzmieniu:
    "Podatnik przy obliczaniu zaliczki może stosować zamiast stawki 19% odpo
    wiednio stawkę 30%, 40% lub 50%.";
27) w art. 45:
   a) w ust. 3 pkt 1 otrzymuje brzmienie:
     "1) opodatkowanych zgodnie z art. 28-30 i 30a,",
   b) po ust. 3a dodaje się ust. 3b w brzmieniu:
      "3b. W zeznaniu, o którym mowa w ust. 1 lub ust. 1a pkt 2, wykazuje się
          należny zryczałtowany podatek dochodowy, o którym mowa w art. 29, 30
          i 30a, jeżeli podatek ten nie został pobrany przez płatnika.".
                                        
                                     Art. 2.
W ustawie z dnia 20 listopada 1998 r. o zryczałtowanym podatku dochodowym od
niektórych przychodów osiąganych przez osoby fizyczne (Dz.U. Nr 144, poz. 930,
z późn. zm.)[5] wprowadza się następujące zmiany:
1) w art. 6 po ust. 1a dodaje się ust. 1b w brzmieniu:
     "1b. Przychody uzyskane z tytułu umowy najmu, podnajmu, dzierżawy,
         poddzierżawy lub innych umów o podobnym charakterze, o których mowa w
         ust. 1a, podlegają opodatkowaniu w formie ryczałtu od przychodów
         ewidencjonowanych również, jeżeli są uzyskiwane przez podatników, o
         których mowa w art. 8 ust. 1.";
2) w art. 8 w ust. 1 zdanie wstępne otrzymuje brzmienie:
    "Opodatkowania w formie ryczałtu od przychodów ewidencjonowanych,
    z zastrzeżeniem art. 6 ust. 1b, nie stosuje się do podatników:";
3) art. 10 otrzymuje brzmienie:
     "Art. 10. Zwolnienia od podatku dochodowego, o których mowa w art. 21 ust.
           1 pkt 43, 46, 47a, 47c, 111 i 114 ustawy o podatku dochodowym,
           stosuje się odpowiednio do podatników opłacających ryczałt od
           przychodów ewidencjonowanych.";
4) w art. 11:
   a) ust. 2 otrzymuje brzmienie:
     "2. W przypadku dokonywania odliczeń od przychodów, o których mowa w ust.
       1, stosuje się odpowiednio przepisy art. 9 ust. 3 i 3a i art. 26 ust. 57h
oraz art. 26b ustawy o podatku dochodowym.",
   b) dodaje się ust. 3 w brzmieniu:
     "3. Jeżeli podatnik uzyskuje przychody wymienione w art. 6 ust. 1 lub 1a,
       opodatkowane różnymi stawkami i dokonuje odliczeń od przychodów,
       odliczeń tych dokonuje od każdego rodzaju przychodu w takim stosunku, w
       jakim w roku podatkowym pozostają poszczególne przychody opodatkowane
       różnymi stawkami w ogólnej kwocie przychodów.";
5) w art. 14a:
   a) ust. 1 otrzymuje brzmienie:
     "1. Ryczałt od przychodów ewidencjonowanych, obliczony i wykazany w
       zeznaniu, o którym mowa w art. 21 ust. 2 pkt 2, zmniejsza się na
       zasadach określonych w ust. 2-4, jeżeli podatnik w okresie, o którym
       mowa w ust. 2a, dokonał darowizny pieniężnej, zwanej dalej "wpłatą", na
       rzecz organizacji pożytku publicznego działającej na podstawie ustawy
       z dnia 24 kwietnia 2003 r. o działalności pożytku publicznego i o
       wolontariacie (Dz.U. Nr 96, poz. 873 oraz z 2004 r. Nr 64, poz. 593 i Nr
       116, poz. 1203), zwanej dalej "organizacją pożytku publicznego".",
   b) po ust. 2 dodaje się ust. 2a w brzmieniu:
      "2a. Zmniejszenie, o którym mowa w ust. 1, obejmuje wpłaty dokonane od
         dnia 1 lutego do dnia 31 grudnia roku podatkowego oraz od dnia 1
         stycznia do dnia złożenia zeznania za rok podatkowy, nie później
         jednak niż do upływu terminu określonego dla złożenia tego zeznania.",
   c) ust. 3 otrzymuje brzmienie:
     "3. Zmniejszenie, o którym mowa w ust. 1, nie dotyczy wpłat na rzecz
       organizacji pożytku publicznego prowadzących działalność gospodarczą
       polegającą na wytwarzaniu wyrobów przemysłu elektronicznego, paliwowego,
       tytoniowego, spirytusowego, winiarskiego, piwowarskiego, a także
       pozostałych wyrobów alkoholowych o zawartości alkoholu powyżej 1,5%,
       oraz wyrobów z metali szlachetnych albo z udziałem tych metali, lub
       handlu tymi wyrobami.",
   d) ust. 5 otrzymuje brzmienie:
     "5. Kwotę zmniejszenia, o której mowa w ust. 2, zaokrągla się do pełnych
       dziesiątek groszy w dół.",
   e) dodaje się ust. 6 w brzmieniu:
     "6. W przypadku zwrotu dokonanej wpłaty, organizacja pożytku publicznego
       jest obowiązana przekazać urzędowi skarbowemu informację o zwróconej
       podatnikowi kwocie wpłaty, w terminie miesiąca od dnia dokonania
       zwrotu.";
6) w art. 15:
   a) ust. 1 otrzymuje brzmienie:
     "1. Podatnicy oraz spółki, których wspólnicy są opodatkowani w formie
       ryczałtu od przychodów ewidencjonowanych, są obowiązani posiadać i
       przechowywać dowody zakupu towarów, prowadzić wykaz środków trwałych
       oraz wartości niematerialnych i prawnych, ewidencję wyposażenia oraz,
       odrębnie za każdy rok podatkowy, ewidencję przychodów, zwaną dalej
       "ewidencją", z zastrzeżeniem ust. 3 i 3a.",
   b) po ust. 3 dodaje się ust. 3a w brzmieniu:
     "3a. Obowiązek prowadzenia ewidencji wyposażenia nie dotyczy podatników
         osiągających przychody, o których mowa w art. 6 ust. 1a. W przypadku,
         gdy podatnicy ci równocześnie osiągają przychody, o których mowa w
         art. 6 ust. 1, ewidencją wyposażenia obejmuje się wyłącznie
         wyposażenie związane z prowadzoną pozarolniczą działalnością
         gospodarczą.",
   c) dodaje się ust. 5-7 w brzmieniu:
     "5. Ewidencją wyposażenia obejmuje się rzeczowe składniki majątku związane
       z wykonywaną pozarolniczą działalnością gospodarczą, niezaliczone do
       środków trwałych, których wartość początkowa, w rozumieniu art. 22g
       ustawy o podatku dochodowym, przekracza 1 500 zł, zwane dalej
       "wyposażeniem".
     6. Ewidencja wyposażenia powinna zawierać co najmniej następujące dane:
       numer kolejny wpisu, datę nabycia, numer faktury lub rachunku, nazwę
       wyposażenia, cenę zakupu wyposażenia lub koszt wytworzenia, datę
       likwidacji, w tym również datę sprzedaży lub darowizny, oraz przyczynę
       likwidacji wyposażenia.
     7. Podatnicy, którzy w ciągu roku podatkowego utracili lub zrzekli się
       prawa do zryczałtowanego opodatkowania podatkiem dochodowym w formie
       karty podatkowej albo zakładają po raz pierwszy ewidencję wyposażenia,
       dokonują wyceny wyposażenia według cen zakupu lub według wartości
       rynkowej z dnia założenia ewidencji.";
7) w art. 20 w ust. 1 zdanie trzecie otrzymuje brzmienie:
    "W razie zawiadomienia naczelnika urzędu skarbowego o likwidacji
    działalności gospodarczej, podatnicy są obowiązani objąć spisem z natury
    również rzeczowe składniki majątku związane z wykonywaną działalnością,
    niebędące środkami trwałymi, zaliczane do wyposażenia.";
8) w art. 21 w ust. 2 zdanie wstępne otrzymuje brzmienie:
   "Podatnicy są obowiązani złożyć w urzędzie skarbowym:".
                                        
                                     Art. 3.
W ustawie z dnia 12 listopada 2003 r. o zmianie ustawy o podatku dochodowym od
osób fizycznych oraz niektórych innych ustaw (Dz.U. Nr 202, poz. 1956 i Nr 222,
poz. 2201) wprowadza się następujące zmiany:
1) w art. 1 w pkt 10 w lit. a tiret 20 otrzymuje brzmienie:
  "- po pkt 47c dodaje się pkt 47d w brzmieniu:
      "47d) dotacje, subwencje, dopłaty i inne nieodpłatne świadczenia lub
          świadczenia częściowo odpłatne, otrzymane na cele związane z
          działalnością rolniczą z budżetu państwa, budżetów jednostek
          samorządu terytorialnego, od agencji rządowych lub ze środków
          pochodzących od rządów państw obcych, organizacji międzynarodowych
          lub międzynarodowych instytucji finansowych,",";
2) w art. 14 zdanie pierwsze otrzymuje brzmienie:
 "Zwolnienie, o którym mowa w art. 21 ust. 1 pkt 47b i 48 ustawy wymienionej w
  art. 1, w brzmieniu obowiązującym przed dniem 1 stycznia 2004 r., stosuje się
  w zakresie i na zasadach dotychczasowych do dnia 31 grudnia 2006 r.";
3) w art. 25 pkt 2 otrzymuje brzmienie:
   "2) art. 1 pkt 10 lit. a w części dotyczącej pkt 47d - który wchodzi w życie
      z dniem 1 stycznia 2005 r.".
                                        
                                     Art. 4.
W ustawie z dnia 12 listopada 2003 r. o zmianie ustawy o zryczałtowanym podatku
dochodowym od niektórych przychodów osiąganych przez osoby fizyczne oraz ustawy
- Przepisy wprowadzające ustawę o działalności pożytku publicznego i o
wolontariacie (Dz.U. Nr 202, poz. 1958) art. 9 otrzymuje brzmienie:
     "Art. 9. Do podatników opodatkowanych w formie ryczałtu od przychodów
           ewidencjonowanych zwolnienie, o którym mowa w art. 21 ust. 1 pkt 47b
           i 48 ustawy z dnia 26 lipca 1991 r. o podatku dochodowym od osób
           fizycznych, w brzmieniu obowiązującym przed dniem 1 stycznia 2004
           r., stosuje się w zakresie i na zasadach dotychczasowych do dnia 31
           grudnia 2006 r.".
                                        
                                     Art. 5.
W ustawie z dnia 20 kwietnia 2004 r. o zmianie ustawy o podatku dochodowym od
osób fizycznych, ustawy o podatku dochodowym od osób prawnych oraz niektórych
innych ustaw (Dz.U. Nr 93, poz. 894) wprowadza się następujące zmiany:
1) w art. 1:
   a) uchyla się pkt 2,
   b) pkt 4 otrzymuje brzmienie:
     "4) w art. 42 dodaje się ust. 7 w brzmieniu:
         "7. W informacji, o której mowa w ust. 2 pkt 2, nie wykazuje się
           przychodów (dochodów) wymienionych w art. 42c ust. 5, dla których
           sporządza się informację, o której mowa w art. 42c ust. 1.";",
   c) w pkt 5, w art. 42c w ust. 5 pkt 1 otrzymuje brzmienie:
     "1) z odsetek wypłacanych lub stawianych do dyspozycji, związanych z
       wierzytelnościami wszelkiego rodzaju, a w szczególności ze skarbowych
       papierów wartościowych, z obligacji lub skryptów dłużnych, włącznie z
       premiami i nagrodami mającymi związek z takimi papierami, obligacjami i
       skryptami dłużnymi, z wyjątkiem opłat karnych za opóźnione płatności,";
2) art. 9 otrzymuje brzmienie:
     "Art. 9. Ustawa ma zastosowanie do dochodów uzyskanych od dnia wejścia w
           życie niniejszej ustawy, z wyjątkiem przepisów art. 21 ust. 1 pkt 20
           i 23a ustawy wymienionej w art. 1, w brzmieniu nadanym niniejszą
           ustawą, które mają zastosowanie do dochodów uzyskanych od dnia 1
           stycznia 2004 r. oraz z wyjątkiem przepisów art. 42c i art. 42d
           ustawy wymienionej w art. 1, art. 4 pkt 2 oraz art. 6 i art. 7,
           które mają zastosowanie do dochodów uzyskanych od dnia 1 lipca 2005
           r.";
3) w art. 10 w pkt 1 skreśla się wyrazy "art. 27 ust. 9b i 9c,", a wyrazy "1
  stycznia 2005 r." zastępuje się wyrazami "1 lipca 2005 r.".
                                        
                                     Art. 6.
1. Podatnikom, którzy w terminie od dnia 1 stycznia 2005 r. do dnia złożenia
  zeznania podatkowego za 2004 r., nie później jednak niż do dnia 30 kwietnia
  2005 r., dokonali wpłaty na rzecz organizacji pożytku publicznego,
  działającej na podstawie ustawy z dnia 24 kwietnia 2003 r. o działalności
  pożytku publicznego i o wolontariacie (Dz.U. Nr 96, poz. 873 oraz z 2004 r.
  Nr 64, poz. 593 i Nr 116, poz. 1203), przysługuje prawo do pomniejszenia
  należnego podatku dochodowego za 2004 r. wynikającego z zeznania, o którym
  mowa w art. 45 ust. 1 ustawy, o której mowa w art. 1, zgodnie z art. 27d
  ustawy, o której mowa w art. 1, w brzmieniu obowiązującym w 2004 r.
2. Do zmniejszenia, o którym mowa w ust. 1, stosuje się art. 27d ust. 5 ustawy,
  o której mowa w art. 1, w brzmieniu nadanym niniejszą ustawą.
3. Wpłaty, odliczone zgodnie z ust. 1, nie mogą być podstawą do zmniejszenia:
   1) dochodu, na zasadach określonych w art. 26 ust. 1 pkt 9 ustawy, o której
     mowa w art. 1;
   2) podatku, na zasadach określonych w art. 27d ustawy, o której mowa w art.
     1, w brzmieniu nadanym niniejszą ustawą;
   3) przychodu, na zasadach określonych w ustawie, o której mowa w art. 2;
   4) ryczałtu od przychodów ewidencjonowanych, na zasadach określonych w art.
     14a ustawy, o której mowa w art. 2, w brzmieniu nadanym niniejszą ustawą.
                                     Art. 7.
1. Podatnikom opodatkowanym w formie ryczałtu od przychodów ewidencjonowanych,
  którzy w terminie od dnia 1 stycznia 2005 r. do dnia złożenia zeznania
  podatkowego za 2004 r., nie później jednak niż do dnia 31 stycznia 2005 r.,
  dokonali wpłaty na rzecz organizacji pożytku publicznego działającej na
  podstawie ustawy z dnia 24 kwietnia 2003 r. o działalności pożytku
  publicznego i o wolontariacie, przysługuje prawo do pomniejszenia ryczałtu od
  przychodów ewidencjonowanych za 2004 r., wynikającego z zeznania, zgodnie z
  art. 14a ustawy, o której mowa w art. 2, w brzmieniu obowiązującym w 2004 r.
2. Do zmniejszenia, o którym mowa w ust. 1, stosuje się art. 14a ust. 5 ustawy,
  o której mowa w art. 2, w brzmieniu nadanym niniejszą ustawą.
3. Wpłaty, odliczone zgodnie z ust. 1, nie mogą być podstawą do zmniejszenia:
   1) ryczałtu od przychodów ewidencjonowanych, na zasadach określonych w art.
     14a ustawy, o której mowa w art. 2, w brzmieniu nadanym niniejszą ustawą;
   2) przychodu, na zasadach określonych w ustawie, o której mowa w art. 2;
   3) podatku, na zasadach określonych w art. 27d ustawy, o której mowa w art.
     1, w brzmieniu nadanym niniejszą ustawą;
   4) dochodu, na zasadach określonych w art. 26 ust. 1 pkt 9 ustawy, o której
     mowa w art. 1.
                                     Art. 8.
1. Przepisy ustawy mają zastosowanie do dochodów (poniesionych strat)
  uzyskanych od dnia 1 stycznia 2005 r., z wyjątkiem:
   1) art. 1 pkt 3, który ma zastosowanie do dochodów uzyskanych od dnia 1
     stycznia 2004 r.;
   2) art. 30a ust. 10 oraz art. 30b ust. 5c i ust. 8 ustawy, o której mowa w
     art. 1, w brzmieniu nadanym niniejszą ustawą, które mają zastosowanie do
     dochodów uzyskanych od dnia 1 lipca 2005 r.
2. Podatnik, o którym mowa w art. 6a ust. 1 ustawy wymienionej w art. 1, w
  brzmieniu nadanym niniejszą ustawą, wraz ze składanym zeznaniem podatkowym, o
  którym mowa w art. 45 ust. 1 ustawy wymienionej w art. 1, składa wniosek o
  wznowienie postępowania na podstawie art. 240  1 pkt 8 ustawy z dnia 29
  sierpnia 1997 r. - Ordynacja podatkowa (Dz.U. Nr 137, poz. 926, z późn.
  zm.)[6], jeżeli została wydana decyzja ostateczna w sprawie ustalenia zobowiązania
  podatkowego lub stwierdzenia nadpłaty na podstawie art. 104 ustawy z dnia 29
  sierpnia 1997 r. - Ordynacja podatkowa.
                                     Art. 9.
Ustawa wchodzi w życie z dniem 1 stycznia 2005 r., z wyjątkiem:
   1) art. 3-5, które wchodzą w życie z dniem 31 grudnia 2004 r.;
   2) art. 30a ust. 10 oraz art. 30b ust. 5c i ust. 8 ustawy, o której mowa w
     art. 1, w brzmieniu nadanym niniejszą ustawą, które wchodzą w życie z
     dniem 1 lipca 2005 r.
   
   
   
                                        
   
   
_______________________________
[1]  Niniejszą  ustawą  zmienia się ustawy: ustawę z dnia 20  listopada  1998  r.
o  zryczałtowanym  podatku dochodowym od niektórych przychodów osiąganych  przez
osoby  fizyczne, ustawę z dnia 12 listopada 2003 r. o zmianie ustawy  o  podatku
dochodowym  od  osób  fizycznych oraz niektórych innych  ustaw,  ustawę  z  dnia
12  listopada  2003 r. o zmianie ustawy o zryczałtowanym podatku  dochodowym  od
niektórych  przychodów osiąganych przez osoby fizyczne oraz  ustawy  -  Przepisy
wprowadzające  ustawę o działalności pożytku publicznego i o wolontariacie  oraz
ustawę z dnia 20 kwietnia 2004 r. o zmianie ustawy o podatku dochodowym od  osób
fizycznych, ustawy o podatku dochodowym od osób prawnych oraz niektórych  innych
ustaw.
[2] Zmiany tekstu jednolitego wymienionej ustawy zostały ogłoszone w Dz.U. z 2000
r.  Nr  22,  poz. 270, Nr 60, poz. 703, Nr 70, poz. 816, Nr 104, poz.  1104,  Nr
117,  poz. 1228 i Nr 122, poz. 1324, z 2001 r. Nr 4, poz. 27, Nr 8, poz. 64,  Nr
52,  poz.  539, Nr 73, poz. 764, Nr 74, poz. 784, Nr 88, poz. 961, Nr  89,  poz.
968,  Nr 102, poz. 1117, Nr 106, poz. 1150, Nr 110, poz. 1190, Nr 125, poz. 1363
i  1370 i Nr 134, poz. 1509, z 2002 r. Nr 19, poz. 199, Nr 25, poz. 253, Nr  74,
poz.  676,  Nr  78, poz. 715, Nr 89, poz. 804, Nr 135, poz. 1146, Nr  141,  poz.
1182,  Nr  169, poz. 1384, Nr 181, poz. 1515, Nr 200, poz. 1679 i Nr  240,  poz.
2058,  z  2003  r.  Nr  7, poz. 79, Nr 45, poz. 391, Nr 65,  poz.  595,  Nr  84,
poz.  774,  Nr  90,  poz.  844, Nr 96, poz. 874, Nr  122,  poz.  1143,  Nr  135,
poz.  1268,  Nr  137, poz. 1302, Nr 166, poz. 1608, Nr 202, poz. 1956,  Nr  222,
poz.  2201,  Nr 223, poz. 2217 i Nr 228, poz. 2255 oraz z 2004 r.  Nr  29,  poz.
257,  Nr  54,  poz. 535, Nr 93, poz. 894, Nr 99, poz. 1001, Nr 109,  poz.  1163,
Nr  116,  poz. 1203, 1205 i 1207, Nr 120, poz. 1252, Nr 123, poz. 1291, Nr  162,
poz. 1691 i Nr 210, poz. 2135.
[3] Zmiany tekstu jednolitego wymienionej ustawy zostały ogłoszone w Dz.U. z 2001
r.  Nr  129,  poz. 1447 i Nr 154, poz. 1800, z 2002 r. Nr 25, poz. 253,  Nr  74,
poz.  676, Nr 113, poz. 984, Nr 126, poz. 1070, Nr 130, poz. 1112, Nr 153,  poz.
1271,  Nr  200, poz. 1682 i Nr 240, poz. 2058, z 2003 r. Nr 1, poz. 15,  Nr  80,
poz.  717,  720  i 721, Nr 96, poz. 874, Nr 124, poz. 1152, Nr 162,  poz.  1568,
Nr  203, poz. 1966 i Nr 217, poz. 2124 oraz z 2004 r. Nr 6, poz. 39, Nr 19, poz.
177, Nr 91, poz. 870, Nr 92, poz. 880 i Nr 141, poz. 1492.
[4]  Zmiany wymienionej ustawy zostały ogłoszone w Dz.U. Nr 162, poz. 1118 i poz.
1126,  z 1999 r. Nr 26, poz. 228, Nr 60, poz. 636, Nr 72, poz. 802, Nr 78,  poz.
875,  Nr  110,  poz. 1256, z 2000 r. Nr 9, poz. 118, Nr 95, poz. 1041,  Nr  104,
poz.  1104, Nr 119, poz. 1249, z 2001 r. Nr 8, poz. 64, Nr 27, poz. 298, Nr  39,
poz.  459,  Nr 72, poz. 748, Nr 100, poz. 1080, Nr 110, poz. 1189, Nr 111,  poz.
1194,  Nr 130, poz. 1452, Nr 154, poz. 1792, z 2002 r. Nr 25, poz. 253,  Nr  41,
poz.  365,  Nr 74, poz. 676, Nr 155, poz. 1287, Nr 169, poz. 1387, Nr 199,  poz.
1673,  Nr 200, poz. 1679, Nr 241, poz. 2074, z 2003 r. Nr 56, poz. 498,  Nr  65,
poz.  595, Nr 135, poz. 1268, Nr 149, poz. 1450, Nr 166, poz. 1609, Nr 170, poz.
1651,  Nr  190, poz. 1864, Nr 210, poz. 2037, Nr 223, poz. 2217,  Nr  228,  poz.
2255,  z  2004  r. Nr 19, poz. 177, Nr 64, poz. 593, Nr 99, poz. 1001,  Nr  121,
poz.  1264,  Nr  146, poz. 1546, Nr 173, poz. 1808, Nr 187, poz. 1925,  Nr  210,
poz. 2135.
[5]  Zmiany  wymienionej ustawy zostały ogłoszone w Dz.U. z 2000 r. Nr 104,  poz.
1104  i  Nr 122, poz. 1324, z 2001 r. Nr 74, poz. 784, Nr 88, poz. 961, Nr  125,
poz.  1363 i 1369 i Nr 134, poz. 1509, z 2002 r. Nr 141, poz. 1183, Nr 169, poz.
1384,  Nr 172, poz. 1412 i Nr 200, poz. 1679, z 2003 r. Nr 45, poz. 391, Nr  96,
poz.  874, Nr 135, poz. 1268, Nr 137, poz. 1302 i Nr 202, poz. 1958 oraz z  2004
r. Nr 210, poz. 2135.
[6]  Zmiany  wymienionej ustawy zostały ogłoszone w Dz.U. z 1997 r. Nr 137,  poz.
926,  Nr  160, poz. 1083, z 1998 r. Nr 106, poz. 668, z 1999 r. Nr 11, poz.  95,
Nr  92,  poz. 1062, z 2000 r. Nr 94, poz. 1037, Nr 116, poz. 1216, Nr 120,  poz.
1268,  Nr  122, poz. 1315, z 2001 r. Nr 16, poz. 166, Nr 39, poz.  459,  Nr  42,
poz. 475, Nr 110, poz. 1189, Nr 125, poz. 1368, Nr 130, poz. 1452, z 2002 r.  Nr
89, poz. 804, Nr 113, poz. 984, Nr 153, poz. 1271, Nr 169, poz. 1387, z 2003  r.
Nr  130,  poz. 1188, Nr 137, poz. 1302, Nr 170, poz. 1660, Nr 228, poz.  2255  i
2256,  z 2004 r. Nr 29, poz. 257, Nr 64, poz. 593, Nr 68, poz. 623, Nr 91,  poz.
868,  Nr 93, poz. 894, Nr 116, poz. 1205, Nr 123, poz. 1291, Nr 122, poz.  1288,
Nr 146, poz. 1546, Nr 162, poz. 1692, Nr 173, poz. 1808.
