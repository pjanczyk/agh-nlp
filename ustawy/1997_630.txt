



Dz.U. z 1997 r. Nr 158, poz. 1041                                    
                                    
                                 USTAWA
                        z dnia 4 grudnia 1997 r.
                                    
   zmieniająca ustawę o zmianie ustawy o zakładach opieki zdrowotnej 
                 oraz o zmianie niektórych innych ustaw
                                    
                                    
                                Art. 1.
W ustawie z dnia 20 czerwca 1997 r. o zmianie ustawy o zakładach opieki 
zdrowotnej oraz o zmianie niektórych innych ustaw (Dz.U. Nr 104, poz. 661) 
wprowadza się następujące zmiany:
 1) w art. 18 w ust. 1 wyrazy "Z dniem wejścia w życie ustawy" zastępuje się 
   wyrazami "Z dniem przejęcia szpitala klinicznego przez państwową uczelnię
   medyczną lub państwową uczelnię prowadzącą działalność dydaktyczną 
   i badawczą w dziedzinie nauk medycznych";
 2) w art. 19 wyrazy "które powstały przed dniem wejścia w życie ustawy" zastępuje
   się wyrazami "które powstały przed dniem przejęcia szpitala klinicznego
   przez państwową uczelnię medyczną lub państwową uczelnię prowadzącą
   działalność dydaktyczną i badawczą w dziedzinie nauk medycznych";
 3) w art. 20:
   a) w ust. 1 wyrazy "z dniem wejścia w życie ustawy" zastępuje się wyrazami
     "z dniem przejęcia szpitala klinicznego przez państwową uczelnię 
     medyczną lub państwową uczelnię prowadzącą działalność dydaktyczną 
     i badawczą w dziedzinie nauk medycznych",
   b) w ust. 2 wyrazy "Z dniem wejścia w życie niniejszej ustawy" zastępuje 
     się wyrazami "Z dniem przejęcia szpitala klinicznego przez państwową 
     uczelnię medyczną lub państwową uczelnię prowadzącą działalność dydaktyczną
     i badawczą w dziedzinie nauk medycznych",
   c) dodaje się ust. 3 w brzmieniu:
      "3. Przepisy wykonawcze wydane przed dniem wejścia w życie ustawy 
         na podstawie upoważnienia zawartego w art. 106 ust. 2 ustawy, o 
         której mowa w art. 4, zachowują moc w stosunku do nauczycieli 
         akademickich do dnia przejęcia szpitala klinicznego przez państwową
         uczelnię medyczną lub państwową uczelnię prowadzącą 
         działalność dydaktyczną i badawczą w dziedzinie nauk medycznych.";
 
 4) w art. 21:
   a) w ust. 1 wyrazy "W terminie 3 miesięcy od dnia wejścia w życie ustawy" 
     zastępuje się wyrazami "W terminie 3 miesięcy od dnia przejęcia szpitala
     klinicznego przez państwową uczelnię medyczną lub państwową uczelnię
     prowadzącą działalność dydaktyczną i badawczą w dziedzinie nauk 
     medycznych",
   b) ust. 3 otrzymuje brzmienie:
      "3. Minister Zdrowia i Opieki Społecznej w porozumieniu z rektorem 
         państwowej uczelni medycznej i państwowej uczelni prowadzącej 
         działalność dydaktyczną i badawczą w dziedzinie nauk medycznych
         określi, w drodze zarządzenia, sposób, tryb i termin przejęcia 
         szpitala klinicznego przez każdą z uczelni.",
   c) dodaje się ust. 4 w brzmieniu:
      "4. Termin, o którym mowa w ust. 3, nie może być wyznaczony na 
         dzień późniejszy niż 31 grudnia 1998 r.".
                                Art. 2.
Ustawa wchodzi w życie z dniem ogłoszenia, z tym że przepis art. 1 pkt 
3 lit. c) wchodzi w życie z mocą od dnia 5 grudnia 1997 r.
                                   
                                   
