



Dz.U. z 2001 r. Nr 60, poz. 610 
                                        
                                        
                                        
                                        
                                     USTAWA
                           z dnia 27 kwietnia 2001 r.
                                        
   o zmianie ustawy o wychowaniu w trzeźwości i przeciwdziałaniu alkoholizmowi,
         ustawy o radiofonii i telewizji oraz ustawy o opłacie skarbowej
                                        
                                        
                                     Art. 1.
W ustawie z dnia 26 października 1982 r. o wychowaniu w trzeźwości i
przeciwdziałaniu alkoholizmowi (Dz.U. Nr 35, poz. 230, z 1984 r. Nr 34, poz.
184, z 1987 r. Nr 33, poz. 180, z 1989 r. Nr 35, poz. 192, z 1990 r. Nr 34, poz.
198 i Nr 73, poz. 431, z 1991 r. Nr 73, poz. 321 i Nr 94, poz. 419, z 1993 r. Nr
40, poz. 184, z 1996 r. Nr 127, poz. 593, z 1997 r. Nr 88, poz. 554, Nr 113,
poz. 732 i Nr 121, poz. 770, z 1998 r. Nr 106, poz. 668 oraz z 2000 r. Nr 12,
poz. 136 i Nr 120, poz. 1268) wprowadza się następujące zmiany:
1) w art. 3 w ust. 2, 5 i 6, w art. 31 w ust. 3, w art. 37 w ust. 3 oraz w art.
  38 użyte w różnych przypadkach wyrazy "Minister Zdrowia i Opieki Społecznej"
  zastępuje się użytymi w odpowiednich przypadkach wyrazami "minister właściwy
  do spraw zdrowia" oraz w art. 28 w ust. 2 wyrazy "Minister Zdrowia i Opieki
  Społecznej" zastępuje się wyrazami "Minister właściwy do spraw zdrowia";
2) po art. 2 dodaje się art. 2{1} w brzmieniu:
      "Art. 2{1}. Użyte w ustawie określenia oznaczają:
         1) najbliższa okolica punktu sprzedaży napojów alkoholowych
           - obszar mierzony od granicy obiektu, zamknięty trwałą przeszkodą o
           charakterze faktycznym, taką jak krawędź jezdni, zabudowa, która ze
           względu na swój charakter uniemożliwia dostęp oraz kontakt wzrokowy
           i głosowy, mur bez przejść oraz ciek wodny bez bliskich przepraw,
         2) promocja napojów alkoholowych - publiczną degustację napojów
           alkoholowych, rozdawanie rekwizytów związanych z napojami
           alkoholowymi, organizowanie premiowanej sprzedaży napojów
           alkoholowych, a także inne formy publicznego zachęcania do nabywania
           napojów alkoholowych z wyłączeniem konkursów opartych na zakupie
           napojów alkoholowych,
         3) reklama napojów alkoholowych - publiczne rozpowszechnianie znaków
           towarowych napojów alkoholowych lub symboli graficznych z nimi
           związanych, a także nazw i symboli graficznych przedsiębiorców
           produkujących napoje alkoholowe, nieróżniących się od nazw i symboli
           graficznych napojów alkoholowych, służące popularyzowaniu znaków
           towarowych napojów alkoholowych; za reklamę nie uważa się informacji
           używanych do celów handlowych pomiędzy przedsiębiorcami zajmującymi
           się produkcją, obrotem hurtowym i handlem napojami alkoholowymi,
         4) sponsorowanie - bezpośrednie lub pośrednie finansowanie lub
           współfinansowanie działalności osób fizycznych, osób prawnych lub
           jednostek organizacyjnych nie posiadających osobowości prawnej dla
           upowszechniania, utrwalania lub podniesienia renomy nazwy,
           producenta lub dystrybutora, znaku towarowego lub inne oznaczenia
           indywidualizującego przedsiębiorcę, jego działalność, towar lub
           usługę,
         5) informowanie o sponsorowaniu - prezentowanie informacji
           zawierającej nazwę sponsora lub jego znak towarowy w związku ze
           sponsorowaniem,
         6) wydzielone stoisko - miejsce ekspozycji napojów alkoholowych w
           punkcie sprzedaży, w którym sprzedawca prowadzi bezpośrednią
           sprzedaż napojów alkoholowych, za ladą wydzielającą to miejsce od
           pozostałej części punktu; w przypadku punktów prowadzących sprzedaż
           samoobsługową wydzielonym stoiskiem jest oddzielony od pozostałych
           ciąg handlowy lub lada zamknięte własną kasą fiskalną rejestrującą
           prowadzoną sprzedaż; w wydzielonym stoisku nie powinny być
           sprzedawane inne towary niż napoje alkoholowe,
         7) obrót hurtowy napojami alkoholowymi - zakup napojów alkoholowych w
           celu dalszej ich odsprzedaży przedsiębiorcom posiadającym właściwe
           zezwolenia.";
3) w art. 3 w ust. 3 w pkt 8 kropkę zastępuje się przecinkiem i dodaje się pkt
  9 w brzmieniu:
   "9) podejmowanie interwencji w związku z naruszeniem przepisów określonych w
     art. 13{1} i 15 ustawy oraz występowanie przed sądem w charakterze
     oskarżyciela publicznego.";
4) w art. 4{1}:
   a) w ust. 1 w pkt 5 kropkę zastępuje się przecinkiem i dodaje się pkt 6 w
     brzmieniu:
     "6) podejmowanie interwencji w związku z naruszeniem przepisów określonych
       w art. 13{1} i 15 ustawy oraz występowanie przed sądem w charakterze
       oskarżyciela publicznego.",
   b) w ust. 2 dodaje się zdanie drugie w brzmieniu:
    "W celu realizacji programu zarząd gminy może powołać pełnomocnika.",
   c) ust. 3 otrzymuje brzmienie:
     "3. Zarządy gmin powołują gminne komisje rozwiązywania problemów
       alkoholowych, w szczególności inicjujące działania w zakresie określonym
       w ust. 1 oraz podejmujące czynności zmierzające do orzeczenia o
       zastosowaniu wobec osoby uzależnionej od alkoholu obowiązku poddania się
       leczeniu w zakładzie lecznictwa odwykowego.",
   d) w ust. 5 po wyrazach "rada gminy" dodaje się wyrazy "w gminnych
     programach rozwiązywania problemów alkoholowych";
5) w art. 5 wyrazy "Minister Oświaty i Wychowania" zastępuje się wyrazami
  "Minister właściwy do spraw oświaty i wychowania";
6) w art. 6 wyrazy "Ministrowie: Zdrowia i Opieki Społecznej oraz Nauki,
  Szkolnictwa Wyższego i Techniki, a także Oświaty i Wychowania" zastępuje się
  wyrazami "Minister właściwy do spraw zdrowia oraz minister właściwy do spraw
  szkolnictwa wyższego, a także minister właściwy do spraw oświaty i
  wychowania";
7) w art. 7 wyrazy "Ministrowie: Kultury i Sztuki oraz Nauki, Szkolnictwa
  Wyższego i Techniki, Przewodniczący Komitetu do Spraw Radia i Telewizji
  "Polskie Radio i Telewizja" zastępuje się wyrazami "Minister właściwy do
  spraw kultury i ochrony dziedzictwa narodowego, minister właściwy do spraw
  szkolnictwa wyższego, jednostki publicznej radiofonii i telewizji";
8) art. 9 i 9{1} otrzymują brzmienie:
       "Art. 9. 1. Obrót hurtowy w kraju napojami alkoholowymi o zawartości
              powyżej 18% alkoholu może być prowadzony tylko na podstawie
              zezwolenia wydanego przez ministra właściwego do spraw
              gospodarki.
         2. Obrót hurtowy w kraju napojami alkoholowymi o zawartości do 18%
           alkoholu może być prowadzony tylko na podstawie zezwolenia wydanego
           przez marszałka województwa.
         3. Organ, o którym mowa w ust. 2, wydaje zezwolenie na obrót hurtowy
           przedsiębiorcom posiadającym siedziby na terenie województwa.
         4. Minister właściwy do spraw gospodarki określi, w drodze
           rozporządzenia, rodzaj dokumentów wymaganych przy składaniu wniosków
           o wydanie zezwoleń na obrót hurtowy napojami alkoholowymi, wzory
           wniosków oraz wzory informacji o sprzedaży napojów alkoholowych.
   "Art. 9{1}. 1. Zezwolenia, o których mowa w art. 9 w ust. 1 i 2, wydaje się
           oddzielnie na obrót hurtowy następującymi rodzajami napojów
           alkoholowych:
           1) o zawartości do 4,5% alkoholu oraz na piwo,
           2) o zawartości powyżej 4,5% do 18% alkoholu, z wyjątkiem piwa,
           3) o zawartości powyżej 18% alkoholu.
         2. Zezwolenia na obrót hurtowy wydaje się na czas oznaczony:
           1) napojami alkoholowymi, o których mowa w ust. 1 pkt 1 i 2 - nie
             dłuższy niż 2 lata,
           2) napojami alkoholowymi, o których mowa w ust. 1 pkt 3 - nie
             dłuższy niż rok.
         3. Dla zezwoleń, o których mowa w ust. 1 pkt 3, określa się limit w
           wysokości minimum 500 tys. litrów 100% alkoholu rocznie.
         4. Przepisu ust. 3 nie stosuje się w odniesieniu do przedsiębiorców
           zaopatrujących statki, pociągi i samoloty. Maksymalny limit dla tych
           przedsiębiorców określa się w wysokości 2 tys. litrów 100% alkoholu
           rocznie.";
9) dodaje się art. 9{2} - 9{6} w brzmieniu:
   "Art. 9{2} . 1. Za wydanie zezwoleń oraz decyzji wprowadzających w
           zezwoleniach dodatkowe miejsca działalności gospodarczej pobierane
           są opłaty.
         2. Opłaty, o których mowa w ust. 1, wnoszone są na rachunek organu
           zezwalającego.
         3. Opłaty za wydanie zezwoleń, o których mowa w art. 9{1} ust. 1 pkt 1
           i 2, ustala się w wysokości odpowiadającej równowartości 1 000 euro,
           ustalonej w dniu dokonywania opłaty według kursu kupna walut obcych
           ogłaszanego przez Narodowy Bank Polski.
         4. Opłatę, o której mowa w ust. 3, podwyższa się o:
           1) 50% w przypadku przedsiębiorców, których wartość sprzedaży
             hurtowej napojów alkoholowych w roku poprzednim przekroczyła
             równowartość 25 000 euro, ustaloną przy zastosowaniu kursu kupna
             walut obcych, ogłaszanego przez Narodowy Bank Polski, z dnia 31
             grudnia tego roku,
           2) 100% w przypadku przedsiębiorców, których wartość sprzedaży
             hurtowej napojów alkoholowych w roku poprzednim przekroczyła
             równowartość 50 000 euro, ustaloną przy zastosowaniu kursu kupna
             walut obcych, ogłaszanego przez Narodowy Bank Polski, z dnia 31
             grudnia tego roku,
           3) 200% w przypadku przedsiębiorców, których wartość sprzedaży
             hurtowej napojów alkoholowych w roku poprzednim przekroczyła
             równowartość 100 000 euro, ustaloną przy zastosowaniu kursu kupna
             walut obcych, ogłaszanego przez Narodowy Bank Polski, z dnia 31
             grudnia tego roku,
           4) 300% w przypadku przedsiębiorców, których wartość sprzedaży
             hurtowej napojów alkoholowych w roku poprzednim przekroczyła
             równowartość 200 000 euro, ustaloną przy zastosowaniu kursu kupna
             walut obcych, ogłaszanego przez Narodowy Bank Polski, z dnia 31
             grudnia tego roku.
         5. Opłata, o której mowa w ust. 4, wnoszona jest wraz z pisemnym
           oświadczeniem o wartości sprzedaży hurtowej napojów alkoholowych w
           roku poprzednim.
         6. Opłatę za wydanie zezwolenia, o którym mowa w art. 9{1} w ust. 1
           pkt 3, ustala się w wysokości równowartości 10 500 euro za 500 tys.
           litrów 100% alkoholu, ustalonej według kursu kupna walut obcych,
           ogłaszanego przez Narodowy Bank Polski w dniu dokonywania opłaty.
         7. Opłatę, o której mowa w ust. 6, dla przedsiębiorców zaopatrujących
           statki, pociągi i samoloty ustala się stosownie do deklarowanego
           obrotu (nie więcej niż 2 tys. litrów 100% alkoholu rocznie).
         8. Opłata za wydanie decyzji wprowadzającej dodatkowe miejsca
           działalności gospodarczej w stosunku do wymienionych w wydanych
           zezwoleniach, o których mowa w art. 9{1} ust. 1, wynosi 50% stawki
           określonej dla zezwolenia.
    Art. 9{3}. 1. Opłaty, o których mowa w art. 9{2} ust. 1, mogą być
           wykorzystane przez zarządy województw wyłącznie na finansowanie
           zadań określonych w art. 4 ust. 1.
         2. Zarządy województw mogą zlecać, w drodze porozumień, jednostkom
           samorządu powiatowego zadania z zakresu profilaktyki i rozwiązywania
           problemów alkoholowych oraz przekazywać środki finansowe na ich
           realizację.
     Art. 9{4}. Warunkiem prowadzenia działalności na podstawie zezwoleń, o
           których mowa w art. 9{1} ust. 1, jest:
           1) przekazywanie organowi zezwalającemu informacji o wielkości
             sprzedaży napojów alkoholowych,
           2) sprzedaż napojów alkoholowych, wymienionych w zezwoleniu,
             wyłącznie przedsiębiorcom posiadającym zezwolenie na obrót hurtowy
             tymi napojami lub zezwolenie na sprzedaż detaliczną napojów
             alkoholowych,
           3) prowadzenie obrotu hurtowego tylko napojami alkoholowymi
             oznaczonymi znakami skarbowymi akcyzy, o ile wymóg oznaczania tymi
             znakami wynika z innych przepisów,
           4) zaopatrywanie się w napoje alkoholowe, wymienione w zezwoleniu, u
             producentów oraz u przedsiębiorców posiadających zezwolenie na
             obrót hurtowy tymi napojami,
           5) posiadanie tytułu prawnego do korzystania ze stacjonarnego
             magazynu dostosowanego do przechowywania napojów alkoholowych,
           6) niezaleganie przez przedsiębiorcę z realizacją ciążących na nim
             zobowiązań podatkowych oraz wynikających z ubezpieczeń społecznych
             i zdrowotnych,
           7) wykonywanie działalności gospodarczej w zakresie objętym
             zezwoleniem tylko przez przedsiębiorcę w nim oznaczonego i
             wyłącznie w miejscach wymienionych w zezwoleniu,
           8) zgłaszanie organowi zezwalającemu zmian stanu faktycznego i
             prawnego przedsiębiorcy, w stosunku do danych zawartych w
             zezwoleniu, w terminie 14 dni od dnia powstania zmiany,
           9) przestrzeganie innych warunków określonych przepisami prawa.
    Art. 9{5}. 1. Zezwolenia, o których mowa w art. 9{1} ust. 1, cofa się w
           przypadku:
           1) nieprzestrzegania warunków określonych w art. 9{4},
           2) wprowadzenia do obrotu napojów alkoholowych pochodzących z
             nielegalnych źródeł,
           3) powtarzającego się zakłócania porządku publicznego w miejscu
             obrotu,
           4) popełnienia przestępstwa w celu osiągnięcia korzyści majątkowej
             przez osobę odpowiedzialną za działalność przedsiębiorcy
             posiadającego zezwolenie,
           5) przedstawienia fałszywych danych w oświadczeniu, o którym mowa w
             art. 9{2} ust. 5,
           6) orzeczenia wobec przedsiębiorcy będącego osobą fizyczną albo
             wobec osoby odpowiedzialnej za działalność przedsiębiorcy
             posiadającego zezwolenie zakazu prowadzenia działalności
             gospodarczej objętej zezwoleniem.
         2. Zezwolenia, o których mowa w art. 9{1} ust. 1, wygasają w
           przypadku:
           1) likwidacji przedsiębiorstwa lub zawiadomienia o zaprzestaniu
             prowadzenia hurtowego obrotu napojami alkoholowymi,
           2) utraty warunków wymaganych do uzyskania zezwolenia,
           3) upływu terminu ważności zezwolenia,
           4) zmiany przedsiębiorcy, któremu udzielono zezwolenia.
         3. Na wniosek przedsiębiorcy, którego zezwolenie wygasło z przyczyn
           wymienionych w ust. 2, organ zezwalający może określić termin
           przeznaczony na wyprzedaż posiadanych zapasów napojów alkoholowych.
           Termin ten nie może być dłuższy niż 6 miesięcy od dnia wygaśnięcia
           zezwolenia.
         4. Przedsiębiorca, któremu cofnięto zezwolenie, może wystąpić z
           wnioskiem o ponowne wydanie zezwoleń, o których mowa w art. 9{1}
           ust. 1, nie wcześniej niż po upływie 3 lat od dnia wydania decyzji o
           jego cofnięciu.";
     Art. 9{6}. Sprzedaż detaliczną napojów alkoholowych zawierających powyżej
           4,5% alkoholu (z wyjątkiem piwa), przeznaczonych do spożycia poza
           miejscem sprzedaży, prowadzi się w wyodrębnionych punktach
           sprzedaży, którymi są:
          1) sklepy branżowe ze sprzedażą napojów alkoholowych,
          2) wydzielone stoiska w innych placówkach handlowych.";
10) w art. 11 skreśla się ust. 3;
11) w art. 11{1}:
   a) ust. 2 otrzymuje brzmienie:
     "2. Opłatę, o której mowa w ust. 1, pobiera się corocznie w wysokości
       odpowiadającej:
         1) równowartości 125 euro, ustalonej przy zastosowaniu kursu kupna
           walut obcych, ogłaszanego przez Narodowy Bank Polski, z dnia wydania
           zezwolenia, za każdy rok objęty zezwoleniem na sprzedaż napojów
           zawierających do 4,5% alkoholu oraz piwa,
         2) równowartości 125 euro, ustalonej przy zastosowaniu kursu kupna
           walut obcych, ogłaszanego przez Narodowy Bank Polski, z dnia wydania
           zezwolenia, za każdy rok objęty zezwoleniem na sprzedaż napojów
           zawierających powyżej 4,5% do 18% alkoholu (z wyjątkiem piwa),
         3) równowartości 500 euro, ustalonej przy zastosowaniu kursu kupna
           walut obcych, ogłaszanego przez Narodowy Bank Polski, z dnia wydania
           zezwolenia, za każdy rok objęty zezwoleniem na sprzedaż napojów
           zawierających powyżej 18% alkoholu.",
   b) w ust. 3:
     - w pkt 1 wyraz "ECU" zastępuje się wyrazem "euro",
     - w pkt 2 wyraz "ECU" zastępuje się wyrazem "euro",
     - dodaje się pkt 3 i 4 w brzmieniu:
        "3) o 300% w przypadku punktów sprzedaży, których wartość sprzedaży
         wyrobów alkoholowych w roku poprzednim przekroczyła równowartość 60
         000 euro, ustaloną przy zastosowaniu kursu kupna walut obcych
         ogłaszanego przez Narodowy Bank Polski, z dnia 31 grudnia tego roku,
        4) o 500% w przypadku punktów sprzedaży, których wartość sprzedaży
         wyrobów alkoholowych w roku poprzednim przekroczyła równowartość 100
         000 euro, ustaloną przy zastosowaniu kursu kupna walut obcych,
         ogłaszanego przez Narodowy Bank Polski, z dnia 31 grudnia tego roku.";
12) w art. 12:
   a) w ust. 1 na końcu zdania dodaje się wyrazy "jak i w miejscu sprzedaży",
   b) w ust. 3 po wyrazach "poza miejscem sprzedaży" dodaje się wyrazy "jak i w
     miejscu sprzedaży";
13) w art. 13:
   a) w ust. 2 po wyrazie "sprzedaży" dodaje się wyrazy "i podawania",
   b) skreśla się ust. 3;
14) po art. 13 dodaje się art. 13{1} w brzmieniu:
      "Art. 13{1}. 1. Zabrania się reklamy i promocji na obszarze kraju napojów
             alkoholowych, z wyjątkiem piwa, którego reklama i promocja jest
             dozwolona, pod warunkiem iż nie jest kierowana do młoletnich lub
             prowadzona poprzez budowanie skojarzeń z:
           1) atrakcyjnością seksualną,
           2) relaksem lub wypoczynkiem,
           3) sportem,
           4) nauką, pracą lub sukcesem zawodowym,
           5) zdrowiem lub sukcesem życiowym.
         2. Reklama i promocja piwa, o której mowa w ust. 1 nie może być
           prowadzona:
           1) w telewizji, radiu, kinie i teatrze między godziną 600 a 2300,
           2) na kasetach wideo i innych nośnikach,
           3) w prasie młodzieżowej i dziecięcej,
           4) na okładkach dzienników i czasopism,
           5) na słupach,  tablicach oraz innych stałych i ruchomych
             powierzchniach wykorzystywanych do reklamy,
           6) przy udziale małoletnich,
         3. Zabrania się reklamy, promocji produktów i usług, których nazwa,
           znak towarowy, kształt graficzny lub opakowanie wykorzystuje
           podobieństwo lub jest tożsame z oznaczeniem napoju alkoholowego lub
           innym symbolem obiektywnie odnoszącym się do napoju alkoholowego.
         4. Zabrania się reklamy i promocji przedsiębiorców oraz innych
           podmiotów, które w swoim wizerunku reklamowym wykorzystują nazwę,
           znak towarowy, kształt graficzny lub opakowanie związane z napojem
           alkoholowym, jego producentem lub dystrybutorem.
         5. Zabrania się informowania o sponsorowaniu przez producentów i
           dystrybutorów napojów zawierających do 18% alkoholu imprez
           sportowych, koncertów muzycznych oraz innym imprez masowych w
           jakikolwiek inny sposób, niż poprzez umieszczanie na zaproszeniu,
           bilecie, plakacie lub tablicy informacyjnej związanej z określoną
           imprezą nazwy lub znaku towarowego producenta lub dystrybutora, z
           zastrzeżeniem ust. 6.
         6. Informowanie, o którym mowa w ust. 5 może być prowadzone w radiu i
           telewizji pod warunkiem, iż będzie ograniczone wyłącznie do podania
           nazwy producenta lub dystrybutora napojów zawierających do 18%
           alkoholu, a informacja ta nie będzie prezentowana w telewizji przez
           osobę fizyczną lub z wykorzystaniem wizerunku postaci ludzkiej.
         7. Zabrania się informowania o, innym niż określone w ust. 5,
           sponsorowaniu przez producentów i dystrybutorów napojów
           zawierających do 18% alkoholu oraz informowania o sponsorowaniu
           przez producentów i dystrybutorów napojów zawierających powyżej 18%
           alkoholu.
         8. Zakaz określony w ust. 1 dotyczy również wydawnictw promocyjnoreklamowych
przekazywanych przez producentów, dystrybutorów lub
           handlowców napojów alkoholowych klientom detalicznym.
         9. Zakazy określone w ust. 1-8 nie obejmują reklamy i promocji napojów
           alkoholowych prowadzonej wewnątrz pomieszczeń hurtowni lub punktów
           prowadzących wyłącznie sprzedaż napojów alkoholowych oraz wewnątrz
           punktów prowadzących sprzedaż napojów alkoholowych do spożycia w
           miejscu sprzedaży.
        10. Zakazy określone w ust. 1-8 dotyczą osób fizycznych, osób prawnych
           oraz jednostek organizacyjnych nie posiadających osobowości prawnej,
           które uczestniczą w prowadzeniu reklamy w charakterze zleceniodawcy,
           zleceniobiorcy i realizatora niezależnie od sposobu i formy jej
           prezentacji.";
15) w art. 14:
   a) w ust. 1 w pkt 4 wyraz "krajowej" zastępuje się wyrazem "publicznej",
   b) po ust. 1 dodaje się ust. 2a w brzmieniu:
       "2a. Zabrania się spożywania napojów alkoholowych na ulicach, placach i
          w parkach, z wyjątkiem miejsc przeznaczonych do ich spożycia na
          miejscu, w punktach sprzedaży tych napojów.",
   c) w ust. 5 po wyrazach "za zezwoleniem" dodaje się wyrazy "i tylko w
     miejscach do tego wyznaczonych",
   d) w ust. 7 wyrazy "Minister Komunikacji oraz Minister-Kierownik Urzędu
     Gospodarki Morskiej" zastępuje się wyrazami "Minister właściwy do spraw
     transportu oraz minister właściwy do spraw gospodarki morskiej";
16) w art. 15 dotychczasową treść oznacza się jako ust. 1 i dodaje się ust. 2 w
  brzmieniu:
     "2. W przypadku wątpliwości co do pełnoletności nabywcy sprzedający lub
       podający napoje alkoholowe uprawniony jest do żądania okazania dokumentu
       stwierdzającego wiek nabywcy.";
17) w art. 16:
   a) w ust. 3 wyrazy "przepadkowi z mocy prawa" zastępuje się wyrazami
     "przekazaniu do depozytu",
   b) w ust. 4 wyrazy "Ministrowie Obrony Narodowej i Spraw Wewnętrznych"
     zastępuje się wyrazami "Minister Obrony Narodowej i minister właściwy do
     spraw wewnętrznych";
18) w art. 18:
   a) w ust. 4 wyrazy "Ministra Spraw Wewnętrznych" zastępuje się wyrazami
     "ministra właściwego do spraw wewnętrznych",
   b) w ust. 6 w pkt 6 kropkę zastępuje się przecinkiem i dodaje się pkt 7 w
     brzmieniu:
     "7) orzeczenia wobec przedsiębiorcy będącego osobą fizyczną albo wobec
       osoby odpowiedzialnej za działalność przedsiębiorcy posiadającego
       zezwolenie zakazu prowadzenia działalności gospodarczej objętej
       zezwoleniem.",
   c) w ust. 7 wyrazy "właściwej komisji rady gminy" zastąpić wyrazami "gminnej
     komisji rozwiązywania problemów alkoholowych.";
19) w art. 18{1} po ust. 3 dodaje się ust. 4 i 5 w brzmieniu:
     "4. Przedsiębiorcom, których działalność polega na organizacji przyjęć,
       zezwolenia na sprzedaż napojów alkoholowych mogą być wydawane na okres
       do dwóch lat. Do zezwoleń tych nie stosuje się przepisów art. 18 ust. 2
       i 5 oraz ust. 8 pkt 1 i 3.
     5. Opłata za zezwolenia, o których mowa w ust. 4, wnoszona jest do kasy
       gminy przed wydaniem zezwolenia, w wysokości zgodnej z ustaloną w art.
       11{1} ust. 2 i 3.";
20) art. 18{2} otrzymuje brzmienie:
       "Art. 18{2}. Dochody z opłat za wydane na podstawie art. 18 lub art.
              18{1} zezwolenia oraz dochody z opłat określonych w art. 11{1}
              wykorzystywane będą na realizację gminnych programów profilaktyki
              i rozwiązywania problemów alkoholowych i nie mogą być
              przeznaczane na inne cele.";
21) po art. 18{2} dodaje się art. 18{3} w brzmieniu:
    "Art. 18{3}. Do zezwoleń, o których mowa w art. 9, 18 i 18{1}, stosuje się
           odpowiednio przepisy ustawy z dnia 19 listopada 1999 r. - Prawo
           działalności gospodarczej (Dz.U. Nr 101, poz. 1178 oraz z 2000 r. Nr
           86, poz. 958 i Nr 114, poz. 1193), o ile przepisy niniejszej ustawy
           nie stanowią inaczej.";
22) w art. 33 w ust. 2 wyrazy "Minister Spraw Wewnętrznych w porozumieniu z
  Ministrami Sprawiedliwości oraz Zdrowia i Opieki Społecznej" zastępuje się
  wyrazami "Minister właściwy do spraw wewnętrznych w porozumieniu z Ministrem
  Sprawiedliwości i ministrem właściwym do spraw zdrowia";
23) w art. 40:
   a) ust. 1 otrzymuje brzmienie:
     "1. Osoby w stanie nietrzeźwości, które swoim zachowaniem dają powód do
       zgorszenia w miejscu publicznym lub w zakładzie pracy, znajdują się w
       okolicznościach zagrażających ich życiu lub zdrowiu albo zagrażają życiu
       lub zdrowiu innych osób, mogą zostać doprowadzone do izby wytrzeźwień,
       zakładu opieki zdrowotnej lub innej właściwej placówki utworzonej lub
       wskazanej przez jednostkę samorządu terytorialnego albo do miejsca
       zamieszkania lub pobytu.",
   b) po ust. 3 dodaje się ust. 3a-3c w brzmieniu:
    "3a. Osobie doprowadzonej do izby wytrzeźwień, jednostki Policji, zakładu
       opieki zdrowotnej lub innej właściwej placówki utworzonej lub wskazanej
       przez jednostkę samorządu terytorialnego w warunkach, o których mowa w
       ust. 1, przysługuje zażalenie do sądu. W zażaleniu osoba doprowadzona
       lub zatrzymana może domagać się zbadania zasadności i legalności
       doprowadzenia, jak również decyzji o zatrzymaniu oraz prawidłowości ich
       wykonania.
     3b. Zażalenie przekazuje się sądowi rejonowemu miejsca doprowadzenia lub
       zatrzymania w terminie 7 dni od daty doprowadzenia bądź zatrzymania. Do
       rozpoznania zażalenia stosuje się przepisy Kodeksu postępowania karnego.
     3c.    W przypadku stwierdzenia bezzasadności lub nielegalności
       doprowadzenia lub zatrzymania albo poważnych nieprawidłowości związanych
       z ich wykonywaniem sąd rejonowy zawiadamia o tym prokuratora i organy
       przełożone nad organami, które dokonały doprowadzenia bądź
       zatrzymania.",
   c) ust. 6 otrzymuje brzmienie:
     "6. O umieszczeniu w izbie wytrzeźwień zawiadamia się niezłocznie:
        1) w przypadku małoletnich - ich rodziców lub opiekunów oraz sąd
         opiekuńczy,
        2) w przypadku innych osób - na ich żądanie, wskazane przez nich
         osoby.";
24) w art. 41:
   a) skreśla się ust. 1,
   b) ust. 2 otrzymuje brzmienie:
     "2. Pieniądze, przedmioty wartościowe i napoje alkoholowe znajdujące się
       przy osobach, o których mowa w art. 40 ust. 1 zatrzymuje się w
       depozycie.";
25) art. 42 otrzymuje brzmienie:
      "Art. 42. 1. Wobec osób przyjętych do izb wytrzeźwień, które stwarzają
             zagrożenie dla życia lub zdrowia własnego lub innej osoby, niszczą
             przedmioty znajdujące się w ich otoczeniu, może być zastosowany
             przymus bezpośredni, polegający na przytrzymywaniu lub
             unieruchomieniu.
         2. Przytrzymywanie jest doraźnym, krótkotrwałym unieruchomieniem osoby
           z użyciem siły fizycznej.
         3. Unieruchomienie jest dłużej trwającym obezwładnieniem osoby z
           użyciem pasów, uchwytów, prześcieradeł lub kaftana bezpieczeństwa.
         4. Przymus bezpośredni może trwać tylko do czasu ustania przyczyn jego
           zastosowania.
         5. Za doprowadzenie i pobyt w izbie wytrzeźwień lub jednostce Policji
           pobierane są opłaty.
         6. Minister właściwy do spraw zdrowia w porozumieniu z ministrem
           właściwym do spraw wewnętrznych określi, w drodze rozporządzenia,
           tryb doprowadzania i przyjmowania osób, o których mowa w art. 40, do
           izb wytrzeźwień, jednostek Policji, innych placówek utworzonych lub
           wskazanych przez jednostki samorządu terytorialnego oraz zwalniania
           z tych izb, jednostek i placówek, a także organizację izb
           wytrzeźwień oraz innych placówek, z uwzględnieniem wymagań
           dotyczących kwalifikacji pracowników i warunków technicznych
           pomieszczeń, zakres opieki zdrowotnej nad doprowadzonymi tam osobami
           oraz maksymalną wysokość opłat związanych z pobytem w izbie
           wytrzeźwień, innej placówce utworzonej lub wskazanej przez jednostkę
           samorządu terytorialnego lub w jednostce Policji.";
26) art. 43 otrzymuje brzmienie:
      "Art. 43. 1. Kto sprzedaje lub podaje napoje alkoholowe w wypadkach,
             kiedy jest to zabronione albo bez wymaganego zezwolenia lub wbrew
             jego warunkom, podlega grzywnie.
         2. Tej samej karze podlega kierownik zakładu handlowego lub
           gastronomicznego, który nie dopełnia obowiązku nadzoru i przez to
           dopuszcza do popełnienia w tym zakładzie przestępstwa określonego w
           ust. 1.
         3. W razie popełnienia przestępstwa określonego w ust. 1 albo 2 można
           orzec przepadek napojów alkoholowych, chociażby nie były własnością
           sprawcy, można także orzec zakaz prowadzenia działalności
           gospodarczej polegającej na sprzedaży lub podawaniu napojów
           alkoholowych.
         4. Orzekanie w sprawach o przestępstwa określone w ust. 1 i 2
           następuje na podstawie przepisów o postępowaniu karnym.";
27) dodaje się art. 43{1} w brzmieniu:
      "Art. 43{1}. 1. Kto spożywa napoje alkoholowe wbrew zakazom określonym w
             art. 14 ust. 1 i 2a-6 albo nabywa lub spożywa napoje alkoholowe w
             miejscach nielegalnej sprzedaży, albo spożywa napoje alkoholowe
             przyniesione przez siebie lub inną osobę w miejscach wyznaczonych
             do ich sprzedaży lub podawania,
                  podlega karze grzywny.
         2. Usiłowanie wykroczenia określonego w ust. 1 jest karalne.
         3. W razie popełnienia wykroczenia określonego w ust. 1 można orzec
           przepadek napojów alkoholowych, chociażby nie były własnością
           sprawcy.";
28) w art. 45{1} wyrazy "art. 44 i art. 45" zastępuje się wyrazami "art. 43{1}45";

29) w art. 45{2} ust. 1 otrzymuje brzmienie:
   "1. Kto wbrew postanowieniom zawartym w art. 13{1} prowadzi reklamę lub
     promocję napojów alkoholowych lub informuje o sponsorowaniu imprezy
     masowej, z zastrzeżeniem art. 13{1} ust. 5 i 6,
        podlega grzywnie od 10 000 do 500 000 złotych.";
30) w art. 45{3} po ust. 1 dodaje się ust. 1a w brzmieniu:
  "1a. W razie popełnienia przestępstwa określonego w ust. 1 można orzec
      przepadek napojów alkoholowych, chociażby nie były własnością sprawcy,
      można także orzec zakaz prowadzenia działalności gospodarczej polegającej
      na hurtowym obrocie napojami alkoholowymi.";
31) w art. 46 ust. 1 otrzymuje brzmienie:
     "1. Napojem alkoholowym w rozumieniu niniejszej ustawy jest produkt
       przeznaczony do spożycia zawierający alkohol etylowy w stężeniu
       przekraczającym 0,5%.";
32) w art. 47 w ust. 2 wyrazy "Minister Zdrowia i Opieki Społecznej w
  porozumieniu z Ministrami: Sprawiedliwości, Spraw Wewnętrznych oraz Pracy,
  Płac i Spraw Socjalnych" zastępuje się wyrazami "Minister właściwy do spraw
  zdrowia w porozumieniu z Ministrem Sprawiedliwości, ministrem właściwym do
  spraw wewnętrznych oraz ministrem właściwym do spraw pracy".
                                     Art. 2.
W ustawie z dnia 29 grudnia 1992 roku o radiofonii i telewizji (Dz.U. z 1993 r.
Nr 7, poz. 34, z 1995 r. Nr 66, poz. 335, Nr 142, poz. 701, z 1996 r. Nr 106,
poz. 496, z 1997 r. Nr 88, poz. 554 i Nr 121, poz. 770, z 1999 r. Nr 90, poz.
999 oraz z 2000 r. Nr 29, poz. 356 i 358 i Nr 73, poz. 852) wprowadza się
następujące zmiany:
1) w art. 16b w ust. 1 w pkt 2 na końcu dodaje się wyrazy "z wyjątkiem piwa,
  którego reklama jest dozwolona z zastrzeżeniem art. 13{1} ust. 1 i 2 ustawy z
  dnia 26 października 1982 roku o wychowaniu w trzeźwości i przeciwdziałaniu
  alkoholizmowi (Dz.U. Nr 35, poz. 230, z 1984 r. Nr 34, poz. 184, z 1987 r. Nr
  33, poz. 180, z 1989 r. Nr 35, poz. 192, z 1990 r. Nr 34, poz. 198 i Nr 73,
  poz. 431, z 1991 r. Nr 73, poz. 321 i Nr 94, poz. 419, z 1993 r. Nr 40, poz.
  184, z 1996 r. Nr 127, poz. 593, z 1997 r. Nr 88, poz. 554, Nr 113, poz. 732
  i Nr 121, poz. 770, z 1998 r. Nr 106, poz. 668, z 2000 r. Nr 12, poz. 136 i
  Nr 120, poz. 1268 oraz z 2001 r. Nr ..., poz. ...)";
2) w art. 17 ust. 6 wyrazy "art. 16b ust. 1 pkt 1" zastępuje się wyrazami "art.
  16b ust. 1 pkt 1 i 2, z zastrzeżeniem art. 13{1} ust. 5 i 6 ustawy o
  wychowaniu w trzeźwości i przeciwdziałaniu alkoholizmowi".
                                     Art. 3.
W ustawie z dnia 9 września 2000 r. o opłacie skarbowej (Dz.U. Nr 86, poz. 960
oraz z 2001 r. Nr 5, poz. 43) w załączniku w części IV skreśla się pkt 16.
                                     Art. 4.
1. Zezwolenia na obrót hurtowy napojami alkoholowymi udzielone przez Ministra
  Gospodarki przed dniem wejścia w życie niniejszej ustawy pozostają w mocy do
  czasu upływu terminu ich ważności.
2. Do spraw o wydanie zezwoleń, o których mowa w ust. 1, wszczętych, a
  niezakończonych przed dniem wejścia w życie niniejszej ustawy mają
  zastosowanie przepisy tej ustawy.
                                     Art. 5.
1. Rada gminy podejmuje uchwałę o rozwiązaniu dotychczasowej gminnej komisji
  rozwiązywania problemów alkoholowych w ciągu 3 miesięcy od dnia wejścia w
  życie niniejszej ustawy.
2. Zarząd gminy podejmie uchwałę o powołaniu gminnej komisji rozwiązywania
  problemów alkoholowych w ciągu 30 dni od dnia wejścia w życie uchwały rady
  gminy w sprawie rozwiązania dotychczasowej gminnej komisji rozwiązywania
  problemów alkoholowych.
                                        
                                     Art. 6.
Ustawa wchodzi w życie po upływie 14 dni od dnia ogłoszenia, z wyjątkiem:
1) art. 1 pkt 13 lit. b) i pkt 14 - w zakresie art. 13{1} ust. 1-3 i 5-10 oraz
pkt 29, które wchodzą w życie po upływie 3 miesięcy od dnia ogłoszenia,
2) art. 1 pkt 14 - w zakresie art. 13{1} ust. 4, który wchodzi w życie z dniem
  1 stycznia 2002 r.,
3) art. 1 pkt 31, który wchodzi w życie po upływie 12 miesięcy od dnia
  ogłoszenia.
     
