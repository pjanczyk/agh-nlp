


Tekst
ustawy ustalony ostatecznie po rozpatrzeniu poprawek Senatu
 
 
USTAWa
z dnia 20 lutego 2015 r.
o
zmianie ustawy – Prawo o ustroju sądów powszechnych oraz niektórych innych
ustaw[1])
Art. 1. W
ustawie z dnia 27 lipca 2001 r. – Prawo o ustroju sądów powszechnych (Dz. U. z
2015 r. poz. 133) wprowadza się następujące zmiany:
1)     po art. 9b dodaje się art. 9c
w brzmieniu:
„Art. 9c. Uprawnienia Ministra
Sprawiedliwości dotyczące:
1)     indywidualnych
spraw sędziów, w szczególności delegacji oraz spraw związanych z
odpowiedzialnością dyscyplinarną, z wyłączeniem przenoszenia sędziów na inne
miejsca służbowe,
2)    
indywidualnych spraw referendarzy i asystentów, w szczególności ich
przenoszenia na inne miejsce służbowe i delegacji,
3)     realizowania
zadań związanych z przydzielaniem, znoszeniem albo przenoszeniem stanowisk w
sądach,
4)     realizowania
zadań związanych z organami sądów, z wyłączeniem powoływania do pełnienia
funkcji prezesów i wiceprezesów sądów apelacyjnych i okręgowych oraz
odwoływania z tych funkcji,
5)     realizowania
zadań związanych z samorządem sędziowskim,
6)     realizowania
zadań związanych z wykonywaniem zewnętrznego nadzoru administracyjnego nad
działalnością sądów,
7)     realizowania
zadań związanych z przetwarzaniem danych osobowych i informatyzacją sądów,
8)     spraw, o
których mowa w art. 20a i art. 22 § 2a
– mogą wykonywać także
sekretarz stanu i podsekretarz stanu w Ministerstwie Sprawiedliwości.”; 
2)     w art. 11:
a)     § 2a i 3 otrzymują brzmienie:
„§ 2a. Przewodniczącym wydziału ksiąg
wieczystych oraz wydziału gospodarczego do spraw rejestru zastawów może być
referendarz sądowy.
§ 3. Funkcję przewodniczącego wydziału w
sądzie apelacyjnym i sądzie okręgowym powierza prezes tego sądu, a w sądzie
rejonowym, na wniosek prezesa tego sądu, prezes przełożonego sądu okręgowego.
Przed powierzeniem funkcji przewodniczącego wydziału prezes zasięga opinii
właściwego kolegium sądu.”,
b)     § 5 otrzymuje brzmienie:
„§ 5. Prezes sądu może powierzyć sędziemu
funkcję zastępcy przewodniczącego wydziału, jeżeli przemawiają za tym wielkość
lub zakres zadań wydziału. W wydziale ksiąg wieczystych oraz w wydziale
gospodarczym do spraw rejestrowych funkcję zastępcy przewodniczącego prezes
sądu może powierzyć referendarzowi sądowemu. Przepisy § 3 i 3a stosuje się
odpowiednio.”;
3)     w art. 20:
a)     pkt 6 otrzymuje brzmienie:
„6)    może przekazać jednemu
sądowi rejonowemu prowadzenie ksiąg wieczystych z właściwości lub części obszarów
właściwości innych sądów rejonowych, działających na obszarze tej samej
apelacji,”,
b)     pkt 8 otrzymuje brzmienie:
„8) może przekazać jednemu sądowi rejonowemu
rozpoznawanie wniosków o nadanie klauzuli wykonalności decyzjom wydanym przez Radę,
Komisję Europejską, Europejski Bank Centralny, Urząd Harmonizacji w ramach
Rynku Wewnętrznego i Europejski Urząd Nadzoru Giełd i Papierów Wartościowych
oraz wyrokom Trybunału Sprawiedliwości Unii Europejskiej z właściwości innych
sądów rejonowych,”,
c)     po pkt 8 dodaje się pkt 9-11 w
brzmieniu:
„9)    może przekazać jednemu
sądowi rejonowemu rozpoznawanie spraw o przestępstwa, o których mowa w art. 47-49a
ustawy z dnia 26 stycznia 1984 r. – Prawo prasowe (Dz. U. Nr 5, poz. 24, z
późn. zm.[2])), oraz o
przestępstwa popełnione w prasie z właściwości lub części obszarów właściwości
innych sądów rejonowych, działających w tym samym okręgu sądowym,
10)   wyznacza jeden sąd okręgowy
właściwy do rozpoznawania spraw, o których mowa w art. 11014 ust. 1 i 3 oraz w art. 11017 ust. 6 ustawy z dnia 4 lutego 1994 r. o prawie
autorskim i prawach pokrewnych (Dz. U. z 2006 r. Nr 90, poz. 631, z późn. zm.[3])),
11) może przekazać jednemu sądowi rejonowemu
prowadzenie spraw o przestępstwa, o których mowa w art. 115-119 ustawy z dnia 4
lutego 1994 r. o prawie autorskim i prawach pokrewnych, z właściwości lub
części obszarów właściwości innych sądów rejonowych, działających w tym samym
okręgu sądowym”;
4)     po art. 20 dodaje się art. 20a
w brzmieniu:
„Art. 20a. Minister Sprawiedliwości może
powierzyć prezesowi sądu apelacyjnego prowadzenie dokumentacji dotyczącej spraw
organizacyjnych i etatowych sędziów, asystentów sędziów, referendarzy i
kuratorów zawodowych sądów działających na obszarze apelacji.”;
5)     w art. 21:
a)     § 1a otrzymuje brzmienie:
„§ 1a. Dyrektora sądu powołuje się w sądzie
rejonowym, w którym jest co najmniej piętnaście stanowisk sędziowskich.”,
b)     dodaje się § 1c i 1d w brzmieniu:
„§ 1c. Minister Sprawiedliwości może powołać
dyrektora w sądzie rejonowym, w którym jest nie mniej niż dziesięć stanowisk
sędziowskich, mając na względzie w szczególności zakres zadań sądu, odległość
sądu od przełożonego sądu okręgowego oraz liczbę jednostek podległych
przełożonemu sądowi okręgowemu.
§ 1d. W sądach rejonowych, w których jest
mniej niż piętnaście stanowisk sędziowskich, w których nie powołano dyrektora
sądu lub odwołano go w trybie określonym w art. 32b § 5, zadania dyrektora sądu
wykonują dyrektorzy przełożonych sądów okręgowych, którzy przejmują także
prowadzenie gospodarki finansowej tych sądów.”;
6)     w art. 22 po § 2 dodaje się §
2a w brzmieniu:
„§ 2a. Prezes sądu apelacyjnego, na
żądanie Ministra Sprawiedliwości, przedstawia mu niezwłocznie informacje o toku
postępowania w sprawach w zakresie dotyczącym nadzoru administracyjnego
Ministra Sprawiedliwości nad administracyjną działalnością sądów.”;
7)     w art. 22a § 6 otrzymuje
brzmienie:
„§ 6. Kolegium sądu niezwłocznie
podejmuje uchwałę uwzględniającą albo oddalającą odwołanie sędziego, mając na
uwadze względy, o których mowa w § 1. Przed podjęciem uchwały kolegium wysłucha
sędziego, jeżeli odwołanie zawiera taki wniosek i sędzia może stawić się na
posiedzenie kolegium. Do czasu podjęcia uchwały sędzia wykonuje obowiązki
zgodne z zaskarżonym podziałem czynności.”;
8)     w art. 22b § 2–6 otrzymują
brzmienie:
„§ 2. Jeżeli prezes sądu nie został
powołany, funkcję prezesa sądu wykonuje, przez okres nie dłuższy niż sześć
miesięcy, wiceprezes sądu. W sądzie, w którym powołano więcej niż jednego
wiceprezesa sądu, funkcję prezesa sądu wykonuje wiceprezes sądu najstarszy
służbą. Jeżeli w sądzie nie został powołany wiceprezes sądu, funkcję prezesa
sądu, przez okres nie dłuższy niż sześć miesięcy, wykonuje najstarszy służbą w
tym sądzie sędzia pełniący funkcję przewodniczącego wydziału.
§ 3. Liczbę wiceprezesów sądu
apelacyjnego ustala Minister Sprawiedliwości, po zasięgnięciu opinii prezesa
tego sądu, biorąc pod uwagę w szczególności liczbę stanowisk sędziowskich w tym
sądzie, liczbę nadzorowanych sądów okręgowych i rejonowych oraz liczbę
stanowisk sędziowskich i referendarskich w tych sądach.
§ 4. Liczbę wiceprezesów sądu okręgowego
ustala Minister Sprawiedliwości, po zasięgnięciu opinii prezesa tego sądu oraz
prezesa przełożonego sądu apelacyjnego, biorąc pod uwagę w szczególności liczbę
stanowisk sędziowskich i referendarskich w tym sądzie, liczbę nadzorowanych
sądów rejonowych oraz liczbę stanowisk sędziowskich i referendarskich w tych
sądach.
§ 5. Liczbę wiceprezesów sądu rejonowego
ustala prezes sądu apelacyjnego, po zasięgnięciu opinii prezesa sądu rejonowego
oraz opinii prezesa przełożonego sądu okręgowego, biorąc pod uwagę w
szczególności liczbę stanowisk sędziowskich i referendarskich w sądzie
rejonowym.
§ 6. W przypadku zmiany w szczególności
liczby stanowisk sędziowskich lub referendarskich w danym sądzie lub liczby i
wielkości nadzorowanych sądów okręgowych lub rejonowych liczba wiceprezesów
danego sądu może być ustalona ponownie.”;
9)     w art. 28 § 4 otrzymuje
brzmienie:
„§ 4. Uchwały zapadają większością
głosów. Do podjęcia uchwał jest wymagana obecność co najmniej połowy wszystkich
członków kolegium sądu apelacyjnego. W przypadku równej liczby głosów
rozstrzyga głos przewodniczącego kolegium.”;
10)   w art. 31a:
a)     w § 1 pkt 3 otrzymuje
brzmienie:
„3)    jest zwierzchnikiem
służbowym i dokonuje czynności z zakresu prawa pracy oraz reprezentuje sąd w
tym zakresie wobec pracowników sądu, z wyłączeniem sędziów, referendarzy
sądowych, kuratorów zawodowych oraz asystentów sędziów;”,
b)     § 3 otrzymuje brzmienie:
„§ 3. W terminie do końca maja każdego roku
dyrektor sądu apelacyjnego, za pośrednictwem prezesa sądu apelacyjnego, po
zasięgnięciu opinii zgromadzenia ogólnego sędziów apelacji, przedkłada
Ministrowi Sprawiedliwości sprawozdanie za rok poprzedni.”;
11)   w art. 32:
a)     § 7 otrzymuje brzmienie:
„§ 7. W przypadku odmowy powołania na
stanowisko dyrektora sądu kandydata, o którym mowa w § 2, prezes sądu może
złożyć wniosek o powołanie na stanowisko dyrektora sądu wyłonionego w drodze
konkursu kandydata z kolejnego miejsca albo ponownie zarządzić konkurs.”,
b)     po § 7 dodaje się § 7a w
brzmieniu:
„§ 7a. W sytuacjach, w których stanowisko
dyrektora sądu nie jest obsadzone, osobę pełniącą obowiązki dyrektora sądu
wyznacza Minister Sprawiedliwości spośród urzędników sądów działających na
obszarze apelacji, na wniosek prezesa właściwego sądu. Osobę pełniącą obowiązki
dyrektora sądu apelacyjnego Minister Sprawiedliwości może wyznaczyć także z
urzędu spośród urzędników sądów działających na obszarze apelacji.”;
12)   w art. 32b:
a)     § 1–3 otrzymują brzmienie:
„§ 1. Dyrektora sądu odwołuje Minister
Sprawiedliwości:
1)     jeżeli
zgromadzenie ogólne sędziów apelacji w okresie dwóch kolejnych lat negatywnie
zaopiniuje sprawozdanie, o którym mowa w art. 31a § 2, w części dotyczącej
działalności danego sądu;
2)     na wniosek prezesa
sądu apelacyjnego poparty negatywną opinią zgromadzenia ogólnego sędziów
apelacji dotyczącą sprawozdania, o którym mowa w art. 31a § 2, w części
dotyczącej działalności danego sądu.
§ 2. Uchwała zgromadzenia ogólnego sędziów
apelacji w sprawie zaopiniowania sprawozdania, o którym mowa w art. 31a § 2,
zostaje podjęta po wysłuchaniu właściwego dyrektora sądu.
§ 3. Minister Sprawiedliwości może odwołać
dyrektora sądu z urzędu w przypadku stwierdzenia naruszenia przez dyrektora
sądu obowiązków służbowych.”,
b)     dodaje się § 5 w brzmieniu:
„§ 5. Minister Sprawiedliwości odwołuje
dyrektora sądu rejonowego i likwiduje stanowisko dyrektora w przypadku
zmniejszenia liczby stanowisk sędziowskich w sądzie poniżej piętnastu, chyba że
zachodzą przesłanki, o których mowa w art. 21 § 1c.”;
13)   w art. 32c:
a) § 2 otrzymuje brzmienie:
„§ 2. Minister Sprawiedliwości może przyznać
dyrektorowi sądu lub zastępcy dyrektora sądu dodatek specjalny z tytułu
okresowego zwiększenia obowiązków lub zadań, a także nagrodę za szczególne
osiągnięcia w pracy. Nagrodę za szczególne osiągnięcia w pracy może również
przyznać prezes właściwego sądu apelacyjnego.”,
b) w § 3 po pkt 1 dodaje się pkt 1a w brzmieniu:
„1a)  maksymalną wysokość dodatku
specjalnego i nagrody za szczególne osiągnięcia w pracy, które mogą być
przyznane dyrektorowi sądu lub zastępcy dyrektora sądu,”;
14)   w art. 33 § 5 otrzymuje brzmienie:
„§ 5. Do podjęcia uchwał zgromadzenia
ogólnego sędziów apelacji jest wymagana obecność co najmniej połowy wszystkich
członków zgromadzenia. Uchwały zapadają większością głosów. Bezwzględna
większość jest wymagana w przypadkach, o których mowa w art. 34 pkt 2–4.
Głosowanie jest tajne w sprawach, o których mowa w art. 34 pkt 1 i 2 oraz art.
112 § 3, a ponadto jeżeli żądanie takie zgłosi chociażby jeden z obecnych
członków zgromadzenia.”;
15)   w art. 35:
a)     § 1 otrzymuje brzmienie:
„§ 1. Zgromadzenie ogólne sędziów okręgu
składa się z sędziów sądu okręgowego oraz przedstawicieli sędziów sądów
rejonowych, działających w okręgu sądowym, w liczbie odpowiadającej 2/3 liczby
sędziów sądu okręgowego. Liczbę przedstawicieli sędziów poszczególnych sądów
rejonowych ustala kolegium sądu okręgowego proporcjonalnie do liczby sędziów w
danym sądzie.”,
b)     § 7 otrzymuje brzmienie:
„§ 7. Do podjęcia uchwał zgromadzenia
ogólnego sędziów okręgu jest wymagana obecność co najmniej połowy wszystkich
członków zgromadzenia. Uchwały zapadają większością głosów. Bezwzględna
większość głosów jest wymagana w przypadkach, o których mowa w art. 24 § 1.
Głosowanie jest tajne w sprawach, o których mowa w art. 24 § 1, art. 33 § 7
oraz art. 58 § 2, a ponadto jeżeli żądanie takie zgłosi chociażby jeden z
obecnych członków zgromadzenia.”;
16)   w art. 36a § 4 otrzymuje brzmienie:
„§ 4. Do podjęcia uchwał zebrania
sędziów danego sądu jest wymagana obecność co najmniej połowy wszystkich
członków zebrania. Uchwały zapadają większością głosów. Bezwzględna większość
głosów jest wymagana w przypadkach, o których mowa w art. 25 § 1. Głosowanie
jest tajne w sprawach, o których mowa w art. 25 § 1, a ponadto jeżeli żądanie
takie zgłosi chociażby jeden z obecnych członków zebrania.”;
17)   w dziale I tytuł rozdziału 5 otrzymuje
brzmienie:
„Nadzór
administracyjny nad działalnością administracyjną sądów”;
18)   w art. 37c uchyla się § 5;
19)   art. 37d otrzymuje brzmienie:
„Art. 37d. § 1. Sędziego wizytatora
powołuje prezes sądu apelacyjnego, na czas określony, nie dłuższy niż cztery
lata, spośród sędziów sądu apelacyjnego lub okręgowego. Przed powołaniem
sędziego do pełnienia funkcji wizytatora prezes sądu apelacyjnego zasięga
opinii kolegium tego sądu.
§ 2. Kandydatów do pełnienia funkcji
sędziów wizytatorów spośród sędziów sądu okręgowego przedstawiają prezesi sądów
okręgowych, działających na obszarze apelacji, po zasięgnięciu opinii kolegium
sądu okręgowego.”;
20)   w art. 37f § 2 otrzymuje brzmienie:
„§ 2. Zewnętrzny nadzór administracyjny
nad działalnością administracyjną sądów obejmuje ponadto wykonywanie czynności
niezbędnych ze względu na wystąpienie uchybień w działalności administracyjnej
sądów, a także czynności koniecznych do wykonywania zadań związanych z
reprezentowaniem Rzeczypospolitej Polskiej przed Europejskim Trybunałem Praw
Człowieka, komitetami traktatowymi ONZ, Trybunałem Sprawiedliwości Unii
Europejskiej oraz międzynarodowymi sądami arbitrażowymi, w zakresie spraw
dotyczących działalności sądów.”;
21)   w art. 37g:
a)     w § 1 pkt 3 otrzymuje
brzmienie:
„3)    kontroluje wykonywanie
obowiązków nadzorczych przez prezesów sądów apelacyjnych oraz wydaje stosowne
zarządzenia, a ponadto może żądać od prezesa sądu apelacyjnego przedstawienia,
we wskazanym terminie, informacji lub dokumentów dotyczących wykonywania
obowiązków nadzorczych, a gdy jest to konieczne do weryfikacji czynności
podejmowanych w ramach wewnętrznego nadzoru administracyjnego – także żądać
przesłania akt spraw sądowych.”,
b)     po § 1 dodaje się § 1a–1c w
brzmieniu:
„§ 1a. Przepisu § 1 pkt 3 w zakresie
przesłania akt spraw sądowych nie stosuje się do akt rejestrowych oraz ksiąg
wieczystych.
§ 1b. Ministrowi Sprawiedliwości przesyła się
akta, jeżeli pozwala na to bieg sprawy. W przypadku gdy bieg sprawy nie pozwala
na przesłanie akt, można przesłać odpisy akt.
§ 1c. Zarządzając przesłanie akt sprawy
niezakończonej prezes właściwego sądu wskazuje termin zwrotu akt, uwzględniając
czas potrzebny do dokonania odpowiednich czynności. Minister Sprawiedliwości
zwraca akta w terminie wskazanym przez prezesa właściwego sądu.”,
c)     § 5 otrzymuje brzmienie:
„§ 5. Minister Sprawiedliwości może zwrócić
prezesowi lub wiceprezesowi sądu uwagę na piśmie, jeżeli stwierdzi uchybienia w
kierowaniu sądem albo w sprawowaniu wewnętrznego nadzoru administracyjnego.
Prezes lub wiceprezes sądu, którego dotyczy uwaga, może w terminie czternastu
dni od dnia otrzymania uwagi złożyć pisemne zastrzeżenia Ministrowi
Sprawiedliwości. W przypadku prezesa lub wiceprezesa sądu rejonowego lub
okręgowego Minister Sprawiedliwości przekazuje kopię zastrzeżeń do wiadomości
prezesowi przełożonego sądu apelacyjnego. Do zgłoszonej uwagi art. 37 § 6 i 7
stosuje się odpowiednio.”,
d)     dodaje się § 6 w brzmieniu:
„§ 6. Minister Sprawiedliwości, w terminie
czternastu dni od dnia otrzymania zastrzeżeń, może podtrzymać uwagę albo
uchylić ją w całości lub w części.”;
22)   w art. 37h:
a)     § 1 i 2 otrzymują brzmienie:
„§ 1. Prezes sądu apelacyjnego sporządza
informację roczną o działalności sądów działających na obszarze apelacji, w
zakresie powierzonych mu zadań, którą po zaopiniowaniu przez zgromadzenie
ogólne sędziów apelacji przedkłada Ministrowi Sprawiedliwości nie później niż
do końca maja każdego roku. Rozpatrzenie informacji rocznej następuje nie
później niż do końca września każdego roku.
§ 2. Jeżeli z informacji, o której mowa w §
1, wynika, że prezes sądu apelacyjnego nie podejmował w okresie sprawozdawczym
niezbędnych czynności zmierzających do usunięcia uchybień w działalności
administracyjnej sądów, Minister Sprawiedliwości odmawia przyjęcia informacji
rocznej i zawiadamia o tym prezesa sądu, wskazując przyczyny odmowy. Prezes
sądu, którego dotyczy odmowa przyjęcia informacji rocznej, może w terminie
czternastu dni od dnia otrzymania odmowy złożyć pisemne zastrzeżenia Ministrowi
Sprawiedliwości.”,
b)     po § 2 dodaje się § 2a w
brzmieniu:
„§ 2a. Minister Sprawiedliwości, w terminie
czternastu dni od dnia otrzymania zastrzeżeń, może podtrzymać odmowę przyjęcia
informacji rocznej albo od niej odstąpić.”;
23)   w art. 41b uchyla się § 4;
24)   w art. 53 § 2 otrzymuje brzmienie:
„§ 2. Akta sprawy przechowuje się w
sądzie lub w systemie teleinformatycznym przez okres niezbędny ze względu na
rodzaj i charakter sprawy, terminy przedawnienia, interesy osób biorących
udział w postępowaniu oraz znaczenie materiałów zawartych w aktach jako źródła
informacji.”;
25)   w art. 77:
a)     § 1 otrzymuje brzmienie:
„§ 1. Minister Sprawiedliwości może delegować
sędziego, za jego zgodą, do pełnienia obowiązków sędziego:
1)     w innym sądzie
równorzędnym lub niższym, a w szczególnie uzasadnionych przypadkach także w
sądzie wyższym, mając na względzie racjonalne wykorzystanie kadr sądownictwa
powszechnego oraz potrzeby wynikające z obciążenia zadaniami poszczególnych
sądów,
2)     w Sądzie
Najwyższym – na wniosek Pierwszego Prezesa Sądu Najwyższego,
3)     w sądzie
administracyjnym – na wniosek Prezesa Naczelnego Sądu Administracyjnego
– na czas określony, nie dłuższy niż dwa
lata, albo na czas nieokreślony.”,
b)     po § 1 dodaje się § 1a w
brzmieniu:
„§ 1a. Minister Sprawiedliwości może
delegować sędziego, za jego zgodą, do pełnienia czynności administracyjnych w
Ministerstwie Sprawiedliwości lub innej jednostce organizacyjnej podległej
Ministrowi Sprawiedliwości albo przez niego nadzorowanej.”,
c)     po § 2a dodaje się § 2aa w
brzmieniu:
„§ 2aa. Delegowanie, o którym mowa w § 1a i
2a, może nastąpić wyłącznie na czas określony, nie dłuższy niż pięć lat.
Minister Sprawiedliwości może w uzasadnionych przypadkach wydłużyć delegowanie
sędziego na okres nie dłuższy niż kolejne pięć lat. Łączny okres delegowania
nie może przekroczyć dziesięciu lat.”,
d)     § 4 otrzymuje brzmienie:
„§ 4. Sędzia delegowany na podstawie § 1a na
okres dłuższy niż rok może zostać odwołany z delegowania albo z niego ustąpić z
trzymiesięcznym uprzedzeniem. Sędzia delegowany na podstawie § 1a na okres nie
dłuższy niż rok może zostać odwołany z delegowania albo z niego ustąpić z
miesięcznym uprzedzeniem. W pozostałych przypadkach delegowania sędziego
odwołanie albo ustąpienie sędziego następuje bez zachowania okresu
uprzedzenia.”,
e)     w § 6 pkt 1 otrzymuje
brzmienie:
„1)    prawo do nieodpłatnego
zakwaterowania, w warunkach odpowiadających godności urzędu, albo zwrot
faktycznie poniesionych kosztów zamieszkania w miejscu delegowania – w
wysokości miesięcznie nie wyższej niż 78% podstawy ustalenia wynagrodzenia
zasadniczego sędziego, o której mowa w art. 91 § 1c;”,
f) § 8 otrzymuje brzmienie:
„§ 8. Prezes sądu apelacyjnego może delegować
sędziego sądu apelacyjnego, za jego zgodą, do pełnienia obowiązków sędziego w
sądzie niższym na obszarze apelacji na nieprzerwany okres, nie dłuższy jednak
niż sześć miesięcy w roku.”, 
g) po § 8 dodaje się § 8a i 8b w brzmieniu:
„§ 8a. Prezes sądu apelacyjnego może
delegować sędziego sądu okręgowego albo sędziego sądu rejonowego, za jego
zgodą, do pełnienia obowiązków sędziego w sądzie równorzędnym lub niższym na
obszarze apelacji na czas określony, nie dłuższy niż dwa lata, albo na czas
nieokreślony.
  § 8b. Prezes sądu okręgowego może
delegować sędziego sądu rejonowego, za jego zgodą, do pełnienia obowiązków
sędziego w sądzie równorzędnym na obszarze okręgu na czas określony, nie
dłuższy niż dwa lata, albo na czas nieokreślony.”,
h)     § 9 otrzymuje brzmienie:
„§ 9. W szczególnie uzasadnionych przypadkach
prezes sądu okręgowego może delegować sędziego sądu rejonowego, a prezes sądu
apelacyjnego sędziego sądu okręgowego do pełnienia obowiązków sędziego w sądzie
wyższym, po uzyskaniu zgody sędziego i kolegium sądu, do którego ma nastąpić
delegowanie, mając na względzie racjonalne wykorzystanie kadr sądownictwa
powszechnego oraz potrzeby wynikające z obciążenia zadaniami poszczególnych
sądów działających na obszarze apelacji; łączny okres delegowania nie może
przekroczyć trzydziestu dni w roku.”;
26)   w art. 78 § 5 otrzymuje brzmienie:
„§ 5. Minister Sprawiedliwości, po
zasięgnięciu opinii Krajowej Rady Sądownictwa, określa, w drodze
rozporządzenia:
1)     tryb i
szczegółowe warunki delegowania sędziów do pełnienia obowiązków w Ministerstwie
Sprawiedliwości, a także pełnienia czynności administracyjnych lub prowadzenia
zajęć szkoleniowych w Krajowej Szkole Sądownictwa i Prokuratury, mając na
względzie racjonalne wykorzystanie kadr sądownictwa powszechnego i potrzeby
wynikające z obciążenia zadaniami poszczególnych sądów;
2)     tryb i
szczegółowe warunki realizacji prawa do nieodpłatnego zakwaterowania i zwrotu
kosztów zamieszkania w miejscu delegowania oraz sposób dokumentowania
poniesionych kosztów, z uwzględnieniem możliwości zróżnicowania wysokości
zwrotu kosztów w zależności od miejscowości delegowania, a także tryb,
szczegółowe warunki i zakres innych świadczeń, mając na względzie zakres
świadczeń przysługujących pracownikom odbywającym podróże służbowe oraz czasowo
przenoszonym.”;
27)   w art. 78a § 1 otrzymuje brzmienie:
„§ 1. Sędzia delegowany na podstawie art.
77 § 3 i 3a ma prawo do wynagrodzenia zasadniczego przysługującego mu na
zajmowanym stanowisku sędziowskim oraz dodatku za długoletnią pracę, a także do
świadczeń odszkodowawczych z tytułu wypadków przy pracy i chorób zawodowych,
jeżeli zdarzenie powodujące powstanie prawa do tych świadczeń zaistniało w
czasie pełnienia obowiązków lub funkcji poza granicami państwa. W okresie
delegowania do pełnienia funkcji sędzia otrzymuje dodatek funkcyjny, określony
w rozporządzeniu wydanym na podstawie art. 91 § 8.”;
28)   w art. 87 dodaje się § 9 w brzmieniu:
„§ 9. Oświadczenie, o którym mowa w § 1,
jest składane pod rygorem odpowiedzialności karnej za fałszywe zeznania.”;
29)   w art. 92 dodaje się § 6 w brzmieniu:
„§ 6. Gratyfikację jubileuszową wypłaca
się w dniu przejścia sędziego w stan spoczynku, jeżeli w tym dniu brakuje mu do
okresu pracy, od którego zależy nabycie prawa do gratyfikacji jubileuszowej,
nie więcej niż dwanaście miesięcy.”;
30)   w art. 95:
a)     § 3 otrzymuje brzmienie:
„§ 3. W razie uzyskania zgody, o której mowa
w § 2, sędziemu, który awansował na wyższe stanowisko sędziowskie, przysługuje
zwrot kosztów przejazdu z miejsca zamieszkania do siedziby sądu, siedziby
wydziału zamiejscowego lub siedziby ośrodka zamiejscowego utworzonego poza siedzibą
sądu, ustalonych na zasadach obowiązujących przy ustalaniu wysokości należności
przysługujących pracownikom z tytułu podróży służbowej na obszarze kraju.”,
b)        dodaje się §
4 w brzmieniu:
„§ 4. Zwrot kosztów, o których mowa w § 3,
jednak nie przysługuje, jeżeli odległość od miejsca zamieszkania do siedziby
sądu, siedziby wydziału zamiejscowego lub siedziby ośrodka zamiejscowego jest
niższa niż 20 km lub jeżeli zmiana miejsca służbowego nastąpiła w wyniku
orzeczenia kary dyscyplinarnej, o której mowa w art. 109 § 1 pkt 4, oraz
orzeczenia sądu dyscyplinarnego o przeniesieniu sędziego na inne miejsce
służbowe ze względu na powagę stanowiska.”;
31)   w art. 98 § 6 otrzymuje brzmienie:
„§ 6. Przepisów § 2–5 nie stosuje się do
powołania sędziego na stanowisko podsekretarza stanu w Ministerstwie
Sprawiedliwości. W takim przypadku, na okres pełnienia tego stanowiska,
sędziego deleguje się do Ministerstwa Sprawiedliwości na podstawie art. 77 §
1a; przepisu art. 77 § 2aa nie stosuje się.”;
32)   art. 105 otrzymuje brzmienie:
„Art. 105. Do sędziów w stanie spoczynku
stosuje się odpowiednio przepisy art. 84 § 3 i art. 86.”; 
33)   w art. 108 § 2 otrzymuje brzmienie:
„§ 2. W razie wszczęcia postępowania
dyscyplinarnego przed upływem terminu, o którym mowa w § 1, przedawnienie
dyscyplinarne następuje z upływem pięciu lat od chwili popełnienia czynu.”;
34)   w art. 109:
a)     w § 1 po pkt 2 dodaje się pkt
2a w brzmieniu:
„2a) obniżenie wynagrodzenia zasadniczego
sędziego o 5%–15% na okres od sześciu miesięcy do dwóch lat;”,
b)     § 3 otrzymuje brzmienie:
„§ 3. Wymierzenie kary określonej w § 1 pkt
2–4 pociąga za sobą pozbawienie możliwości awansowania na wyższe stanowisko
sędziowskie przez okres pięciu lat, niemożność udziału w tym okresie w kolegium
sądu, orzekania w sądzie dyscyplinarnym oraz objęcia w sądzie funkcji prezesa
sądu, wiceprezesa sądu, kierownika ośrodka zamiejscowego sądu.”;
35)   w art. 114 po § 1 dodaje się § 1a w
brzmieniu:
„§ 1a. Minister Sprawiedliwości może
żądać akt spraw sądowych prowadzonych przez sędziego przed żądaniem podjęcia
czynności dyscyplinarnych przez rzecznika dyscyplinarnego wobec tego sędziego,
gdy jest to celowe dla wszechstronnego zbadania sprawy i dla ustalenia
istnienia podstaw do realizacji przez Ministra Sprawiedliwości uprawnienia
określonego w § 1. Akta te podlegają ochronie takiej jak materiały zgromadzone
podczas postępowania przygotowawczego. Do przekazania akt sprawy stosuje się
odpowiednio art. 37g § 1a–1c.”;
36)   w art. 151a:
a)     § 5 otrzymuje brzmienie:
„§ 5. Minister Sprawiedliwości może delegować
referendarza, za jego zgodą, do pełnienia czynności:
1)     referendarza w
innym sądzie na obszarze innej apelacji;
2)     administracyjnych
w Ministerstwie Sprawiedliwości lub innej jednostce organizacyjnej podległej
Ministrowi Sprawiedliwości albo przez niego nadzorowanej; przepis art. 78 § 1b
stosuje się odpowiednio.”,
b)     po § 5 dodaje się § 5a i 5b w
brzmieniu:
„§ 5a. Delegowanie, o którym mowa w § 5 pkt
1, może nastąpić na czas określony, nie dłuższy niż dwa lata, albo na czas
nieokreślony.
§ 5b. Delegowanie, o którym mowa w § 5 pkt 2,
może nastąpić wyłącznie na czas określony, nie dłuższy niż pięć lat. Minister
Sprawiedliwości może w uzasadnionych przypadkach wydłużyć delegowanie
referendarza sądowego na okres nie dłuższy niż kolejne pięć lat. Łączny okres
delegowania nie może przekroczyć dziesięciu lat.”,
c)     § 7 otrzymuje brzmienie:
„§ 7. W okresie delegowania, w przypadkach
wskazanych w § 4–6, referendarz ma prawo do wynagrodzenia zasadniczego,
przysługującego na jego stanowisku, oraz dodatku za wieloletnią pracę; przepisy
art. 77 § 4 i 6 oraz art. 78 § 1, 1a i 3 stosuje się odpowiednio.”;
37)   w art. 155e:
a)     § 2 otrzymuje brzmienie:
„§ 2. Minister Sprawiedliwości może delegować
asystenta sędziego, za jego zgodą, do pełnienia czynności:
1)     asystenta sędziego
w innym sądzie na obszarze innej apelacji;
2)     administracyjnych
w Ministerstwie Sprawiedliwości lub innej jednostce organizacyjnej podległej
Ministrowi Sprawiedliwości albo przez niego nadzorowanej; przepis art. 78 § 1b
stosuje się odpowiednio.”,
b)     po § 2 dodaje się § 2a i 2b w
brzmieniu:
„§ 2a. Delegowanie, o którym mowa w § 2 pkt
1, może nastąpić na czas określony, nie dłuższy niż dwa lata, albo na czas
nieokreślony.
§ 2b. Delegowanie, o którym mowa w § 2 pkt 2,
może nastąpić wyłącznie na czas określony, nie dłuższy niż pięć lat. Minister
Sprawiedliwości może w uzasadnionych przypadkach wydłużyć delegowanie asystenta
sędziego na okres nie dłuższy niż kolejne pięć lat. Łączny okres delegowania
nie może przekroczyć dziesięciu lat.”;
38)   w art. 162:
a)     § 2 otrzymuje brzmienie:
„§ 2. Do zgłoszenia kandydata na ławnika
dokonanego na karcie zgłoszenia dołącza się:
1)     informację z
Krajowego Rejestru Karnego uzyskaną przez zgłaszaną osobę;
2)     oświadczenie
kandydata, że nie jest prowadzone przeciwko niemu postępowanie o przestępstwo
ścigane z oskarżenia publicznego lub przestępstwo skarbowe;
3)     oświadczenie
kandydata, że nie jest lub nie był pozbawiony władzy rodzicielskiej, a także że
władza rodzicielska nie została mu ograniczona ani zawieszona;
4)     oświadczenie
kandydata, że nie zachodzi w stosunku do niego żadna z przesłanek wymienionych
w art. 159;
5)     zaświadczenie
lekarskie o stanie zdrowia, wystawione przez lekarza podstawowej opieki
zdrowotnej w rozumieniu przepisów o świadczeniach opieki zdrowotnej
finansowanych ze środków publicznych, stwierdzające brak przeciwwskazań do
wykonywania funkcji ławnika;
6)     dwa zdjęcia zgodne
z wymogami stosowanymi przy składaniu wniosku o wydanie dowodu osobistego.”,
b) po § 2 dodaje się § 2a w brzmieniu:
„§ 2a. Oświadczenia, o których mowa w § 2 pkt
2–4 są składane pod rygorem odpowiedzialności karnej za fałszywe zeznania.”;
39)   dział IVa otrzymuje brzmienie:
„DZIAŁ IVa
Przetwarzanie danych
osobowych oraz informatyzacja sądów
Rozdział 1
Przetwarzanie
danych osobowych
Art. 175a. § 1. Minister Sprawiedliwości
przetwarza dane osobowe:
1)     sędziów i
sędziów w stanie spoczynku,
2)     referendarzy
sądowych, asystentów sędziów, dyrektorów sądów oraz ich zastępców, kuratorów
zawodowych, urzędników oraz innych pracowników sądów,
3)     biegłych
sądowych, lekarzy sądowych, mediatorów oraz ławników,
4)     kandydatów na
stanowiska wymienione w pkt 1 i 2
– w zakresie niezbędnym do
prawidłowego realizowania obowiązków i praw pracodawcy wynikających ze stosunku
pracy albo innych stosunków służbowych lub realizacji zadań z zakresu nadzoru
administracyjnego nad działalnością administracyjną sądów.
§ 2. Minister Sprawiedliwości przetwarza
dane stron, pełnomocników uczestników postępowań sądowych i innych osób
uczestniczących w postępowaniach sądowych, zawarte w centralnych systemach
teleinformatycznych obsługujących postępowanie sądowe lub sądy, na podstawie
art. 175d § 1, oraz w rejestrach prowadzonych na podstawie przepisów odrębnych,
w czasie niezbędnym do realizacji zadań wymienionych w art. 175d § 1 ustawy.
§ 3.  Minister Sprawiedliwości, w
ramach sprawowanego przez siebie nadzoru zewnętrznego nad sądami oraz w związku
z uprawnieniem, o którym mowa w art. 114 § 1, może zbierać i wykorzystywać
niezbędne informacje zawierające dane osobowe, oraz przetwarzać je w rozumieniu
przepisów ustawy z dnia 29 sierpnia 1997 r. o ochronie danych osobowych (Dz. U.
z 2014 r. poz. 1182 i 1662) także bez wiedzy i zgody osoby, której dane
dotyczą. Dane, o których mowa w art. 27 ust. 1 ustawy z dnia 29 sierpnia 1997
r. o ochronie danych osobowych, mogą być zbierane i przetwarzane przez Ministra
Sprawiedliwości wyłącznie, gdy jest to niezbędne ze względu na zakres lub
charakter prowadzonego postępowania lub przeprowadzanych czynności. 
§ 4. Minister Sprawiedliwości jest
administratorem systemów teleinformatycznych służących do przetwarzania danych
osobowych, o których mowa w § 1 i 2. Do przetwarzania danych osobowych, o
których mowa w § 1 i 2, nie stosuje się art. 40 ustawy z dnia 29 sierpnia 1997
r. o ochronie danych osobowych.
§ 5. Minister Sprawiedliwości ma dostęp do
centralnych baz danych sądów i sądowych systemów teleinformatycznych w zakresie wykonywania zadań określonych w ustawie.
Art. 175b. Prezes sądu apelacyjnego i
prezes sądu okręgowego przetwarzają dane osobowe:
1)     sędziów i
sędziów w stanie spoczynku,
2)     referendarzy
sądowych, asystentów sędziów, dyrektorów sądów oraz ich zastępców, kuratorów
zawodowych, urzędników oraz innych pracowników sądów,
3)     biegłych
sądowych, lekarzy sądowych, mediatorów oraz ławników,
4)     kandydatów na
stanowiska wymienione w pkt 1 i 2
– w zakresie niezbędnym do
prawidłowego realizowania obowiązków i praw wynikających ze stosunków
służbowych lub realizacji zadań z zakresu nadzoru administracyjnego nad
działalnością administracyjną sądów. 
 Art. 175c. Minister Sprawiedliwości
wymienia dane dotyczące sędziów w stanie spoczynku, w zakresie określonym
w art. 68a ust. 1 ustawy z dnia 13 października 1998 r. o systemie
ubezpieczeń społecznych, w ramach Systemu Elektronicznej Wymiany Informacji
dotyczących Zabezpieczenia Społecznego, o którym mowa w rozporządzeniu
Parlamentu Europejskiego i Rady (WE) nr 987/2009 z dnia 16 września 2009
r. dotyczącym wykonywania rozporządzenia (WE) nr 883/2004 w sprawie koordynacji
systemów zabezpieczenia społecznego (Dz. Urz. UE L 284 z 30.10.2009,
str. 1, z późn. zm.), za pośrednictwem punktu kontaktowego prowadzonego
przez Zakład Ubezpieczeń Społecznych.
 
Rozdział 2
Informatyzacja
sądów
Art. 175d. § 1. Minister
Sprawiedliwości wykonuje zadania z zakresu informatyzacji sądów polegające na
projektowaniu, wdrażaniu, eksploatacji, integracji, rozwoju i udostępnianiu
systemów teleinformatycznych obsługujących postępowanie sądowe lub sądy,
zabezpieczaniu danych osobowych przetwarzanych w tych systemach, koordynowaniu
tych działań oraz zapewnieniu możliwości wymiany danych pomiędzy tymi
systemami, w szczególności:
1)     administruje
systemem teleinformatycznym, w którym jest prowadzona centralna lista
mediatorów, i udostępnia ten system;
2)     administruje
systemem teleinformatycznym, w którym jest prowadzona centralna lista biegłych
sądowych, i udostępnia ten system;
3)     administruje
systemem teleinformatycznym, w którym jest prowadzona centralna lista lekarzy
sądowych, i udostępnia ten system;
4)     administruje
systemem teleinformatycznym zapewniającym transkrypcję zapisu dźwięku z
przebiegu posiedzenia jawnego i udostępnia ten system sądom;
5)     administruje
systemem teleinformatycznym zapewniającym sądom możliwość przechowywania i
zabezpieczania akt spraw sądowych prowadzonych w całości lub w części w postaci
elektronicznej i udostępnia ten system sądom;
6)     administruje
systemem teleinformatycznym, w którym jest prowadzony zbiór orzeczeń
przesłanych przez prezesów sądów, i udostępnia ten system;
7)     umożliwia identyfikację
uczestników postępowań i ich pełnomocników w systemach teleinformatycznych
obsługujących postępowanie sądowe lub sądy, jeżeli przepis szczególny tak
stanowi;
8)     świadczy
usługi certyfikacyjne w rozumieniu art. 9 ust. 2 ustawy z dnia 18 września 2001
r. o podpisie elektronicznym (Dz. U. z 2013 r. poz. 262 oraz z 2014 r. poz.
1662).
§ 2. Minister Sprawiedliwości może w
celu określonym w § 1 utworzyć w sądzie apelacyjnym lub jednostce
organizacyjnej podległej Ministrowi Sprawiedliwości lub przez niego
nadzorowanej system teleinformatyczny lub bazę danych w rozumieniu ustawy z
dnia 27 lipca 2001 r. o ochronie baz danych (Dz. U. Nr 128, poz. 1402, z późn.
zm.[4])).
§ 3. Minister Sprawiedliwości może
przekazać jednostce organizacyjnej podległej Ministrowi Sprawiedliwości lub
przez niego nadzorowanej wykonywanie zadań z zakresu informatyzacji
postępowania sądowego lub sądów.
§ 4. Minister Sprawiedliwości może
wyznaczyć sąd lub sądy do wykonywania zadań wymienionych w § 1.
Art. 175e. § 1. Prezes sądu przekazuje
sądowi wyznaczonemu na podstawie art. 175d § 4 treść
orzeczeń za pośrednictwem systemu teleinformatycznego.
§ 2. Zbiór orzeczeń, o których mowa w
art. 175d § 1 pkt 6, jest prowadzony i udostępniany w systemie teleinformatycznym
przez sąd wyznaczony na podstawie art. 175d § 4.
§ 3. Minister Sprawiedliwości określa, w
drodze rozporządzenia, kategorie spraw i rodzaje orzeczeń, podlegających
obowiązkowemu udostępnieniu w Biuletynie Informacji Publicznej sądu, o którym
mowa w § 1, oraz sposób i tryb ich anonimizacji i udostępniania, mając na
względzie konieczność zapewnienia szerokiego dostępu do orzecznictwa sądów
powszechnych i zapewnienia funkcji informacyjnej publikowanych orzeczeń oraz
ochronę prywatności uczestników postępowań sądowych, a także konieczność
właściwego zabezpieczenia informacji przed ich utratą, zniekształceniem,
nieuprawnionym dostępem do nich, ich usunięciem lub inną nieuprawnioną zmianą i
zapewnienia rozpoznawalności dokonanych zmian lub usunięć i identyfikacji osób
dokonujących tych czynności oraz minimalne wymagania dla systemów
teleinformatycznych używanych do realizacji zadań publicznych, określone w
odrębnych przepisach.
Art. 175f. § 1. Tworzy się centralną
listę biegłych sądowych.
§ 2. Centralna lista biegłych sądowych
jest prowadzona w systemie teleinformatycznym administrowanym i udostępnianym
przez Ministra Sprawiedliwości. 
§ 3. Prezes sądu okręgowego prowadzi w
ramach centralnej listy biegłych sądowych listę biegłych dla obszaru właściwości
danego okręgu sądowego.
§ 4. Na centralnej liście biegłych
sądowych zamieszcza się:
1)     imię i
nazwisko biegłego sądowego;
2)     numer PESEL
biegłego sądowego;
3)     numer
telefonu biegłego sądowego;
4)     adres do
korespondencji biegłego sądowego;
5)     sąd okręgowy,
przy którym biegły sądowy został ustanowiony;
6)     termin, do
którego biegły sądowy został ustanowiony;
7)     dane
dotyczące specjalizacji biegłego sądowego;
8)     informacje o
opiniach sporządzonych przez biegłego sądowego;
9)     adres poczty
elektronicznej, na wniosek biegłego sądowego.
§ 5. Minister Sprawiedliwości udostępnia
sądom aktualne informacje z centralnej listy biegłych sądowych za pośrednictwem
systemu teleinformatycznego.
§ 6. Minister Sprawiedliwości udostępnia
również innym podmiotom informacje, o których mowa w § 4 pkt 1 i 5–7, za
pośrednictwem systemu teleinformatycznego.
§ 7. Biegły sądowy jest obowiązany
niezwłocznie zgłosić prezesowi sądu okręgowego zmiany danych zamieszczonych na
centralnej liście biegłych sądowych.
§ 8. Minister Sprawiedliwości określa, w
drodze rozporządzenia, tryb i sposób prowadzenia centralnej listy biegłych
sądowych oraz udostępniania danych zamieszczonych na tej liście, uwzględniając
potrzebę zapewnienia wiarygodnej informacji o biegłych sądowych oraz potrzebę
efektywnego wyszukiwania takich biegłych.
Art. 175g. § 1. Tworzy się centralną
listę mediatorów.
§ 2. Centralna lista mediatorów jest
prowadzona w systemie teleinformatycznym administrowanym i udostępnianym przez Ministra
Sprawiedliwości. 
§ 3. Prezes sądu okręgowego prowadzi w
ramach centralnej listy mediatorów listę osób prowadzących mediację, o których
mowa w art. 3a ustawy z dnia 26 października 1982 r. o postępowaniu w sprawach
nieletnich (Dz. U. z 2014, poz. 382) oraz art. 23a ustawy z dnia 6 czerwca 1997
r. – Kodeks postępowania karnego (Dz. U. Nr 89, poz. 555, z późn. zm.[5])), dla obszaru właściwości danego okręgu sądowego.
§ 4. Na centralnej liście mediatorów
zamieszcza się:
1)     imię i
nazwisko mediatora;
2)     numer PESEL
mediatora;
3)     numer
telefonu mediatora;
4)     adres do
korespondencji mediatora;
5)     dane
dotyczące specjalizacji mediatora;
6)     informację
dotyczącą wykształcenia mediatora i przebytych szkoleń;
7)     adres poczty
elektronicznej, na wniosek mediatora.
§ 5. Minister Sprawiedliwości udostępnia
sądom aktualne informacje z centralnej listy mediatorów za pośrednictwem
systemu teleinformatycznego.
§ 6. Minister Sprawiedliwości udostępnia
również innym podmiotom informacje, o których mowa w § 4 pkt 1, 4, 5 i 7, za
pośrednictwem systemu teleinformatycznego.
§ 7. Minister Sprawiedliwości określa, w
drodze rozporządzenia, tryb i sposób prowadzenia centralnej listy mediatorów
oraz udostępniania danych zamieszczonych na tej liście, uwzględniając potrzebę
zapewnienia wiarygodnej informacji o mediatorach oraz potrzebę efektywnego
wyszukiwania mediatorów.”;
40)   art. 179a otrzymuje brzmienie:
„Art. 179a. § 1. Minister
Sprawiedliwości może powierzyć dyrektorowi sądu apelacyjnego wykonywanie na
rzecz sądów działających na obszarze apelacji określonych zadań z zakresu
działalności administracyjnej, o której mowa w art. 8 pkt 1, dotyczących:
1)     gospodarki
finansowej tych sądów;
2)     prowadzenia
spraw organizacyjnych, etatowych i osobowych pozostających w kompetencji
dyrektorów tych sądów.
§ 2. Minister Sprawiedliwości może
powierzyć dyrektorowi sądu apelacyjnego wykonywanie na rzecz wskazanych sądów
określonych zadań z zakresu działalności administracyjnej, o której mowa w art.
8 pkt 1, dotyczących:
1)    
informatyzacji sądów oraz obsługi informatycznej sądów;
2)     prowadzenia
postępowań o udzielenie zamówienia publicznego.”.
Art. 2. W
ustawie z dnia 6 lipca 1982 r. o księgach wieczystych i hipotece (Dz. U. z 2013
r. poz. 707, z późn. zm.[6])) uchyla się art. 58.
Art. 3. W
ustawie z dnia 26 stycznia 1984 r. – Prawo prasowe (Dz. U. Nr 5, poz. 24, z
późn. zm.[7])) wprowadza się następujące zmiany:
1)     art. 23a otrzymuje brzmienie:
„Art. 23a.   Minister
Sprawiedliwości określa, w drodze rozporządzenia, wzór i sposób prowadzenia
rejestru dzienników i czasopism, mając na względzie przejrzystość i czytelność
danych zawartych w rejestrze oraz sprawność postępowania rejestracyjnego.”;
2)     w art. 53 uchyla się ust. 2.
Art. 4. W
ustawie z dnia 20 czerwca 1985 r. o prokuraturze (Dz. U. z 2011 r. Nr 270, poz.
1599, z późn. zm.[8])) wprowadza się następujące zmiany:
1)     w art. 49a dodaje się ust. 7 w
brzmieniu:
„7. Oświadczenie, o którym mowa w ust.
1, jest składane pod rygorem odpowiedzialności karnej za fałszywe zeznania.”;
2)     w art. 50:
a)     dodaje się ust. 1aa w
brzmieniu:
„1aa. Delegowanie prokuratora do Ministerstwa
Sprawiedliwości lub innej jednostki organizacyjnej podległej Ministrowi
Sprawiedliwości albo przez niego nadzorowanej może nastąpić wyłącznie na czas
określony, nie dłuższy niż pięć lat. Prokurator Generalny może w uzasadnionych
przypadkach wydłużyć delegowanie prokuratora na okres nie dłuższy niż kolejne
pięć lat. Łączny okres delegowania nie może przekroczyć dziesięciu lat.”,
b)     ust. 3 otrzymuje brzmienie:
„3. Prokurator delegowany na podstawie ust. 1
lub 2a na okres dłuższy niż rok może zostać odwołany z delegowania albo z niego
ustąpić z trzymiesięcznym uprzedzeniem. Prokurator delegowany na podstawie ust.
2a na okres nie dłuższy niż rok może zostać odwołany z delegowania albo z niego
ustąpić z miesięcznym uprzedzeniem.”,
c)     w ust. 5 pkt 1 otrzymuje
brzmienie:
„1)    prawo do nieodpłatnego
zakwaterowania, w warunkach odpowiadających godności urzędu, albo zwrot
faktycznie poniesionych kosztów zamieszkania w miejscu delegowania – w
wysokości miesięcznie nie wyższej niż 78% podstawy ustalenia wynagrodzenia
zasadniczego prokuratora, o którym mowa w art. 61a,”,
d)     ust. 10 otrzymuje brzmienie:
„10. Minister Sprawiedliwości określa, w
drodze rozporządzenia:
1) tryb i szczegółowe warunki delegowania
prokuratorów do pełnienia obowiązków w Prokuraturze Generalnej lub
Ministerstwie Sprawiedliwości, a także pełnienia czynności administracyjnych
lub prowadzenia zajęć szkoleniowych w Krajowej Szkole Sądownictwa i
Prokuratury, mając na względzie racjonalne wykorzystanie kadr powszechnych
jednostek organizacyjnych prokuratury i potrzeby wynikające z obciążenia
zadaniami poszczególnych prokuratur;
2)     tryb i szczegółowe
warunki realizacji prawa do nieodpłatnego zakwaterowania i zwrotu kosztów
zamieszkania w miejscu delegowania oraz sposób dokumentowania poniesionych
kosztów, z uwzględnieniem możliwości zróżnicowania wysokości zwrotu kosztów w
zależności od miejscowości delegowania, a także tryb, szczegółowe warunki i
zakres innych świadczeń, mając na względzie zakres świadczeń przysługujących
pracownikom odbywającym podróże służbowe i czasowo przenoszonym oraz
konieczność zapewnienia warunków do prawidłowego wykonywania obowiązków i
funkcji powierzonej prokuratorowi.”;
3)     w art. 101a ust. 1 i 2
otrzymują brzmienie:
„1. Prokurator Generalny przetwarza dane
osobowe prokuratorów, prokuratorów w stanie spoczynku, asesorów, asystentów
prokuratorów, urzędników i innych pracowników powszechnych jednostek
organizacyjnych prokuratury, a także kandydatów na wymienione stanowiska, w
zakresie niezbędnym do prawidłowego realizowania obowiązków i praw pracodawcy
wynikających ze stosunku pracy albo innych stosunków służbowych lub realizacji
zadań z zakresu nadzoru służbowego.
2. Do przetwarzania danych osobowych, o
których mowa w ust. 1, nie stosuje się przepisu art. 40 ustawy z dnia 29
sierpnia 1997 r. o ochronie danych osobowych (Dz. U. z 2014 r. poz. 1182 i
1662).”.
Art. 5. W
ustawie z dnia 4 lutego 1994 r. o prawie autorskim i prawach pokrewnych (Dz. U.
z 2006 r. Nr 90, poz. 631, z późn. zm.[9])) wprowadza się następujące zmiany:
1)     w art. 11020 uchyla się ust. 2;
2)     art. 11021 otrzymuje brzmienie:
„Art. 11021.
Sąd, o którym mowa w art. 11020 ust. 1, rozpoznaje
także zażalenia na orzeczenia zespołów orzekających Komisji wydane w toku
postępowania przed Komisją.”;
3)     uchyla się art. 123.
Art. 6. W
ustawie z dnia 6 czerwca 1997 r. – Kodeks postępowania karnego (1997 r. Nr 89,
poz. 555, z późn. zm.[10])) wprowadza się następujące zmiany:
1)     w art. 156:
a)     § 1 otrzymuje brzmienie:
„§ 1. Stronom, obrońcom, pełnomocnikom i
przedstawicielom ustawowym udostępnia się akta sprawy sądowej i daje możność
sporządzenia ich kopii. Za zgodą prezesa sądu akta te mogą być udostępnione
również innym osobom. Informacje o aktach sprawy mogą być udostępnione także za
pośrednictwem systemu teleinformatycznego.”,
b)     § 5 otrzymuje brzmienie:
„§ 5. Jeżeli nie zachodzi potrzeba zabezpieczenia
prawidłowego toku postępowania lub ochrony ważnego interesu państwa, w toku
postępowania przygotowawczego stronom, obrońcom, pełnomocnikom i
przedstawicielom ustawowym udostępnia się akta, umożliwia się sporządzanie
odpisów lub kopii oraz wydaje się odpłatnie uwierzytelnione odpisy lub kopie;
prawo to przysługuje stronom także po zakończeniu postępowania
przygotowawczego. Prokurator może udostępnić akta w postaci elektronicznej. W
przedmiocie udostępnienia akt, sporządzenia odpisów lub kopii lub wydania
uwierzytelnionych odpisów lub kopii prowadzący postępowanie przygotowawcze
wydaje zarządzenie. Za zgodą prokuratora akta w toku postępowania
przygotowawczego mogą być w wyjątkowych wypadkach udostępnione innym osobom.”;
2)     w art. 306 § 1b otrzymuje
brzmienie:
„§ 1b. Uprawnionym do złożenia
zażalenia, o którym mowa w § 1 i la, przysługuje prawo przejrzenia akt. W celu
przejrzenia akt prokurator może udostępnić akta w postaci elektronicznej.”.
Art. 7. W
ustawie z dnia 18 grudnia 1998 r. o pracownikach sądów i prokuratury (Dz.
U. z 2011 r. Nr 109, poz. 639, z późn. zm.[11])) w art. 11a:
1)     ust. 1 otrzymuje brzmienie:
„1. Minister Sprawiedliwości może
delegować urzędnika, za jego zgodą, do wykonywania obowiązków służbowych:
1)     w innym
sądzie, na czas określony, nie dłuższy niż dwa lata, albo na czas nieokreślony;
2)     w
Ministerstwie Sprawiedliwości lub innej jednostce organizacyjnej podległej
Ministrowi Sprawiedliwości albo przez niego nadzorowanej, na czas określony,
nie dłuższy niż pięć lat; Minister Sprawiedliwości może w uzasadnionych
przypadkach wydłużyć delegowanie urzędnika, na okres nie dłuższy niż kolejne
pięć lat.”;
2)     po ust. 1 dodaje się ust. 1a w
brzmieniu:
„1a. Łączny okres delegowania, o którym
mowa w ust. 1 pkt 2, nie może przekroczyć dziesięciu lat.”.
Art. 8. W
ustawie z dnia 27 lipca 2001 r. o kuratorach sądowych (Dz. U. z 2014 r. poz.
795 i 1689) w art. 31 po ust. 1 dodaje się ust. 1a w brzmieniu:
„1a. Delegowanie kuratora zawodowego do
Ministerstwa Sprawiedliwości może nastąpić wyłącznie na czas określony, nie
dłuższy niż 5 lat. Minister Sprawiedliwości może w uzasadnionych przypadkach
wydłużyć delegowanie kuratora sądowego na okres nie dłuższy niż kolejne 5 lat.
Łączny okres delegowania nie może przekroczyć 10 lat.”.
Art. 9. W
ustawie z dnia 23 listopada 2002 r. o Sądzie Najwyższym (Dz. U. z 2013 r. poz.
499, z późn. zm. [12])) w art. 60 § 2 otrzymuje brzmienie:
„§ 2. Z wnioskiem, o którym mowa w § 1,
mogą wystąpić również Rzecznik Praw Obywatelskich, Minister Sprawiedliwości i
Prokurator Generalny oraz, w zakresie swojej właściwości, Rzecznik Praw
Dziecka, Przewodniczący Komisji Nadzoru Finansowego i Rzecznik
Ubezpieczonych.”.
Art. 10. W
ustawie z dnia 15 czerwca 2007 r. o lekarzu sądowym (Dz. U. Nr 123, poz. 849, z
2008 r. Nr 51, poz. 293 oraz z 2011 r. Nr 106, poz. 622) art. 7 i art. 8
otrzymują brzmienie:
„Art. 7. 1. Tworzy się centralną listę
lekarzy sądowych.
2. Centralna lista lekarzy sądowych jest
prowadzona w systemie teleinformatycznym administrowanym i udostępnianym przez
Ministra Sprawiedliwości.
3. Prezes sądu okręgowego prowadzi na
centralnej liście lekarzy sądowych listę lekarzy sądowych dla obszaru
właściwości danego sądu okręgowego.
4. Na centralnej liście lekarzy sądowych
zamieszcza się:
1)     imię i
nazwisko lekarza sądowego;
2)     numer PESEL
lekarza sądowego;
3)     numer
telefonu lekarza sądowego;
4)     numer prawa
wykonywania zawodu lekarza sądowego;
5)     informacje o
specjalizacji lekarza sądowego, terminie rozpoczęcia i zakończenia wykonywania
czynności lekarza sądowego;
6)     informacje o
miejscu, dniach i godzinach przyjęć lekarza sądowego;
7)     adres poczty
elektronicznej, na wniosek lekarza sądowego.
5. Prezes sądu okręgowego przekazuje
listę lekarzy sądowych dla obszaru właściwości danego sądu okręgowego prezesom
sądów rejonowych, prezesom sądów apelacyjnych oraz Pierwszemu Prezesowi Sądu
Najwyższego, prokuraturze, komendom i komisariatom Policji, innym organom
uprawnionym do prowadzenia dochodzeń oraz okręgowej radzie adwokackiej i radzie
okręgowej izby radców prawnych, właściwym dla obszaru właściwości danego sądu
okręgowego.
6. Minister Sprawiedliwości udostępnia
sądom aktualne informacje z centralnej listy lekarzy sądowych za pośrednictwem
systemu teleinformatycznego.
7. Minister Sprawiedliwości udostępnia
również innym podmiotom za pośrednictwem systemu teleinformatycznego,
informacje, o których mowa w ust. 4 pkt 1, 3 i 6.
8. Lekarz sądowy jest obowiązany
niezwłocznie zgłosić prezesowi sądu okręgowego zmiany danych zamieszczonych na
centralnej liście lekarzy sądowych.
9. Prezes sądu okręgowego dokonuje zmian
danych zamieszczonych na centralnej liście lekarzy sądowych.
Art. 8. 1. Informacje o miejscach,
dniach i godzinach przyjęć lekarzy sądowych, wraz z ich imieniem i nazwiskiem
oraz numerem telefonu, wywiesza się na tablicach ogłoszeń w siedzibach
podmiotów, o których mowa w art. 7 ust. 5, a także w miejscach wykonywania
zawodu lekarza przez lekarzy sądowych.
2. Minister Sprawiedliwości określa, w
drodze rozporządzenia, tryb i sposób prowadzenia centralnej listy lekarzy
sądowych oraz udostępniania danych zamieszczonych na tej liście, uwzględniając
potrzebę dostarczenia wiarygodnej informacji o lekarzach sądowych oraz potrzebę
efektywnego wyszukiwania takich lekarzy.”.
Art. 11. W
ustawie z dnia 9 kwietnia 2010 r. o Służbie Więziennej (Dz. U. z 2014 r. poz.
1415 i 1822) w art. 74 dodaje się ust. 4 w brzmieniu:
„4. Delegowanie funkcjonariusza do
instytucji krajowej może nastąpić wyłącznie na czas określony, nie dłuższy niż
5 lat. Dyrektor Generalny może w uzasadnionych przypadkach wydłużyć delegowanie
funkcjonariusza na okres nie dłuższy niż kolejne 5 lat. Łączny okres
delegowania nie może przekroczyć 10 lat.”.
Art. 12. 1.
Łączny okres delegowania dla:
1)     sędziów w rozumieniu art. 77 §
2aa ustawy zmienianej w art. 1,
2)     referendarzy sądowych w
rozumieniu art. 151a § 5b ustawy zmienianej w art. 1,
3)     asystentów sędziów w
rozumieniu art. 155e § 2b ustawy zmienianej w art. 1,
4)     prokuratorów w rozumieniu art.
50 ust. 1aa ustawy zmienianej w art. 4,
5)     pracowników sądów i
prokuratury w rozumieniu art. 11a ust. 2a ustawy zmienianej w art. 7,
6)     kuratorów zawodowych w
rozumieniu art. 31 ust. 1a ustawy zmienianej w art. 8,
7)     funkcjonariuszy Służby
Więziennej w rozumieniu art. 74 ust. 4 ustawy zmienianej w art. 11
– zaczyna swój bieg w dniu wejścia w życie
ustawy.
2. Akty delegowania sędziów delegowanych do
pełnienia czynności administracyjnych w Ministerstwie Sprawiedliwości lub innej
jednostce organizacyjnej podległej Ministrowi Sprawiedliwości albo przez niego
nadzorowanej oraz delegowanych do pełnienia czynności lub prowadzenia zajęć
szkoleniowych w Krajowej Szkole Sądownictwa i Prokuratury wydane przed dniem
wejścia w życie ustawy wygasają z upływem 5 lat od dnia jej wejścia w życie,
chyba że wcześniej upłynie okres wskazany w akcie delegowania lub nastąpi
odwołanie albo ustąpienie sędziego z delegowania.
3. Akty delegowania do Ministerstwa
Sprawiedliwości referendarzy sądowych, asystentów sędziów, prokuratorów,
kuratorów zawodowych, funkcjonariuszy Służby Więziennej oraz pracowników sądów
i prokuratury wydane przed dniem wejścia w życie ustawy wygasają z upływem 5
lat od dnia jej wejścia w życie, chyba że wcześniej upłynie okres wskazany w
akcie delegowania lub nastąpi odwołanie albo ustąpienie z delegowania.
Art. 13. 1. W
terminie 2 lat od dnia wejścia w życie ustawy prezesi sądów okręgowych,
prowadzący listy biegłych sądowych, listy mediatorów oraz listy lekarzy
sądowych na dotychczasowych zasadach, są obowiązani dokonać wpisów danych
biegłych sądowych, mediatorów oraz lekarzy sądowych odpowiednio na centralną
listę biegłych sądowych, centralną listę mediatorów oraz centralną listę
lekarzy sądowych.
2. Do czasu dokonania wpisów, o których mowa
w ust. 1, pozostają w mocy listy lekarzy sądowych prowadzone zgodnie z
przepisami dotychczasowymi.
Art. 14. 1.
Dotychczasowe przepisy wykonawcze wydane na podstawie art. 20 pkt 6 i 8 i art.
32c § 3 ustawy zmienianej w art. 1, art. 58 ustawy zmienianej w art. 2, art.
23a i art. 53 ust. 2 ustawy zmienianej w art. 3, art. 11020 ust. 2 i art. 123 ustawy zmienianej w art. 5,
zachowują moc do dnia wejścia w życie nowych przepisów wykonawczych, wydanych
na podstawie art. 20 pkt 6, 8, 9–11 i art. 32c § 3 ustawy zmienianej w art. 1
oraz art. 23a ustawy zmienianej w art. 3, w brzmieniu nadanym niniejszą ustawą,
nie dłużej jednak niż przez okres 12 miesięcy od dnia wejścia w życie
niniejszej ustawy.
2. Dotychczasowe przepisy wykonawcze wydane
na podstawie art. 78 § 5 ustawy zmienianej w art. 1 i art. 50 ust. 10 ustawy
zmienianej w art. 4, zachowują moc do dnia wejścia w życie nowych przepisów
wykonawczych, wydanych na podstawie art. 78 § 5 ustawy zmienianej w art. 1,
oraz art. 50 ust. 10 ustawy zmienianej w art. 4, w brzmieniu nadanym niniejszą
ustawą, nie dłużej jednak niż przez okres 12 miesięcy od dnia wejścia w życie
niniejszej ustawy.
Art. 15.
Odwołania od zmiany podziału czynności sędziego skutkującej zmianą zakresu jego
obowiązków, wniesione przed dniem wejścia w życie ustawy na podstawie art. 22a
§ 5 ustawy zmienianej w art. 1, podlegają rozpatrzeniu na podstawie przepisów
dotychczasowych.
Art. 16. Do
postępowań dyscyplinarnych wszczętych przed dniem wejścia w życie ustawy
stosuje się przepisy dotychczasowe.
Art. 17.
Zgromadzenia ogólne sędziów okręgu utworzone na podstawie przepisów
dotychczasowych działają w dotychczasowym składzie do czasu upływu kadencji ich
obecnych członków.
Art. 18.
Przepisy art. 92 § 6 ustawy zmienianej w art. 1, w brzmieniu nadanym niniejszą
ustawą, mają zastosowanie do ustalenia prawa do gratyfikacji jubileuszowej od
dnia 12 października 2011 r.
Art. 19.
Ustawa wchodzi w życie z dniem 1 czerwca 2015 r., z wyjątkiem:
1)     art. 1 pkt 10 lit. b i pkt 22,
które wchodzą w życie z dniem następującym po dniu ogłoszenia;
2)     art. 6 pkt 1 lit. a, który
wchodzi w życie z dniem 2 lipca 2015 r.;
3)     art. 1 pkt 39 w zakresie art.
175f § 4 pkt 8, który wchodzi w życie po upływie 12 miesięcy od dnia
ogłoszenia.
 
 
                                                                                             
MARSZAŁEK SEJMU
 
 
 
                                                                                              
/ – / Radosław Sikorski
                                                                                                  

 
 
 
 
 







[1])   
Niniejszą ustawą zmienia się ustawy: ustawę z dnia 6 lipca 1982 r. o księgach
wieczystych i hipotece, ustawę z dnia 26 stycznia 1984 r. - Prawo prasowe,
ustawę z dnia 20 czerwca 1985 r. o prokuraturze, ustawę z dnia 4 lutego 1994 r.
o prawie autorskim i prawach pokrewnych, ustawę z dnia 6 czerwca 1997 r. –
Kodeks postępowania karnego, ustawę z dnia 18 grudnia 1998 r. o pracownikach
sądów i prokuratury, ustawę z dnia 27 lipca 2001 r. o kuratorach sądowych,
ustawę z dnia 23 listopada 2002 r. o Sądzie Najwyższym, ustawę z dnia 15
czerwca 2007 r. o lekarzu sądowym oraz ustawę z dnia 9 kwietnia 2010 r. o
Służbie Więziennej.


[2])   
Zmiany wymienionej ustawy zostały ogłoszone w Dz. U. z 1988 r. Nr 41, poz. 324,
z 1989 r. Nr 34, poz. 187, z 1990 r. Nr 29, poz. 173, z 1991 r. Nr 100, poz.
442, z 1996 r. Nr 114, poz. 542, z 1997 r. Nr 88, poz. 554 i Nr 121, poz. 770,
z 1999 r. Nr 90, poz. 999, z 2001 r. Nr 112, poz. 1198, z 2002 r. Nr 153, poz.
1271, z 2004 r. Nr 111, poz. 1181, z 2005 r. Nr 39, poz. 377, z 2007 r. Nr 89,
poz. 590, z 2010 r. Nr 182, poz. 1228 i Nr 235, poz. 1551, z 2011 r. Nr 85,
poz. 459, Nr 156, poz. 934, Nr 205, poz. 1204 i Nr 282, poz. 1660, z 2012 r.
poz. 1136 oraz z 2013 r. poz. 771.


[3])   
Zmiany tekstu jednolitego wymienionej ustawy zostały ogłoszone w Dz. U. z 2006
r. Nr 94, poz. 658 i Nr 121, poz. 843, z 2007 r. Nr 99, poz. 662 i Nr 181, poz.
1293, z 2009 r. Nr 157, poz. 1241 oraz z 2010 r. Nr 152, poz. 1016.


[4])   
Zmiany wymienionej ustawy zostały ogłoszone w Dz. U. z 2004 r. Nr 96, poz. 959
oraz z 2007 r. Nr 99, poz. 662 i Nr 176, poz. 1238.


[5])   
Zmiany wymienionej ustawy zostały ogłoszone w Dz. U. z 1999 r. Nr 83, poz. 931,
z 2000 r. Nr 50, poz. 580, Nr 62, poz. 717, Nr 73, poz. 852 i Nr 93, poz. 1027,
z 2001 r. Nr 98, poz. 1071 i Nr 106, poz. 1149, z 2002 r. Nr 74, poz. 676, z
2003 r. Nr 17, poz. 155, Nr 111, poz. 1061 i Nr 130, poz. 1188, z 2004 r. Nr
51, poz. 514, Nr 69, poz. 626, Nr 93, poz. 889, Nr 240, poz. 2405 i Nr 264,
poz. 2641, z 2005 r. Nr 10, poz. 70, Nr 48, poz. 461, Nr 77, poz. 680, Nr 96,
poz. 821, Nr 141, poz. 1181, Nr 143, poz. 1203, Nr 163, poz. 1363, Nr 169, poz.
1416 i Nr 178, poz. 1479, z 2006 r. Nr 15, poz. 118, Nr 66, poz. 467, Nr 95,
poz. 659, Nr 104, poz. 708 i 711, Nr 141, poz. 1009 i 1013, Nr 167, poz. 1192 i
Nr 226, poz. 1647 i 1648, z 2007 r. Nr 20, poz. 116, Nr 64, poz. 432, Nr 80,
poz. 539, Nr 89, poz. 589, Nr 99, poz. 664, Nr 112, poz. 766, Nr 123, poz. 849
i Nr 128, poz. 903, z 2008 r. Nr 27, poz. 162, Nr 100, poz. 648, Nr 107, poz.
686, Nr 123, poz. 802, Nr 182, poz. 1133, Nr 208, poz. 1308, Nr 214, poz. 1344,
Nr 225, poz. 1485, Nr 234, poz. 1571 i Nr 237, poz. 1651, z 2009 r. Nr 8, poz.
39, Nr 20, poz. 104, Nr 28, poz. 171, Nr 68, poz. 585, Nr 85, poz. 716, Nr 127,
poz. 1051, Nr 144, poz. 1178, Nr 168, poz. 1323, Nr 178, poz. 1375, Nr 190,
poz. 1474 i Nr 206, poz. 1589, z 2010 r. Nr 7, poz. 46, Nr 98, poz. 626, Nr
106, poz. 669, Nr 122, poz. 826, Nr 125, poz. 842, Nr 182, poz. 1228 i Nr 197,
poz. 1307, z 2011 r. Nr 48, poz. 245 i 246, Nr 53, poz. 273, Nr 112, poz. 654,
Nr 117, poz. 678, Nr 142, poz. 829, Nr 191, poz. 1135, Nr 217, poz. 1280, Nr
240, poz. 1430, 1431 i 1438 i Nr 279, poz. 1645, z 2012 r. poz. 886, 1091,
1101, 1327, 1426, 1447 i 1529, z 2013 r. poz. 480, 765, 849, 1247, 1262, 1282 i
1650, z 2014 r. poz. 85, 384, 694, 1375 i 1556  oraz z 2015 r. poz. 21. 


[6])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 830, 941 i 1289 oraz z 2015 r. poz. 218.


[7])   
Zmiany wymienionej ustawy zostały ogłoszone w Dz. U. z 1988 r. Nr 41, poz. 324,
z 1989 r. Nr 34, poz. 187, z 1990 r. Nr 29, poz. 173, z 1991 r. Nr 100, poz.
442, z 1996 r. Nr 114, poz. 542, z 1997 r. Nr 88, poz. 554 i Nr 121, poz. 770,
z 1999 r. Nr 90, poz. 999, z 2001 r. Nr 112, poz. 1198, z 2002 r. Nr 153, poz.
1271, z 2004 r. Nr 111, poz. 1181, z 2005 r. Nr 39, poz. 377, z 2007 r. Nr 89,
poz. 590, z 2010 r. Nr 182, poz. 1228 i Nr 235, poz. 1551, z 2011 r. Nr 85,
poz. 459, Nr 156, poz. 934, Nr 205, poz. 1204 i Nr 282, poz. 1660, z 2012 r.
poz. 1136 oraz z 2013 r. poz. 771.


[8])   
Zmiany tekstu jednolitego wymienionej ustawy zostały ogłoszone w Dz. U. z 2012
r. poz. 637, z 2013 r. poz. 1247 i 1623 oraz z 2014 r. poz. 504. Tekst
jednolity nie uwzględnia zmian ogłoszonych w Dz. U. z 2011 r. Nr 240, poz.
1430.


[9])   
Zmiany tekstu jednolitego wymienionej ustawy zostały ogłoszone w Dz. U. z 2006
r. Nr 94, poz. 658 i Nr 121, poz. 843, z 2007 r. Nr 99, poz. 662 i Nr 181, poz.
1293, z 2009 r. Nr 157, poz. 1241 oraz z 2010 r. Nr 152, poz. 1016.


[10])   Zmiany
wymienionej ustawy zostały ogłoszone w Dz. U. z 1999 r. Nr 83, poz. 931, z 2000
r. Nr 50, poz. 580, Nr 62, poz. 717, Nr 73, poz. 852 i Nr 93, poz. 1027, z 2001
r. Nr 98, poz. 1071 i Nr 106, poz. 1149, z 2002 r. Nr 74, poz. 676, z 2003 r.
Nr 17, poz. 155, Nr 111, poz. 1061 i Nr 130, poz. 1188, z 2004 r. Nr 51, poz.
514, Nr 69, poz. 626, Nr 93, poz. 889, Nr 240, poz. 2405 i Nr 264, poz. 2641, z
2005 r. Nr 10, poz. 70, Nr 48, poz. 461, Nr 77, poz. 680, Nr 96, poz. 821, Nr
141, poz. 1181, Nr 143, poz. 1203, Nr 163, poz. 1363, Nr 169, poz. 1416 i Nr
178, poz. 1479, z 2006 r. Nr 15, poz. 118, Nr 66, poz. 467, Nr 95, poz. 659, Nr
104, poz. 708 i 711, Nr 141, poz. 1009 i 1013, Nr 167, poz. 1192 i Nr 226, poz.
1647 i 1648, z 2007 r. Nr 20, poz. 116, Nr 64, poz. 432, Nr 80, poz. 539, Nr
89, poz. 589, Nr 99, poz. 664, Nr 112, poz. 766, Nr 123, poz. 849 i Nr 128,
poz. 903, z 2008 r. Nr 27, poz. 162, Nr 100, poz. 648, Nr 107, poz. 686, Nr
123, poz. 802, Nr 182, poz. 1133, Nr 208, poz. 1308, Nr 214, poz. 1344, Nr 225,
poz. 1485, Nr 234, poz. 1571 i Nr 237, poz. 1651, z 2009 r. Nr 8, poz. 39, Nr
20, poz. 104, Nr 28, poz. 171, Nr 68, poz. 585, Nr 85, poz. 716, Nr 127, poz.
1051, Nr 144, poz. 1178, Nr 168, poz. 1323, Nr 178, poz. 1375, Nr 190, poz.
1474 i Nr 206, poz. 1589, z 2010 r. Nr 7, poz. 46, Nr 98, poz. 626, Nr 106,
poz. 669, Nr 122, poz. 826, Nr 125, poz. 842, Nr 182, poz. 1228 i Nr 197, poz.
1307, z 2011 r. Nr 48, poz. 245 i 246, Nr 53, poz. 273, Nr 112, poz. 654, Nr
117, poz. 678, Nr 142, poz. 829, Nr 191, poz. 1135, Nr 217, poz. 1280, Nr 240,
poz. 1430, 1431 i 1438 i Nr 279, poz. 1645, z 2012 r. poz. 886, 1091, 1101,
1327, 1426, 1447 i 1529, z 2013 r. poz. 480, 765, 849, 1247, 1262, 1282 i 1650,
z 2014 r. poz. 85, 384, 694, 1375 i 1556 oraz z 2015 r. poz. 21.


[11])   Zmiany
tekstu jednolitego wymienionej ustawy zostały ogłoszone w Dz. U. z 2011 r. Nr
113, poz. 659 i Nr 203, poz. 1192 oraz z 2013 r. poz. 829.


[12])   Zmiany
tekstu jednolitego wymienionej ustawy zostały ogłoszone w Dz. U. z 2014 r. oraz
z 2014 r. poz. 504, 1031 i 1081. 
