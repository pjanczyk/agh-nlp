


Tekst ustawy przyjęty przez Senat bez poprawek
 
 
 
USTAWA
z
dnia 22 listopada 2013 r.
 
zmieniająca
ustawę o zmianie ustawy o podatku od spadków i darowizn oraz ustawy o podatku
od czynności cywilnoprawnych
 
 
Art.
1. 
W
ustawie z dnia 16 listopada 2006 r. o zmianie ustawy o podatku od spadków i darowizn
oraz ustawy o podatku od czynności cywilnoprawnych (Dz. U. Nr 222, poz. 1629
oraz z 2011 r. Nr 144, poz. 867) po art. 3 dodaje się art. 3a w brzmieniu:
„Art. 3a. Osobie
zaliczanej do III grupy podatkowej, która do dnia 31 grudnia 2006 r. zawarła
przed organem gminy umowę o sprawowanie opieki nad wymagającym takiej opieki
spadkodawcą, przysługuje prawo do ulgi określonej w art. 16 ust. 1 pkt 3 ustawy
wymienionej w art. 1, w brzmieniu i na zasadach obowiązujących przed dniem 1
stycznia 2007 r., jeżeli po dniu 31 grudnia 2006 r. nabyła w drodze spadku po
tym spadkodawcy budynek mieszkalny lub jego część, lokal mieszkalny stanowiący
odrębną nieruchomość, spółdzielcze własnościowe prawo do lokalu mieszkalnego,
wynikające z przydziału spółdzielni mieszkaniowej: prawo do domu jednorodzinnego
lub prawo do lokalu w małym domu mieszkalnym.”.
 
Art.
2. 
1.
Termin do wniesienia żądania wznowienia postępowania w sprawach, w których
przed dniem wejścia w życie niniejszej ustawy wydano decyzję ostateczną ustalającą
zobowiązanie podatkowe z tytułu nabycia po dniu 31 grudnia 2006 r. w drodze
spadku przez osobę, o której mowa w art. 3a ustawy wymienionej w art. 1, w
brzmieniu nadanym niniejszą ustawą, budynku mieszkalnego lub jego części, lokalu
mieszkalnego stanowiącego odrębną nieruchomość, spółdzielczego własnościowego
prawa do lokalu mieszkalnego, wynikającego z przydziału spółdzielni mieszkaniowej:
prawa do domu jednorodzinnego lub prawa do lokalu w małym domu mieszkalnym,
upływa z dniem 31 grudnia 2014 r.
2.
W przypadku wznowienia postępowania w sprawach, o których mowa w ust. 1, nie
stosuje się przepisu art. 245 § 1 pkt 3 lit. b ustawy z dnia 29 sierpnia 1997
r. – Ordynacja podatkowa (Dz. U. z 2012 r. poz. 749, z późn. zm.1)).
 
Art.
3. 
Ustawa
wchodzi w życie po upływie 14 dni od dnia ogłoszenia.
 
 
 
                                                                                                                 MARSZAŁEK
SEJMU
 
 
                                                                                                                     /
– / Ewa Kopacz
 
 
 




1)    Zmiany tekstu jednolitego
wymienionej ustawy zostały ogłoszone w Dz. U. z 2012 r. poz. 848, 1101, 1342 i
1529 oraz z 2013 r. poz. 35, 985, 1027, 1036, 1145, 1149 i 1289.
