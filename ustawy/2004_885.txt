


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 24
października 2008 r. 
 
o zmianie ustawy o
wykonywaniu działalności gospodarczej w zakresie 
wytwa­rzania i
obrotu materiałami wybuchowymi, bronią, amunicją 
oraz wyrobami
i technologią o przeznaczeniu wojskowym lub policyjnym 
oraz ustawy o ma­teriałach
wybuchowych przeznaczonych do użytku cywilnego 
 
 
Art. 1.
W ustawie z dnia 22 czerwca 2001 r. o
wykonywaniu działalności gospodarczej w zakresie wytwarzania i obrotu materiałami
wybuchowymi, bronią, amunicją oraz wyrobami i technologią o przeznaczeniu
wojskowym lub policyjnym (Dz. U. Nr 67, poz. 679, z późn. zm.[1]))
wprowadza się następujące zmiany: 
1)   w art. 3: 
a)   w ust. 1 w
pkt 4 kropkę zastępuje się przecinkiem i dodaje się pkt 5 i 6 w brzmieniu: 
„5)   Konwencji –
należy przez to rozumieć Konwencję w sprawie znakowania plastycznych materiałów
wybuchowych w celu ich wykrywania, podpisaną w Montrealu dnia 1 marca 1991 r.
(Dz. U. z 2007 r. Nr 135, poz. 948),
6)  znakowaniu plastycznych
materiałów wybucho­wych – należy przez to rozumieć równomierne roz­mieszczenie
w plastycznym materiale wybuchowym materiału znakującego dodanego w ilości
wskazanej w części 2 „Materiały znakujące” załącznika tech­nicznego do
Konwencji.”,
b)   w ust. 2: 
–    w pkt 1
dodaje się lit. c w brzmieniu:
„c) plastyczne
materiały wybuchowe – materiały wy­buchowe w giętkiej lub elastycznej prasowa­nej
postaci, których opis jest przedstawiony w części 1 ust. I „Opis
materiałów wybucho­wych” załącznika technicznego do Konwencji,”,
–    po pkt 1a
dodaje się pkt 1b w brzmieniu: 
„1b) materiał
znakujący – jest to jedna z substancji wymienionych w części 2 „Materiały
znakujące” załącznika technicznego do Konwencji,”;
2) w art. 18
dodaje się ust. 4 i 5 w brzmieniu:
„4. Plastyczne
materiały wybuchowe podlegają znakowaniu przez producenta, z zastrzeżeniem ust.
5.
5.   Znakowaniu
nie podlegają plastyczne materiały wybu­chowe przechowywane lub stosowane w
sposób określony w części 1 ust. II załącznika technicznego do Konwencji.”.
 
Art. 2.
W ustawie z dnia 21 czerwca 2002 r. o
materiałach wybu­chowych przeznaczonych do użytku cywilnego (Dz. U. Nr 117,
poz. 1007, z późn. zm.[2])­­­­­)
wprowadza się następujące zmiany:
1)   w art. 1 w
pkt 6 kropkę zastępuje się przecinkiem i dodaje się pkt 7 w brzmieniu: 
„7) zasady
znakowania plastycznych materiałów wybu­chowych przeznaczonych do użytku cywilnego.”;
2)   w art. 3: 
a)   po pkt 9
dodaje się pkt 9a w brzmieniu:
„9a)   plastycznych
materiałach wybuchowych – nale­ży przez to rozumieć materiały wybuchowe
w gięt­kiej lub elastycznej prasowanej postaci, których opis jest
przedstawiony w części 1 ust. I „Opis materiałów wybuchowych” załącznika tech­nicznego
do Konwencji,”,
b)   w pkt 22
kropkę zastępuje się przecinkiem i dodaje się pkt 23-25 w brzmieniu:
„23)   Konwencji
– należy przez to rozumieć Konwencję w sprawie znakowania plastycznych materiałów
wybuchowych w celu ich wykrywania, podpisaną w Montrealu dnia 1 marca 1991 r.
(Dz. U. z 2007 r. Nr 135, poz. 948), 
24) materiale
znakującym – należy przez to rozumieć jedną z substancji wymienionych w części
2 „Materiały znakujące” załącznika technicznego do Konwencji,
25) znakowaniu
plastycznych materiałów wybucho­wych – należy przez to rozumieć równomierne
rozmieszczenie w plastycznym materiale wybucho­wym materiału znakującego
dodanego w ilości wskazanej w części 2 „Materiały znakujące” za­łącznika
technicznego do Konwencji.”; 
3)   w art. 24 po
ust. 2 dodaje się ust. 2a w brzmieniu:
„2a.   Kopię
zgody, o której mowa w ust. 1, związanej z prze­mieszczaniem przez granicę
państwową, mi­nister właściwy do spraw gospodarki przekazuje Ko­mendantowi
Głównemu Straży Granicznej.”;
4)   w art. 42 po
ust. 4 dodaje się ust. 4a i 4b w brzmieniu:
„4a.   Plastyczne
materiały wybuchowe przeznaczone do użytku cywilnego powinny być znakowane, z
zastrzeżeniem ust. 4b. 
4b. Znakowaniu nie
podlegają plastyczne materiały wybuchowe przechowywane lub stosowane w sposób
określony w części 1 ust. II lit. a-c załącznika technicznego do Konwencji.”.
 
Art. 3. 
1. Znakowaniu, o
którym mowa w art. 18 ust. 4 ustawy wymienionej w art. 1, nie podlegają
plastyczne materiały wybuchowe, wytwo­rzone na terytorium Rzeczypospolitej
Polskiej do dnia 25 listopada 2009 r., jeżeli stanowią integralną część
uzbrojenia będącego w posiadaniu Sił Zbrojnych Rzeczypospolitej Polskiej,
Agencji Bezpieczeństwa Wewnętrznego, Agencji Wywiadu, Służby Kontrwywiadu
Wojskowego, Służby Wywiadu Wojskowego, Centralnego Biura Antykorupcyjnego,
Biura Ochrony Rządu, Policji, Służby Więziennej, Straży Granicznej oraz
Państwowej Straży Pożarnej.
2. Przechowywane
nieznakowane plastyczne materiały wybu­chowe niestanowiące integralnej części
uzbrojenia, o którym mowa w ust. 1, a znajdujące się w posiadaniu służb wymienionych
w ust. 1, należy do dnia 25 listopada 2021 r. wykorzystać do celów, które
nie są sprzeczne z Konwencją w sprawie znakowania plastycznych materiałów
wybuchowych w celu ich wy­krywania, podpisaną w Montrealu dnia 1 marca 1991 r.
(Dz. U. z 2007 r. Nr 135, poz. 948), nieodwracalnie unieszkodliwić lub poddać
znakowaniu. 
3. Nieznakowane
plastyczne materiały wybuchowe będące w posiadaniu podmiotów prowadzących
działalność gospodarczą zgodnie z koncesją wydawaną na podstawie art. 6
ust. 1 ustawy, o której mowa w art. 1, lub pozwoleniem wydawanym na podstawie
art. 9 ust. 1 ustawy, o której mowa w art. 2 albo art. 109 ust. 2 pkt 2 ustawy
z dnia 4 lutego 1994 r. – Prawo geologiczne i górnicze (Dz. U. z 2005 r. Nr
228, poz. 1947, z późn. zm.[3])),
należy do dnia 25 listopada 2009 r. wykorzystać do celów, które nie są
sprzeczne z Konwencją, o której mowa w ust. 2, nieodwracalnie unieszkodliwić
lub poddać znakowaniu. 
4. Koszty
nieodwracalnego unieszkodliwienia lub znakowania nieznakowanych plastycznych
materiałów wybuchowych ponoszą służby wy­mienione w ust. 1 oraz podmioty
wymienione w ust. 3, posiadające plastyczne materiały wybuchowe.
 
Art. 4. 
Ustawa wchodzi w
życie po upływie 14 dni od dnia ogłoszenia.
 
 
 
                                                                                                                              MARSZAŁEK
SEJMU
 
 
                                                                                                                              /-/
Bronisław Komorowski
 




[1]) Zmiany wymienionej ustawy zostały ogłoszone w Dz. U.
z 2002 r. Nr 74, poz. 676 i Nr 117, poz. 1007, z 2003 r. Nr 210, poz. 2036, z
2004 r. Nr 96, poz. 959, Nr 173, poz. 1808 i Nr 222, poz. 2249, z 2005 r. Nr
94, poz. 788 i Nr 184, poz. 1539, z 2006 r. Nr 133, poz. 935 i Nr 235, poz.
1700 oraz z 2008 r. Nr 180, poz. 1112.


[2]) Zmiany wymienionej ustawy zostały ogłoszone w Dz. U.
z 2002 r. Nr 238, poz. 2019, z 2004 r. Nr 222, poz. 2249, z 2006 r. Nr 104,
poz. 708 i 711 oraz z 2007 r. Nr 176, poz. 1238.


[3]) Zmiany tekstu jednolitego wymienionej
ustawy zostały ogłoszone w Dz. U. z 2006 r. Nr 133, poz. 934, Nr 170, poz.
1217, Nr 190, poz. 1399 i Nr 249, poz. 1834, z 2007 r. Nr 21, poz. 125 i Nr 82,
poz. 556 oraz z 2008 r. Nr 138, poz. 865 i Nr 154, poz. 958.
