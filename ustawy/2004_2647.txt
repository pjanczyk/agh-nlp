


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 31 sierpnia
2012 r.                
 
o zmianie ustawy – Kodeks morski oraz ustawy o obszarach morskich 
Rzeczypospolitej Polskiej i administracji morskiej[1])
 
 
Art. 1.
W ustawie z
dnia 18 września 2001 r. – Kodeks morski (Dz. U. z 2009 r. Nr 217, poz. 1689, z
późn. zm.[2]))
wprowadza się następujące zmiany: 
1) tytuł V
otrzymuje brzmienie: 
„TYTUŁ
V
Ograniczenie
odpowiedzialności za roszczenia morskie i ubezpieczenie 
armatorów z tytułu roszczeń morskich”;
2) w art. 97 § 1
otrzymuje brzmienie:
„§ 1. Odpowiedzialność dłużnika za
roszczenia morskie może być ograniczona zgodnie z postanowieniami Konwencji o
ogra­niczeniu odpowiedzialności za roszczenia morskie, sporządzonej w Londynie
dnia 19 listopada 1976 r. (Dz. U. z 1986 r. Nr 35, poz. 175), zmienionej Protokołem,
sporządzonym w Londynie dnia 2 maja 1996 r. (Dz. U. z 2012 r. poz. 146), zwanej
dalej „Konwencją o ograniczeniu odpowiedzialności”, wraz ze zmianami
obowiązującymi od daty ich wejścia w życie w stosunku do Rzeczypospolitej
Polskiej, podanymi do publicznej wiadomości we właściwy sposób.”;
3) w art. 98:
a) § 1 otrzymuje
brzmienie:
„§ 1. Dłużnik może powołać się na
ograniczenie odpowiedzialności niezależnie od ustanowienia funduszu
ograniczenia odpowiedzialności określonego w art. 11 Konwencji o ograniczeniu odpowiedzialności.”,
b) uchyla się §
2;
4) w art. 101 §
1 otrzymuje brzmienie:
„§ 1. Dla statków o pojemności brutto
poniżej 300, granica odpowiedzialności dłużnika wynosi:
1) 200 000
jednostek obliczeniowych – w odniesieniu do roszczeń z tytułu śmierci, uszkodzenia
ciała lub rozstroju zdrowia;
2) 100 000
jednostek obliczeniowych – w odniesieniu do innych roszczeń.”;
5) po art. 102
dodaje się art. 102a–102g w brzmieniu:
„Art. 102a. § l. Armator statku o
polskiej przynależności, o pojemności brutto 300 i powyżej, obowiązany jest
posiadać ubezpieczenie lub inne zabezpieczenie finansowe odpowiedzialności za
roszczenia morskie, obejmujące roszczenia podlegające ograniczeniu na podstawie
Konwencji o ograniczeniu odpowiedzialności (ubezpieczenie odpowiedzialności za
roszczenia morskie).
§ 2.
Ubezpieczenie odpowiedzialności za roszczenia morskie obowiązany jest posiadać
także armator statku o obcej przynależności, o pojemności brutto 300 i powyżej:
1) gdy statek
ten wchodzi do polskiego portu lub
2) jeżeli
jest to zgodne z wymogami prawa międzynarodowego, gdy statek ten wchodzi na
polskie morze terytorialne.
Art. 102b. Suma ubezpieczenia każdego
statku od odpowiedzialności za roszczenia morskie dla roszczeń wynikłych z
każdego odrębnego zdarzenia, powinna być równa odpowiedniej maksymalnej granicy
odpowie­dzialności, określonej zgodnie z Konwencją o ograniczeniu
odpowiedzialności.
Art. 102c. § 1. Posiadanie
ubezpieczenia odpowiedzialności za roszczenia morskie powinno być potwierdzone
jednym albo kilkoma certyfikatami ubezpieczenia odpowiedzialności za roszczenia
morskie.
§ 2.
Certyfikat ubezpieczenia odpowiedzialności za roszczenia morskie wystawia
ubezpieczyciel lub inny podmiot, który udziela zabezpieczenia finansowego.
§ 3.
Certyfikat ubezpieczenia odpowiedzialności za roszczenia morskie powinien zawierać:
1) nazwę
statku, jego numer identyfikacyjny nadany przez Międzynarodową Organizację
Morską (numer IMO) i nazwę portu macierzystego;
2) nazwę i
główne miejsce prowadzenia działalności przez armatora;
3) rodzaj i
okres ubezpieczenia odpowie­dzialności za roszczenia morskie;
4) nazwę i
główne miejsce prowadzenia działalności ubezpieczyciela lub innego podmiotu
udzielającego zabezpieczenia finansowego oraz, gdy jest ono inne niż miejsce
prowadzenia działalności, miejsce ustanowienia ubezpieczenia odpowiedzial­ności
za roszczenia morskie.
§ 4. Jeżeli
certyfikat ubezpieczenia odpowiedzialności za roszczenia morskie nie został
wydany w języku angielskim, francuskim lub hiszpańskim, tekst certyfikatu powinien
zawierać tłumaczenie na jeden z tych języków. 
§ 5.
Certyfikat ubezpieczenia odpowiedzialności za roszczenia morskie powinien być
przechowywany na statku. 
§ 6.
Posiadanie i przechowywanie na statku certyfikatu ubezpieczenia odpowiedzialności
za roszczenia morskie podlega sprawdzeniu podczas inspekcji statku przeprowadzanej
w polskim porcie.
Art. 102d.       Statek o polskiej
przynależności nie może być używany w żegludze, jeżeli nie posiada certyfikatu
ubezpieczenia odpowiedzialności za roszczenia morskie.
Art. 102e. § 1. Jeżeli certyfikat
ubezpieczenia odpowiedzialności za roszczenia morskie, nie jest przechowywany
na statku o obcej przynależności, dyrektor urzędu morskiego może, w drodze
decyzji administracyjnej, wydać statkowi nakaz opuszczenia portu, o czym
powiadamia Komisję Europejską, pozostałe państwa członkowskie Unii Europejskiej
i państwo bandery statku. Decyzji nadaje się rygor natychmiastowej wykonalności.
§ 2. Jeżeli
okoliczności pozwalają na usunięcie w rozsądnym terminie uchybień, o których mowa
w § 1, przed wydaniem nakazu opuszczenia portu, dyrektor urzędu morskiego wzywa
do usunięcia tych uchybień i określa termin ich usunięcia.
§ 3. Statek o
obcej przynależności, wobec którego w jakimkolwiek państwie członkowskim Unii
Europejskiej wydano nakaz opuszczenia portu z powodu nieprzechowywania na
statku certyfikatu ubezpieczenia odpowiedzialności za roszczenia morskie, nie
może wejść do polskiego portu, do czasu przedstawienia tego certyfikatu.
Art. 102f. Przepisów art. 102a–102e nie stosuje się do statków będących własnością państwa lub
eksploatowanych przez państwo, wykorzystywanych do świadczenia niehandlowych
usług publicznych. 
Art. 102g. Kontrolę przestrzegania
przepisów o ubezpieczeniu odpowiedzialności za roszczenia morskie sprawują
dyrektorzy urzędów morskich.”;
6) w art. 172 §
2 otrzymuje brzmienie:
„§ 2. Przewoźnik, który zawarł umowę
przewozu pasażera, lub w którego imieniu została ona zawarta (przewoźnik
umowny), może powierzyć wykonanie umowy w całości lub w części innemu
przewoźnikowi, będącemu właścicielem statku, jego armatorem lub czarterującym
(przewoźnikowi faktycznemu).”;
7) w art. 181 po
§ 1 dodaje się § 1a w brzmieniu:
„§ 1a. Przepisu § 1 nie stosuje się
do przewozów, o których mowa w art. 2 zdanie pierwsze rozporządzenia Parlamentu
Europejskiego i Rady (WE) nr 392/2009 z dnia 23 kwietnia 2009 r. w sprawie
odpowiedzialności przewoźników pasażerskich na morskich drogach wodnych z tytułu
wypadków (Dz. Urz. UE L 131 z 28.05.2009, str. 24), zwanego dalej
„rozporządzeniem nr 392/2009”.”;
8) art. 182
otrzymuje brzmienie:
„Art. 182. § 1. Przewoźnik, który
podejmuje się przewozu pasażera statkiem o polskiej przynależności, obowiązany
jest posiadać ubezpieczenie od odpowiedzialności za szkody na osobie lub w
mieniu pasażera do wysokości sum określonych przy zastosowaniu granic odpowiedzialności
przewoźnika przewidzianych w art. 7 i art. 8 Konwencji ateńskiej, z zastrzeżeniem
art. 181 § 1a. 
§ 2.
Obowiązek, o którym mowa w § 1, dotyczy również przewoźnika, który podejmuje
się przewozu statkiem o obcej przynależności, jeżeli przewóz wykonywany jest na
terytorium Rzeczypospolitej Polskiej lub między portami polskimi.
§ 3. Dowodem
spełnienia przez przewoźnika obowiązku, o którym mowa w § 1 i 2, jest polisa
lub certyfikat ubezpieczeniowy stwierdzający zawarcie umowy ubezpieczenia.
Dokument taki powinien być przechowywany na statku i okazywany na żądanie
organów inspekcji morskiej.
§ 4. Statek o
polskiej przynależności nie może być używany w żegludze, jeżeli nie posiada
polisy lub certyfikatu ubezpieczeniowego, o którym mowa w § 3.
§ 5. Statek o
obcej przynależności nie może wejść na terytorium Rzeczypospolitej Polskiej,
ani go opuścić, jeżeli nie posiada polisy lub certyfikatu ubezpieczeniowego, o
którym mowa w § 3.”;
9) po art. 182
dodaje się art. 182a–182c w brzmieniu:
 „Art. 182a. § 1. Przewoźnik, który
faktycznie wykonuje, statkiem uprawnionym do przewozu ponad 12 pasażerów,
całość lub część przewozu, o którym mowa w art. 2 zdanie pierwsze rozporządzenia
nr 392/2009, obowiązany jest posiadać ubez­pieczenie lub inne zabezpieczenie
finansowe odpowiedzialności za szkody na osobie lub w mieniu pasażera, w wysokości
nie niższej niż określona w art. 4a ust. 1 załącznika I do tego rozporządzenia
(ubezpieczenie odpowiedzialności za szkody na osobie lub w mieniu pasażera).
§ 2.
Ubezpieczenie lub zabezpieczenie finansowe, o którym mowa w § 1, powinno być
stwierdzone certyfikatem ubezpieczenia odpowiedzialności za szkody na osobie
lub w mieniu pasażera.  
§ 3.
Certyfikat ubezpieczenia odpowiedzialności za szkody na osobie lub w mieniu
pasażera, wydaje lub poświadcza:
1)
przewoźnikowi wykonującemu faktycznie przewóz statkiem o polskiej przynależności,
na jego wniosek, dyrektor urzędu morskiego właściwy ze względu na port macierzysty
statku,  
2)
przewoźnikowi wykonującemu faktycznie przewóz statkiem o obcej przynależności,
na jego wniosek, dyrektor urzędu morskiego  
–    po stwierdzeniu, że spełnia on wymogi określone w art.
3 rozporządzenia nr 392/2009. 
§ 4. Kopię
wydanego lub poświadczonego certyfikatu ubezpieczenia odpowiedzialności za
szkody na osobie lub w mieniu pasażera dyrektor urzędu morskiego przesyła:
1) organowi
prowadzącemu rejestr, w którym statek, o którym mowa w § 3 pkt 1, jest
zarejestrowany;
2) właściwemu
organowi państwa rejestracji statku, o którym mowa w § 3 pkt 2. 
§ 5. Statek o
polskiej przynależności uprawniony do przewozu więcej niż 12 pasażerów nie może
być używany w żegludze, jeżeli nie posiada certyfikatu ubezpieczenia
odpowiedzialności za szkody na osobie lub w mieniu pasażera, lub jego poświadczenia.

§ 6. Statek o
obcej przynależności uprawniony do przewozu więcej niż 12 pasażerów nie może
wejść na terytorium Rzeczypospolitej Polskiej ani go opuścić, jeżeli nie
posiada certyfikatu ubezpieczenia odpowiedzialności za szkody na osobie lub w
mieniu pasażera, lub jego poświadczenia.
§ 7.
Certyfikat ubezpieczenia odpowiedzialności za szkody na osobie lub w mieniu
pasażera, lub jego poświadczenie wystawia się w języku polskim i angielskim.
§ 8.
Certyfikat ubezpieczenia odpowiedzialności za szkody na osobie lub w mieniu
pasażera, lub jego poświadczenie wydawane są na okres, na jaki zostało ustanowione
ubezpieczenie lub inne zabezpieczenie finansowe. Jeżeli ubezpieczenie lub inne
zabezpieczenie finansowe wygasło przed upływem okresu, na jaki zostało ustanowione,
przewoźnik obowiązany jest powiadomić o tym dyrektora urzędu morskiego, który
wydał lub poświadczył certyfikat ubezpieczenia odpowiedzialności za szkody na
osobie lub w mieniu pasażera.  
§ 9.
Poświadczeniu podlega certyfikat ubezpieczenia odpowiedzialności za szkody na
osobie lub w mieniu pasażera, jeżeli jest do niego dołączony dokument ubezpieczenia
lub innego zabezpieczenia finansowego, spełniający wymogi art. 3 rozporządzenia
nr 392/2009.
§ 10.
Certyfikat ubezpieczenia odpowiedzialności za szkody na osobie lub w mieniu
pasażera, lub jego poświadczenie tracą ważność w przypadku wygaśnięcia
ubezpieczenia lub innego zabezpieczenia finansowego, dla stwierdzenia którego
zostały wydane. Certyfikat ubezpieczenia odpowiedzialności za szkody na osobie
lub w mieniu pasażera, lub jego poświadczenie, które utraciły ważność powinny
zostać zwrócone dyrektorowi urzędu morskiego w ciągu 14 dni od dnia utraty ważności. 

§ 11. Statkowi
o polskiej przynależności stanowiącemu własność państwa, dyrektor urzędu
morskiego właściwy ze względu na port macierzysty statku wystawia świadectwo
zgodnie z wymogami art. 4a ust. 15 załącznika I do rozporządzenia nr 392/2009. 
§ 12.
Certyfikat ubezpieczenia odpowiedzialności za szkody na osobie lub w mieniu
pasażera oraz świadectwo, powinny być przechowywane na statku, z zastrzeżeniem
art. 4a ust. 14 załącznika I do rozporządzenia nr 392/2009.
§ 13. Kontrolę
przestrzegania przepisów o ubez­pieczeniu i innym zabezpieczeniu finansowym
odpowiedzialności za szkodę na osobie lub w mieniu pasażera sprawują dyrektorzy
urzędów morskich.
Art. 182b. § 1. Dyrektor urzędu
morskiego pobiera następujące opłaty:
1) za wydanie
certyfikatu ubezpieczenia odpowiedzialności za szkody na osobie lub w mieniu
pasażera – równowartość w złotych 30 euro;
2) za
poświadczenie certyfikatu ubezpieczenia odpowiedzialności za szkody na osobie
lub w mieniu pasażera – równowartość w złotych 20 euro.  
§ 2. Przeliczenia
równowartości euro na złote dokonuje się według średniego kursu ogłoszonego
przez Narodowy Bank Polski, obowiązującego w dniu odpowiednio złożenia wniosku
o wydanie lub poświadczenie certyfikatu ubezpieczenia odpowiedzialności za
szkody na osobie lub w mieniu pasażera.  
§ 3. Opłaty,
o których mowa w § 1, stanowią dochód budżetu państwa.
Art. 182c. Minister właściwy do spraw
gospodarki morskiej określi, w drodze rozporządzenia, warunki i tryb wydawania
oraz wzór certyfikatu ubezpieczenia odpowiedzialności za szkody na osobie lub w
mieniu pasażera, o którym mowa w art. 182a § 2, i świadectwa, o którym mowa w
art. 182a § 11, mając na uwadze wzór określony w rozporządzeniu nr 392/2009
oraz treść wytycznych IMO stanowiących załącznik II tego rozporządzenia.”; 
10) art. 186 otrzymuje brzmienie:
„Art. 186. Roszczenia z tytułów
innych niż określone w Konwencji ateńskiej oraz w rozporządzeniu nr 392/2009
przedawniają się z upływem 2 lat od dnia wymagalności.”;
11) w art. 272 § 2 i 3 otrzymują
brzmienie:
„§ 2. Użyte w przepisach niniejszego
rozdziału określenia „statek”, „właściciel”, „państwo rejestracji statku”,
„olej”, „środki zapobiegawcze”, „szkoda spowodowana zanieczyszczeniem” – odpowiadają
znaczeniu, jakie im nadano w Konwencji o odpowie­dzialności cywilnej. 
§ 3.  Przepisy, o których mowa w § 1,
mają również zastosowanie do statków, które nie są zarejestrowane w żadnym z
państw – stron Konwencji o odpowiedzialności cywilnej ani nie podnoszą bandery
któregokolwiek z tych państw, jeżeli:
1) szkoda
spowodowana zanieczyszczeniem powstała na terytorium Rzeczypospolitej Polskiej
lub w wyłącznej strefie ekonomicznej Rzeczypospolitej Polskiej;
2) zastosowano
środki zapobiegawcze w celu zapobieżenia szkodzie, o której mowa w pkt 1, lub
jej zmniejszeniu.”;
12) art. 280 otrzymuje brzmienie:
„Art. 280. § 1. Osoba otrzymująca na
terytorium Rzeczypospolitej Polskiej olej przewieziony drogą morską stosownie
do postanowień art. 10 Konwencji, o której mowa w art. 279 § 1, w ilości 150
tys. ton lub więcej, uiszcza wkłady na rzecz Międzynarodowego Funduszu zgodnie
z art. 10 i art. 15 tej Konwencji.
§ 2. Każdy,
kto otrzymuje z zagranicy lub jakiegokolwiek miejsca położonego na terytorium
Rzeczypospolitej Polskiej albo na obszarze wyłącznej strefy ekonomicznej
Rzeczypospolitej Polskiej olej przewieziony drogą morską stosownie do postanowień
§ 1, obowiązany jest przekazać ministrowi właściwemu do spraw finansów publicznych,
w terminie do dnia 15 stycznia każdego roku, dane o ilościach oleju otrzymanego
w ciągu poprzedniego roku kalendarzowego.
§ 3. Każdy,
kto nie dopełnia obowiązku określonego w § 2 podlega karze pieniężnej w
wysokości 1 SDR od tony niezadeklarowanego oleju kontry­bucyjnego.
§ 4. Karę
pieniężną, o której mowa w § 3, wymierza, w drodze decyzji administracyjnej,
dyrektor urzędu morskiego właściwy ze względu na port wyładunku. Tryb
wymierzania i ściągania kar pieniężnych regulują przepisy ustawy z dnia 21 marca
1991 r. o obszarach morskich Rzeczypospolitej Polskiej i administracji morskiej
(Dz. U. z 2003 r. Nr 153, poz. 1502, z późn. zm.[3])).
§ 5. Minister
właściwy do spraw finansów publicznych składa Międzynarodowemu Funduszowi
corocznie sprawozdanie, podając nazwę i adres osób, o których mowa w § 1, oraz
ilości przewiezionego przez każdą taką osobę drogą morską oleju kontrybucyjnego
w ciągu poprzedniego roku kalendarzowego.
§ 6. Minister
właściwy do spraw finansów publicznych przekazuje do wiadomości ministra
właściwego do spraw gospodarki morskiej sprawozdanie, o którym mowa w § 5.”;
13) w tytule VII w dziale III, po
rozdziale 3 dodaje się rozdział 3a w brzmieniu: 
„Rozdział
3a
Międzynarodowy
Dodatkowy Fundusz Odszkodowań za Szkody Spowodowane 
Zanieczyszczeniem Olejami
Art. 281a. Do dochodzenia roszczeń
wobec Międzynarodowego Dodatkowego Funduszu Odszkodowań za Szkody Spowodowane
Zanieczyszczeniem Olejami, zwanego dalej „Dodatkowym Funduszem”, stosuje się
postanowienia Konwencji, o której mowa w art. 279 § 1, uzupełnionej Protokołem,
sporządzonym w Londynie dnia 16 maja 2003 r. (Dz. U. z 2009 r. Nr 49, poz.
392), zwanym dalej „Protokołem z 2003 r.”, wraz ze zmianami obowiązującymi od
daty ich wejścia w życie w stosunku do Rzeczypospolitej Polskiej, podanymi do
publicznej wiadomości we właściwy sposób.
Art. 281b. § 1. Roszczenie wobec
Dodatkowego Funduszu przysługuje każdej osobie, której ustalone roszczenie o
naprawienie szkody spowodowanej zanieczyszczeniem nie zostało w pełni
zaspokojone przez Międzynarodowy Fundusz, z tego powodu, że całkowita wysokość
szkody przekracza, lub istnieje ryzyko iż przekroczy, mający zastosowanie limit
odszkodowania ustanowiony w art. 4 ust. 4 Konwencji, o której mowa w art. 279 §
1, w odniesieniu do każdego wypadku.
§ 2. Przez
ustalone roszczenie rozumie się roszczenie, o którym mowa w art. 1 ust. 8
Protokołu z 2003 r.
Art. 281c. Roszczenie wobec
Międzynarodowego Funduszu będzie uznawane za roszczenie wniesione przez tego
samego wierzyciela wobec Dodatkowego Funduszu.
Art. 281d. Osoba otrzymująca na
terytorium Rzeczypospolitej Polskiej olej kontrybucyjny przewieziony drogą
morską stosownie do postanowień art. 10 Protokołu z 2003 r., w ilości 150 tys.
ton lub więcej, uiszcza wkłady na rzecz Dodatkowego Funduszu, zgodnie z art. 10
tego Protokołu.
Art. 281e. Minister właściwy do spraw
finansów publicznych informuje Dodatkowy Fundusz o braku osób określonych w
art. 281d.”;
14) w art. 339 § 1 otrzymuje
brzmienie: 
„§ 1. Postępowanie w sprawach o
ustanowienie i podział funduszu ograniczenia odpowiedzialności za roszczenia
morskie, zwanego dalej „funduszem”, podlega przepisom Kodeksu postępowania
cywilnego o postępowaniu nieprocesowym, ze zmianami wynikającymi z przepisów
niniejszego działu oraz Konwencji o ograniczeniu odpowiedzialności.”;
15) w art. 354:
a) § 1 otrzymuje
brzmienie: 
„§ 1. Orzeczenia
wydane na podstawie Konwencji o odpowiedzialności cywilnej są wykonalne w
Rzeczypospolitej Polskiej, zgodnie z przepisami Kodeksu postępowania cywilnego
oraz roz­porządzenia Rady (WE) nr 44/2001 z dnia 22 grudnia 2000 r. w sprawie
jurysdykcji i uznawania orzeczeń sądowych oraz ich wykonywania w sprawach
cywilnych i handlowych (Dz. Urz. WE L 12 z 16.01.2001, str. 1; Dz. Urz. UE
Polskie wydanie specjalne, rozdz. 19, t. 4, str. 42).”,
b) § 3 otrzymuje
brzmienie:
„§ 3. Przepisy §
1 i 2 stosuje się odpowiednio do orzeczeń wydanych na podstawie Konwencji, o
której mowa w art. 279 § 1, oraz Protokołu z 2003 r. ”.
 
Art. 2.
W ustawie z
dnia 21 marca 1991 r. o obszarach morskich Rzeczypospolitej Polskiej i
administracji morskiej (Dz. U. z 2003 r. Nr 153, poz. 1502, z późn. zm.[4]))
w art. 56 wprowadza się następujące zmiany: 
1) po pkt 19
dodaje się pkt 19a w brzmieniu:
„19a) uprawia
żeglugę z naruszeniem obowiązku posiadania dokumentu ubezpieczenia odpowiedzialności
za roszczenia morskie, o którym mowa w art. 102c Kodeksu morskiego,”;
2) pkt 20
otrzymuje brzmienie:
„20) podejmuje
się przewozu pasażerów z naruszeniem obowiązku posiadania dokumentu
ubezpieczenia odpowiedzialności cywilnej, o którym mowa w art. 182 § 3 lub art.
182a § 2 Kodeksu morskiego”.
 
Art. 3.
Ustawa
wchodzi w życie po upływie 30 dni od dnia ogłoszenia, z wyjątkiem art. 1 pkt 7,
9 i 10, które wchodzą w życie z dniem 31 grudnia 2012 r. 
 
 
 
 
 
                                                                                                                                     MARSZAŁEK
SEJMU
                                                                                                                              W/Z
 
                                                                                                                                   /
– / Cezary Grabarczyk
                                                                                                                                   Wicemarszałek
Sejmu
 
 
 
 




[1]) Niniejsza ustawa dokonuje w zakresie
swojej regulacji wdrożenia dyrektywy Parlamentu Europejskiego i Rady 2009/20/WE
z dnia 23 kwietnia 2009 r. w sprawie ubezpieczenia armatorów od roszczeń morskich
(Dz. Urz. UE L 131 z 28.05.2009, str. 128) oraz wykonuje postanowienia
rozporządzenia Parlamentu Europejskiego i Rady (WE) nr 392/2009 z dnia 23
kwietnia 2009 r. w sprawie odpowiedzialności przewoźników pasażerskich na
morskich drogach wodnych z tytułu wypadków (Dz. Urz. UE L 131 z
28.05.2009, str. 24).


[2]) Zmiany tekstu jednolitego wymienionej ustawy zostały
ogłoszone w Dz. U. z 2010 r. Nr 127, poz. 857 oraz z 2011 r. Nr 80, poz. 432 i
Nr 228, poz. 1368.


[3])  Zmiany tekstu jednolitego wymienionej
ustawy zostały ogłoszone w Dz. U. z 2003 r. Nr 170, poz. 1652, z 2004 r.
Nr 6, poz. 41, Nr 93, poz. 895 i Nr 273, poz. 2703, z 2005 r. Nr 203, poz.
1683, z 2006 r. Nr 220, poz. 1600 i Nr 249, poz. 1834, z 2007 r. Nr 21,
poz. 125, z 2008 r. Nr 171, poz. 1055, z 2009 r. Nr 92, poz. 753 i Nr 98, poz.
817, z 2011 r. Nr 32, poz. 159, Nr 106, poz. 622, Nr 134, poz. 778 i Nr 228,
poz. 1368 oraz z 2012 r. poz. 951. 


[4]) Zmiany tekstu jednolitego wymienionej ustawy zostały
ogłoszone w Dz. U. z 2003 r. Nr 170, poz. 1652, z 2004 r. Nr 6, poz. 41,
Nr 93, poz. 895 i Nr 273, poz. 2703, z 2005 r. Nr 203, poz. 1683, z 2006
r. Nr 220, poz. 1600 i Nr 249, poz. 1834, z 2007 r. Nr 21, poz. 125, z 2008 r.
Nr 171, poz. 1055, z 2009 r. Nr 92, poz. 753, Nr 98, poz. 817, z 2011 r. Nr 32,
poz. 159, Nr 106, poz. 622, Nr 134, poz. 778 i Nr 228, poz. 1368 oraz z
2012 r. poz. 951. 
