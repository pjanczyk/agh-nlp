


 Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 29 marca
2007 r.
 
o zmianie ustawy o
prokuraturze
 
 
Art. 1.
W ustawie z dnia 20 czerwca 1985 r. o
prokuraturze (Dz. U. z 2002 r. Nr 21, poz. 206, z późn. zm.[1]))
wprowadza się następujące zmiany:
1)   w art. 3 ust.
2 otrzymuje brzmienie:
„2.     W
sprawach należących do zakresu działania sądów wojskowych lub innych organów
wojskowych czynności, o których mowa w ust. 1, wykonują prokuratorzy wojskowych
jednostek organizacyjnych prokuratury oraz prokuratorzy powszechnych jednostek
organizacyjnych prokuratury delegowani do wykonywania czynności w wojskowych
jednostkach organizacyjnych prokuratury.”;
2)   w art. 14:
a)   ust. 2
otrzymuje brzmienie:
„2.   Na
prokuratora w wojskowych jednostkach organizacyjnych prokuratury może być
powołany oficer zawodowy, oficer służby okresowej, zwani dalej „oficerem”, lub
prokurator powszechnej jednostki organizacyjnej prokuratury.”,
b)   w ust. 3 pkt
2 otrzymuje brzmienie:
„2) sędziów,”; 
3)   w art. 16:
a)   ust. 1
otrzymuje brzmienie:
„1.   Prokurator
Generalny może odwołać prokuratora jednostki organizacyjnej prokuratury, jeżeli
prokurator, mimo dwukrotnego ukarania przez sąd dyscyplinarny karą wymienioną w
art. 67 ust. 1 pkt 2-4 lub art. 113 pkt 2-4, popełnił przewinienie służbowe, a
w tym dopuścił się oczywistej obrazy przepisów prawa lub uchybił godności
urzędu prokuratorskiego; przed podjęciem decyzji Prokurator Generalny
wysłuchuje wyjaśnień prokuratora, chyba że nie jest to możliwe, oraz zasięga
odpowiednio opinii zebrania prokuratorów Prokuratury Krajowej lub Naczelnej
Prokuratury Wojskowej albo opinii właściwego zgromadzenia prokuratorów w
prokuraturze apelacyjnej.”,
b)   ust. 3
otrzymuje brzmienie:
„3. Prokurator
Generalny odwołuje prokuratora jednostki organizacyjnej prokuratury, który
zrzekł się stanowiska prokuratora.”,
c)   po ust. 3
dodaje się ust. 3a i 3b w brzmieniu:
„3a. Na wniosek
prokuratora wojskowej jednostki organizacyjnej prokuratury, niebędącego
oficerem, który zrzekł się stanowiska prokuratora, Prokurator Generalny
powołuje go na stanowisko równorzędne w powszechnej jednostce organizacyjnej
proku­ratury, niezależnie od liczby stanowisk prokura­torskich, chyba że nie
spełnia on warunków wymaganych do powołania na stanowisko prokuratora.
3b. W razie
odmowy powołania, o którym mowa w ust. 3a, zainteresowanemu służy skarga do
Sądu Najwyższego.”;
4)   w art. 18:
a)   ust. 3
otrzymuje brzmienie:
„3. Minister
Sprawiedliwości w porozumieniu z Ministrem Obrony Narodowej ustali, w drodze
rozporządzenia, regulamin wewnętrznego urzędowania wojskowych jednostek
organizacyjnych prokuratury oraz wewnętrzną organizację tych jednostek. Rozporządzenie
określa strukturę wojskowych jednostek organizacyjnych prokuratury, organizację
ich pracy, sposób kierowania tymi prokuraturami, w tym formy i tryb sprawowania
nadzoru służbowego przez prokuratorów przełożonych, a także szczegółowy
porządek wykonywania przez prokuratorów wojskowych czynności w ramach
postępowania karnego oraz – w zakresie nieuregulowanym odrębnymi przepisami –
innych czynności, zastrzeżonych ustawowo do właściwości prokuratorów wojskowych.
Wydając rozporządzenie, należy uwzględnić specyfikę organizacji i funkcjonowania
Sił Zbrojnych Rzeczypospolitej Polskiej, opartą na służbowym podporządkowaniu,
oraz potrzebę zapewnienia skuteczności i racjonalności działań prokuratury w
strukturach wojskowych.”,
b)   po ust. 3
dodaje się ust. 3a w brzmieniu:
„3a.    Minister
Sprawiedliwości w porozumieniu z Ministrem Obrony Narodowej określi, w drodze
zarządzenia, zakres działania sekretariatów i innych działów administracji w
wojskowych jednostkach organizacyjnych prokuratury, biorąc pod uwagę specyfikę
zadań jednostek różnego stopnia i konieczność zapewnienia racjonalności funkcjonowania
prokuratury, a także potrzebę maksymalnego odciążenia prokuratorów i innych
pracowników merytorycznych od prac biurowych oraz sprawnego przepływu informacji
niezbędnych w pracy prokuratury.”;
5)   w art. 49 po
ust. 7 dodaje się ust. 8 w brzmieniu:
„8.     Zawiadomienie,
o którym mowa w ust. 4, prokurator wojskowej jednostki organizacyjnej
prokuratury kieruje do Naczelnego Prokuratora Wojskowego, a Naczelny Prokurator
Wojskowy do Prokuratora Generalnego. Uprawnienia przewidziane w ust. 5, w
stosunku do prokuratorów wojskowych jednostek organizacyjnych prokuratury,
przysługują Naczelnemu Prokuratorowi Wojskowemu, a w stosunku do Naczelnego
Prokuratora Wojskowego – Prokuratorowi Generalnemu.”;
6)   w art. 50
ust. 1 otrzymuje brzmienie:
„1. Prokurator
Generalny może delegować prokuratora powszechnej jednostki organizacyjnej
prokuratury, a prokuratora wojskowej jednostki organizacyjnej prokuratury, w
porozumieniu z Ministrem Obrony Narodowej, do innej jednostki organizacyjnej
prokuratury, Ministerstwa Sprawiedliwości lub innej jednostki organizacyjnej
podległej Ministrowi Sprawiedliwości albo przez niego nadzorowanej, zgodnie z
kwalifikacjami prokuratora. Prokurator Generalny w porozumieniu z Ministrem
Obrony Narodowej może również delegować  prokuratora powszechnej jednostki
organizacyjnej prokuratury do wojskowej jednostki organizacyjnej prokuratury.
Delegowanie na okres dłuższy niż sześć miesięcy w ciągu roku może nastąpić
tylko za zgodą prokuratora.”;
7)   w art. 50a
ust. 1 otrzymuje brzmienie:
„1. Prokurator
delegowany na podstawie art. 50 ust. 2a ma prawo do wynagrodzenia zasadniczego
albo uposażenia prokuratora określonego zgodnie z art. 116 ust. 4-6, przysługującego
na zajmowanym stanowisku prokuratorskim oraz dodatku za długoletnią pracę, a
także do świadczeń odszkodowawczych z tytułu wypadków przy pracy i chorób zawodowych,
jeżeli zdarzenie powodujące powstanie prawa do tych świadczeń zaistniało w
czasie pełnienia obowiązków lub funkcji poza granicami państwa. W okresie
delegowania prokurator delegowany do pełnienia funkcji otrzymuje dodatek
funkcyjny określony w rozporządzeniu wydanym na podstawie art. 62 ust. 2.”;
8)   w art. 51a w
ust. 2:
a)   pkt 4
otrzymuje brzmienie:
„4)   Prokurator
Generalny – z tytułu wypadku przy pracy lub choroby zawodowej prokuratora
apelacyjnego, prokuratora Prokuratury Krajowej, Prokuratora Krajowego, Dyrektora
Głównej Komisji, Dyrektora Biura Lustracyjnego, prokuratora delegowanego do
wykonywania czynności w Ministerstwie Sprawiedliwości oraz Naczelnego Prokuratora
Wojskowego, w sytuacji gdy wymieniony nie jest uprawniony do odpowiednich
świadczeń odszkodowawczych z tytułu pełnienia czynnej służby wojskowej,”,
b)   dodaje się
pkt 5 w brzmieniu:
„5)   Naczelny
Prokurator Wojskowy – z tytułu wypadku przy pracy lub choroby zawodowej
prokuratora wojskowej jednostki organizacyjnej prokuratury, niebędącego oficerem.”;
9)   w art. 53
ust. 3 otrzymuje brzmienie:
„3. Urlopu dla
poratowania zdrowia udziela Prokurator Generalny, a prokuratorowi wojskowej
jednostki organizacyjnej prokuratury - Naczelny Prokurator Wojskowy.”;
10)  w art. 58 po
ust. 3 dodaje się ust. 4 w brzmieniu:
„4. Przepisów
ust. 1-3 nie stosuje się do prokuratorów wojskowych jednostek organizacyjnych
prokuratury,  niebędących oficerami.”;
11)  w art. 59 po
ust. 2 dodaje się ust. 3 w brzmieniu:
„3. Przepisów
ust. 1 i 2 nie stosuje się do prokuratorów wojskowych jednostek organizacyjnych
prokuratury, niebędących oficerami.”;
12)  w art. 62 po
ust. 2 dodaje się ust. 3 w brzmieniu:
„3. Przepisy ust.
1-2 stosuje się do prokuratorów wojskowych jednostek organizacyjnych prokuratury,
niebędących oficerami.”;
13)  w art. 62a: 
a)   ust. 4
otrzymuje brzmienie:
„4. Prokurator
wojskowej jednostki organizacyjnej prokuratury, będący oficerem, przechodzi w
stan spoczynku z dniem ukończenia sześćdziesiątego roku życia, chyba że:
1)  nie
później niż na sześć miesięcy przed ukończeniem sześćdziesiątego roku życia
oświadczy Prokuratorowi Generalnemu wolę dalszego zajmowania stanowiska po
zwolnieniu z zawodowej służby wojskowej i przedstawi zaświadczenie
stwierdzające, że jest zdolny, ze względu na stan zdrowia, do pełnienia
obowiązków prokuratora, wydane na zasadach określonych dla kandydata na
stanowisko prokuratorskie lub
2)  został
powołany na stanowisko prokuratora powszechnej jednostki organizacyjnej
prokuratury.”,
b)   po ust. 4
dodaje się ust. 4a w brzmieniu:
„4a.    Prokurator
wojskowej jednostki organizacyjnej prokuratury, niebędący oficerem, przechodzi
w stan spoczynku z dniem ukończenia sześćdziesiątego piątego roku życia.”,
c)   ust. 6
otrzymuje brzmienie:
„6. Prokuratora
wojskowej jednostki organizacyjnej prokuratury, będącego oficerem, którego
stosunek służbowy został rozwiązany z mocy prawa z powodu osiągnięcia wieku
sześćdziesięciu lat albo został rozwiązany z powodu: 
1)  uznania
orzeczeniem wojskowej komisji lekarskiej za niezdolnego do zawodowej służby wojskowej,
2)  wypowiedzenia
stosunku służbowego dokonanego przez organ wojskowy, jeżeli wojskowa jednostka
organizacyjna prokuratury, w której pełnił zawodową służbę wojskową, podlega
rozformo­waniu lub zmniejszył się jej stan etatowy, a brak jest możliwości
wyznaczenia go na inne stanowisko służbowe
–  na
jego wniosek, złożony przed upływem sześciu miesięcy od dnia rozwiązania
stosunku służbowego, Prokurator Generalny powołuje na równorzędne stanowisko
lub za jego zgodą na niższe stanowisko prokuratora powszechnej jednostki
organizacyjnej prokuratury, jeżeli nie ma innych przeszkód prawnych.”,
d)   po ust. 6
dodaje się ust. 7 w brzmieniu:
„7. Prokurator
wojskowej jednostki organizacyjnej prokuratury, niebędący oficerem, w razie
rozformowania lub zmniejszenia stanu etatowego wojskowej jednostki organizacyjnej
prokuratury, w której pełni służbę, na swój wniosek jest powoływany przez
Prokuratora Generalnego na równorzędne stanowisko lub za swoją zgodą na niższe
stanowisko prokuratora powszechnej jednostki organizacyjnej prokuratury, jeżeli
nie ma innych przeszkód prawnych.”;
14)  art. 64
otrzymuje brzmienie:
„Art. 64.
Przepisów art. 45 ust. 1-3, art. 46, 47, art. 50 ust. 4 i 7-9, art. 51, 51a,
56, 58 i 59 nie stosuje się do prokuratorów wojskowych jednostek organizacyjnych
proku­ratury, będących oficerami. W razie zbiegu prawa do urlopu, o którym mowa
w art. 52, z prawem do dodatkowego urlopu wypoczynkowego, okre­ślonego w
ustawie o służbie wojskowej żołnierzy zawodowych, przysługuje jeden urlop w
najwyższym wymiarze.”;
15)  w art. 65 po
ust. 3 dodaje się ust. 4 w brzmieniu:
„4.     Przepis
ust. 3 nie dotyczy przeszkolenia wojskowego w celu mianowania na pierwszy stopień
oficerski.”;
16)  w art. 65a
po ust. 4 dodaje się ust. 5 w brzmieniu:
„5. Przepisy ust.
1-4 stosuje się odpowiednio do prokuratorów wojskowych jednostek organizacyjnych
prokuratury.”; 
17)  w art. 108:
a)   ust. 1
otrzymuje brzmienie:
„1. Wojskowe
jednostki organizacyjne prokuratury wchodzą w skład  Sił Zbrojnych Rzeczypospolitej
Polskiej.”,
b)   po ust. 2 dodaje
się ust. 3 w brzmieniu:
„3.   Minister
Obrony Narodowej w porozumieniu z Ministrem Sprawiedliwości określi, w drodze
zarządzenia, liczbę stanowisk prokuratorów wojskowych jednostek organizacyjnych
prokuratury dla osób niebędących oficerami, uwzględniając potrzeby Sił Zbrojnych.”;
18)  w art. 110
ust. 2 otrzymuje brzmienie:
„2. Prokuratora
lub asesora wojskowej jednostki organizacyjnej prokuratury nie można zwolnić z
zawodowej służby wojskowej przed odwołaniem go ze stanowiska prokuratora lub
asesora, chyba że przechodzi w stan spoczynku lub zachodzi sytuacja określona w
art. 62a ust. 4.”;
19)  w art. 111
ust. 1 otrzymuje brzmienie:
„1.     Prokuratorów
wojskowych jednostek organizacyjnych prokuratury, będących oficerami, wyznacza,
przenosi i zwalnia ze stanowisk służbowych Minister Obrony Narodowej na wniosek
Naczelnego Prokuratora Wojskowego, w trybie określonym w przepisach o służbie
wojskowej żołnierzy zawodowych. Asesorów i aplikantów wojskowych jednostek organizacyjnych
prokuratury wyznacza, przenosi i zwalnia ze stanowisk służbowych Naczelny
Prokurator Wojskowy.”;
20)  art. 114
otrzymuje brzmienie:
„Art. 114. 1. Sąd dyscyplinarny,
wymierzając karę wydalenia ze służby prokuratorskiej, występuje z wnioskiem do
Ministra Obrony Narodowej o zwolnienie ukaranego z zawodowej służby wojskowej.
W rozumieniu ustawy z dnia 11 września 2003 r. o służbie wojskowej żołnierzy
zawodowych (Dz. U. Nr 179, poz. 1750, z późn. zm.[2]))
zwolnienie takie jest równoznaczne ze zwolnieniem wskutek prawomocnego
orzeczenia o wymierzeniu kary dyscyplinarnej usunięcia z zawodowej służby wojskowej.
2.  Przewidziane
w art. 71 zawieszenie w czynnościach służbowych prokuratorów wojskowych
jednostek organizacyjnych pro­kuratury, będących oficerami, pociąga za sobą
skutki zawieszenia na podstawie ustawy z dnia 4 września 1997 r. o dyscyplinie
woj­skowej (Dz. U. z 2002 r. Nr 42, poz. 370 i Nr 240, poz. 2052 oraz z 2003 r.
Nr 179, poz. 1750) oraz ustawy z dnia 11 września 2003 r. o służbie wojskowej
żołnierzy zawodo­wych.”;
21)  art. 116
otrzymuje brzmienie:
„Art. 116. 1.
Do prokuratorów, asesorów i aplikantów wojskowych jednostek organizacyjnych
proku­ratury, będących oficerami, stosuje się w sprawach nieuregulowanych
niniejszą usta­wą przepisy dotyczące żołnierzy zawodowych lub służby okresowej,
z zastrzeżeniem ust. 4 i 5.
2.  Stanowiskami
równorzędnymi prokuratorów w powszechnych i wojskowych jednostkach
organizacyjnych prokuratury są odpowiednio stanowiska w:
1)   Prokuraturze
Krajowej i Naczelnej Proku­raturze Wojskowej,
2)   prokuraturze
okręgowej i wojskowej proku­raturze okręgowej,
3)   prokuraturze
rejonowej i wojskowej proku­raturze garnizonowej.
3. Okres
służby lub pracy na stanowisku prokuratora Naczelnej Prokuratury Wojskowej jest
równorzędny z okresem pracy na stanowisku prokuratora Prokuratury Krajowej i
liczy się od dnia objęcia stanowiska prokuratora Naczelnej Prokuratury Wojskowej.
4.  Uposażenie
prokuratorów, asesorów i apli­kantów wojskowych jednostek organizacyjnych
prokuratury, będących oficerami, określają przepisy o uposażeniu żołnierzy.
5.  Uposażenie,
o którym mowa w ust. 4, oraz wynagrodzenie prokuratorów wojskowych jednostek
organizacyjnych prokuratury, niebędących oficerami, jest równe wynagrodzeniu
prokuratorów oraz odpowiednio asesorów i aplikantów w równorzędnych powszechnych
jednostkach organizacyjnych prokuratury.
6.  Rada
Ministrów określi, w drodze rozporządzenia, szczegółowy wykaz stanowisk i
funkcji prokuratorów, asesorów i aplikantów wojskowych jednostek organizacyjnych
prokuratury równorzędnych pod względem wynagrodzenia i uposażenia ze stanowiskami
i funkcjami prokuratorów, asesorów i aplikantów powszechnych jednostek
organizacyjnych prokuratury, mając na względzie zakres wykonywanych przez
prokuratorów, asesorów i aplikantów czynności służbowych.”; 
22)  art. 118
otrzymuje brzmienie:
„Art. 118. W sprawach nieuregulowanych w
niniejszej ustawie lub w przepisach szczególnych do prokuratorów powszechnych
jednostek organizacyjnych prokuratury oraz prokuratorów wojskowych jednostek
organizacyjnych prokuratury, niebędących oficerami, stosuje się odpowiednio
przepisy ustawy z dnia 16 września 1982 r. o pracownikach urzędów państwowych
(Dz. U. z 2001 r. Nr 86, poz. 953, z późn. zm.[3])),
a w sprawach nieuregulowanych, także w przepisach tej ustawy – przepisy Kodeksu
pracy.”.
 
Art. 2.
Dotychczasowe przepisy wykonawcze wydane na
podstawie art. 116 ust. 2 ustawy z dnia 20 czerwca 1985 r. o prokuraturze (Dz.
U. z 2002 r. Nr 21, poz. 206, z późn. zm.[4]))
zachowują moc do czasu wydania nowych przepisów wykonawczych na podstawie art.
116 ust. 6 wymienionej wyżej ustawy, w brzmieniu określonym niniejszą ustawą,
nie dłużej jednak niż przez 6 miesięcy od dnia wejścia w życie ustawy. 
 
Art. 3.
Ustawa wchodzi w
życie po upływie 14 dni od dnia ogłoszenia. 
 
 
                                                                                                                        MARSZAŁEK
SEJMU
 
 
                                                                                                                        /-/
Marek Jurek




[1]) 
Zmiany wymienionej ustawy
zostały ogłoszone w Dz. U. z 2002 r. Nr 213, poz. 1802, z 2003 r. Nr 228, poz.
2256, z 2005 r. Nr 130, poz. 1085, Nr 167, poz. 1398 i Nr 169, poz. 1410 i
1417, z 2006 r. Nr 144, poz. 1044 oraz z 2007 r. Nr 25, poz. 162.


[2])  Zmiany wymienionej ustawy zostały
ogłoszone w Dz. U. z 2004 r. Nr 116, poz. 1203 i Nr 210, poz. 2135, z 2005
r. Nr 122, poz. 1025 oraz z 2006 r. Nr 104, poz. 711, Nr 191, poz. 1414 i Nr
220, poz. 1600 i 1602.


[3])
Zmiany wymienionej ustawy
zostały ogłoszone w Dz. U. z 2001 r. Nr 98, poz. 1071, Nr 123, poz. 1353 i Nr
128, poz. 1403, z 2002 r. Nr 153, poz. 1271 i Nr 240, poz. 2052, z 2005 r. Nr
10, poz. 71 i Nr 169, poz. 1417 oraz z 2006 r. Nr 45, poz. 319, Nr 170, poz.
1218, Nr 218, poz. 1592 i Nr 220, poz. 1600.


[4]) Zmiany wymienionej ustawy zostały
ogłoszone w Dz. U. z 2002 r. Nr 213, poz. 1802, z 2003 r. Nr 228, poz. 2256, z
2005 r. Nr 130, poz. 1085, Nr 167, poz. 1398 i Nr 169, poz. 1410 i 1417, z 2006
r. Nr 144, poz. 1044 oraz z 2007 r. Nr 25, poz. 162.
