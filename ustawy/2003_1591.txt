


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 13 kwietnia
2007 r.
 
o zmianie ustawy o zaopatrzeniu emerytalnym żołnierzy
zawodowych oraz ich rodzin oraz o zmianie niektórych innych ustaw[1])
 
 
Art. 1.     
W ustawie z dnia 10 grudnia 1993 r. o
zaopatrzeniu emerytalnym żołnierzy zawodowych oraz ich rodzin (Dz. U. z 2004 r.
Nr 8, poz. 66, z późn. zm.[2]))
w art. 24 w pkt 5 kropkę zastępuje się średnikiem i dodaje się pkt 6 w
brzmieniu: 
„6) w razie
śmierci albo zaginięcia żołnierza w czasie wykonywania zadań służbowych, o
których mowa w pkt 1a, renta rodzinna przysługuje w wysokości uposażenia.”.
 
Art. 2.     
W ustawie z dnia 29 maja 1974 r. o
zaopatrzeniu inwalidów wojennych i wojskowych oraz ich rodzin (Dz. U. z
2002 r. Nr 9, poz. 87, z późn. zm.[3]))
w art. 45 po ust. 1 dodaje się ust. 1a w brzmieniu:
„1a.   W razie
śmierci albo zaginięcia żołnierza w czasie wykonywania zadań służbowych, o
których mowa w art. 44 ust. 2, renta rodzinna wynosi miesięcznie 100% podstawy
wymiaru.”.
 
Art. 3.     
W ustawie z dnia 27 sierpnia 2004 r. o
świadczeniach opieki zdrowotnej finansowanych ze środków publicznych (Dz. U. Nr
210, poz. 2135, z późn. zm.[4]))
wprowadza się następujące zmiany:
1) w art. 5 po pkt
44 dodaje się pkt 44a w brzmieniu:
„44a) uprawniony
żołnierz lub pracownik – żołnierz lub pracownik wojska, o którym mowa w art. 6
ustawy z dnia 17 grudnia 1998 r. o zasadach użycia lub pobytu Sił
Zbrojnych Rzeczypospolitej Polskiej poza granicami państwa (Dz. U. Nr 162,
poz. 1117 oraz z 2004 r. Nr 210, poz. 2135), który doznał urazu lub zachorował
podczas wykonywania zadań służbowych poza granicami państwa;”;
2) po art. 24
dodaje się art. 24a w brzmieniu:
„Art. 24a.           Przepisów
art. 20-23 nie stosuje się w stosunku do uprawnionego żołnierza lub pracownika.
Osoby te korzystają ze świadczeń opieki zdrowotnej, o których mowa w art. 20, w
zakresie leczenia urazów i chorób nabytych podczas wykonywania zadań poza
granicami państwa, poza kolejnością.”;
3) w art. 42 ust.
1 otrzymuje brzmienie: 
„1.     Świadczenia
opieki zdrowotnej, o których mowa w załączniku do ustawy, oraz odpłatne świadczenia
opieki zdrowotnej udzielane uprawnionym żołnierzom lub pracownikom także po ich
zwolnieniu ze służby lub ustaniu umowy o pracę, w związku z urazami
i chorobami nabytymi podczas wykonywania zadań poza granicami państwa,
pokrywa się z budżetu państwa z części pozostającej w dyspozycji Ministra
Obrony Narodowej.”;
4) w art. 44
wprowadza się następujące zmiany:
a) po ust. 1
dodaje się ust. 1a w brzmieniu:
„1a. Uprawnionemu
żołnierzowi lub pracownikowi przysługuje bezpłatne zaopatrzenie w leki
umieszczone w wykazach leków podstawowych i uzupełniających oraz leki
recepturowe na czas leczenia urazów lub chorób nabytych podczas wykonywania
zadań poza granicami państwa.”,
b) ust. 2 otrzymuje
brzmienie:
„2.   Osobom, o
których mowa w ust. 1 i 1a, receptę może wystawić lekarz ubezpieczenia
zdrowotnego albo felczer ubezpieczenia zdrowotnego lub lekarz albo felczer
niebędący lekarzem albo felczerem ubezpieczenia zdrowotnego, jeżeli posiada
uprawnienia do wykonywania zawodu oraz zawarł z oddziałem wojewódzkim Funduszu
umowę upoważniającą go do wystawiania takich recept.”;
5) w art. 47 po
ust. 1 dodaje się ust. 1a w brzmieniu:
„1a.   Uprawnionemu
żołnierzowi lub pracownikowi, w zakresie leczenia urazów lub chorób nabytych
podczas wykonywania zadań poza granicami państwa, przysługuje prawo do
bezpłatnych wyrobów medycznych będących przedmiotami ortopedycznymi i środków
pomocniczych na zlecenie lekarza ubezpieczenia zdrowotnego albo felczera
ubezpieczenia zdrowotnego lub lekarza albo felczera niebędącego lekarzem albo
felczerem ubezpieczenia zdrowotnego, jeżeli posiada uprawnienia do wykonywania
zawodu oraz zawarł z oddziałem wojewódzkim Funduszu umowę upoważniającą go do
wystawiania takich recept, do wysokości limitu ceny określonego w przepisach
wydanych na podstawie art. 40 ust. 4.”;
6) po art. 47a
dodaje się art. 47b w brzmieniu:
„Art. 47b. 1.       Uprawniony
żołnierz lub pracownik korzysta ze świadczeń opieki zdrowotnej, o których mowa
w art. 24a, art. 44 ust. 1a, art. 47 ust. 1a oraz art. 57 ust. 2
pkt 12, na podstawie dokumentu potwierdzającego przysługujące uprawnienia.
2.  Minister
Obrony Narodowej w porozumieniu z ministrem właściwym do spraw zdrowia
określi, w drodze rozporządzenia, podmiot uprawniony do wydawania dokumentu,
o którym mowa w ust. 1, wzór tego dokumentu, tryb jego wydawania, wymiany lub
zwrotu, a także dane zawarte w tym dokumencie, mając na względzie realizację
uprawnień wynikających z ustawy oraz kierując się koniecznością zapewnienia
sprawności postępowania przy wydawaniu dokumentu potwierdzającego
uprawnienia.”;
7) w art. 57 w
ust. 2 w pkt 11 kropkę zastępuje się średnikiem i dodaje się pkt 12 w
brzmieniu:
„12) dla
uprawnionego żołnierza lub pracownika, w zakresie leczenia urazów lub chorób
nabytych podczas wykonywania zadań poza granicami państwa.”.
 
Art. 4. 
1.   Renta
rodzinna w wysokości, o której mowa w art. 24 pkt 6 ustawy wymienionej w art. 1
oraz w art. 45 ust. 1a ustawy wymienionej w art. 2, przysługuje, jeżeli śmierć
albo zaginięcie żołnierza miały miejsce po dniu 22 lutego 1998 r.
2.   Rentę
rodzinną w wysokości, o której mowa w ust. 1, wypłaca się na wniosek osoby
uprawnionej od dnia 23 lutego 1998 r., nie wcześniej jednak niż od dnia powstania
prawa do tej renty.
 
Art. 5. 
Ustawa wchodzi w
życie po upływie 14 dni od dnia ogłoszenia.
 
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                          /-/
Marek Jurek        




[1])
Niniejszą ustawą zmienia się
ustawy: ustawę z dnia 29 maja 1974 r. o zaopatrzeniu inwalidów wojennych i
wojskowych oraz ich rodzin i ustawę z dnia 27 sierpnia 2004 r. o świadczeniach
opieki zdrowotnej finansowanych ze środków publicznych.


[2]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 121, poz. 1264 i Nr 191, poz. 1954, z 2005 r.
Nr 10, poz. 65 i Nr 130, poz. 1085 oraz z 2006 r. Nr 104, poz. 708 i 711.


[3]) Zmiany tekstu jednolitego wymienionej ustawy zostały
ogłoszone w Dz. U. z 2002 r. Nr 181, poz. 1515, z 2003 r. Nr 56, poz. 498 i Nr
210, poz. 2036, z 2004 r. Nr 121, poz. 1264, Nr 191, poz. 1954, Nr 210, poz.
2135 i Nr 281, poz. 2779 oraz z 2005 r. Nr 10, poz. 65.


[4]) Zmiany wymienionej ustawy zostały ogłoszone w Dz. U.
z 2005 r. Nr 94, poz. 788, Nr 132, poz. 1110, Nr 138, poz. 1154, Nr 157, poz.
1314, Nr 164, poz. 1366, Nr 169, poz. 1411 i Nr 179, poz. 1485 oraz z 2006
r. Nr 75, poz. 519, Nr 104, poz. 708 i 711, Nr 143, poz. 1030, Nr 170, poz.
1217, Nr 191, poz. 1410, Nr 227, poz. 1658 i Nr 249, poz. 1824.
