


Tekst ustawy przyjęty przez Senat bez poprawek
 
 
USTAWA
z dnia 20 lipca 2017 r.
o
zmianie ustawy o ochronie zdrowia zwierząt oraz zwalczaniu chorób zakaźnych
zwierząt
Art. 1. W ustawie z dnia 11 marca
2004 r. o ochronie zdrowia zwierząt oraz zwalczaniu chorób zakaźnych zwierząt
(Dz. U. z 2014 r. poz. 1539, z 2015 r. poz. 266 i 470 oraz z 2016 r.
poz. 1605) wprowadza się następujące zmiany:
1)     w
art. 42 po ust. 3 dodaje się ust. 3a w brzmieniu:
„3a. Obowiązki, o których mowa w ust. 1
pkt 1, 3, 5 i 6, w odniesieniu do zwierząt wolno żyjących (dzikich), realizują
również myśliwi oraz dzierżawcy lub zarządcy obwodu łowieckiego.”;
2)     w
art. 44:
a)     w
ust. 1 po pkt 12b dodaje się pkt 12c w brzmieniu:
„12c)   nakazać posiadaczowi
gospodarstwa podjęcie określonych działań w celu umożliwienia wykonania
odstrzału sanitarnego zwierząt wolno żyjących (dzikich) lub zakazać działań
uniemożliwiających lub utrudniających wykonanie tego odstrzału;”,
b)    po ust.
1a dodaje się ust. 1b w brzmieniu:
„1b. Jeżeli na obszarze innego powiatu
istnieje konieczność zastosowania środków, o których mowa w ust. 1 pkt 12a oraz
13–15 i 17, powiatowy lekarz weterynarii wnioskuje o zastosowanie tych środków
do właściwego powiatowego lekarza weterynarii, który wydaje decyzję w sprawie
zastosowania tych środków.”,
c)    
ust. 2 otrzymuje brzmienie:
„2. Decyzjom, o których mowa w ust. 1–1b,
nadaje się rygor natychmiastowej wykonalności.”;
3)     w
art. 45 w ust. 1:
a)    
po pkt 3 dodaje się pkt 3a w brzmieniu:
„3a)  zakazać utrzymywania, chowu lub
hodowli zwierząt z gatunków wrażliwych;”,
b)    pkt 8c
otrzymuje brzmienie:
„8c)  nakazać zarządcom dróg publicznych
wykładanie mat dezynfekcyjnych, a także ich utrzymywanie po wyłożeniu w
stanie zapewniającym skuteczne działanie środka dezynfekcyjnego;”,
c)    
po pkt 8e dodaje się pkt 8f w brzmieniu:
„8f)  nakazać pobieranie próbek do badań
laboratoryjnych i określić sposób ich pobierania;”;
4)     w
art. 46 w ust. 3:
a)    
po pkt 3 dodaje się pkt 3a w brzmieniu:
„3a)  zakazać utrzymywania, chowu lub
hodowli zwierząt z gatunków wrażliwych, lub”,
b)    pkt 8d
otrzymuje brzmienie:
„8d) nakazać zarządcom dróg publicznych
wykładanie mat dezynfekcyjnych, a także ich utrzymywanie po wyłożeniu w
stanie zapewniającym skuteczne działanie środka dezynfekcyjnego, lub”,
c)    
po pkt 8f dodaje się pkt 8g w brzmieniu:
„8g) nakazać pobieranie próbek do badań
laboratoryjnych i określić sposób ich pobierania, lub”;
5)    
po art. 46b dodaje się art. 46c w brzmieniu:
„Art. 46c. Warunki i sposób utrzymywania
mat dezynfekcyjnych wykładanych w przypadku wydania nakazów, o których
mowa w art. 45 ust. 1 pkt 8c i art. 46 ust. 3 pkt 8d, określają porozumienia
pomiędzy Głównym Lekarzem Weterynarii a zarządcami dróg publicznych.”;
6)     w
art. 47a po ust. 1 dodaje się ust. 1a i 1b w brzmieniu:
„1a. W przypadku, o którym mowa w ust.
1, zakazów, nakazów i ograniczeń wynikających z przepisów ustawy z dnia 16
kwietnia 2004 r. o ochronie przyrody oraz wprowadzonych na jej podstawie nie
stosuje się w zakresie niezbędnym do przeprowadzenia odstrzału sanitarnego
zwierząt, z tym że przeprowadzenie tego odstrzału odbywa się po ustaleniu jego
warunków z dyrektorem parku narodowego – w odniesieniu do obszaru parku
narodowego lub regionalnym dyrektorem ochrony środowiska – w odniesieniu do
obszaru rezerwatu przyrody.
1b. Odstrzału sanitarnego, o którym mowa
w ust. 1, nie stosuje się do zwierząt objętych ochroną gatunkową.”;
7)    
po art. 47a dodaje się art. 47b w brzmieniu:
„Art. 47b. 1. W przypadku gdy odstrzał
sanitarny zwierząt został nakazany w przepisach wydanych na podstawie art.
45 ust. 1 pkt 8, art. 46 ust. 3 pkt 8 albo art. 47 ust. 1, Polski Związek
Łowiecki, na wniosek powiatowego lekarza weterynarii, wyznacza poszczególnym
dzierżawcom lub zarządcom obwodów łowieckich do wykonania odstrzału sanitarnego
osoby posiadające uprawnienia do wykonywania polowania.
2. W przypadku niewykonywania przez
dzierżawcę obwodu łowieckiego nakazu, o którym mowa w art. 45 ust. 1 pkt
8–8b, art. 46 ust. 3 pkt 8–8c lub art. 47 ust. 1, z przyczyn leżących po
jego stronie, dyrektor regionalnej dyrekcji Państwowego Gospodarstwa Leśnego
Lasy Państwowe lub starosta, na wniosek powiatowego lekarza weterynarii lub
Polskiego Związku Łowieckiego, wypowiada umowę dzierżawy obwodu łowieckiego.
3. Na wniosek organu Inspekcji
Weterynaryjnej Polski Związek Łowiecki, dzierżawca lub zarządca obwodu
łowieckiego przekazują temu organowi niezbędne do zwalczania chorób zakaźnych
zwierząt informacje dotyczące:
1)     zwierząt
łownych, w szczególności o liczbie zwierząt łownych występujących na danym
obszarze oraz szacowanej zmianie stanu liczebnego tych zwierząt w danym
okresie,
2)    
planów łowieckich i wykonania tych planów
– w formie i terminie
określonych w tym wniosku.”;
8)     w
art. 78 w pkt 4 na końcu dodaje się przecinek i dodaje się pkt 5 w brzmieniu:
„5)   udaremnia lub utrudnia
wykonanie czynności wynikających z nakazów organów Inspekcji Weterynaryjnej
wydanych w związku ze zwalczaniem choroby zakaźnej zwierząt”;
9)     w
art. 85aa:
a)     w
ust. 1:
–     po
pkt 1 dodaje się pkt 1a w brzmieniu:
„1a)  art. 45 ust. 1 pkt 3a i art. 46
ust. 3 pkt 3a, utrzymuje lub prowadzi chów lub hodowlę zwierząt z gatunków
wrażliwych, podlega karze pieniężnej w wysokości od 0,2 do trzykrotności,”,
–    
pkt 9 otrzymuje brzmienie:
„9)   art. 44 ust. 1 pkt 12b i art.
44 ust. 1a pkt 7, będąc posiadaczem gospodarstwa, nie podejmuje określonych
działań w celu zabezpieczenia gospodarstwa przed przenikaniem czynnika
zakaźnego, podlega karze pieniężnej w wysokości od 0,1 do dwukrotności,”,
–     po
pkt 9 dodaje się pkt 9a w brzmieniu:
„9a)  art. 44 ust. 1 pkt 12c, będąc
posiadaczem gospodarstwa, nie podejmuje określonych działań w celu umożliwienia
wykonania odstrzału sanitarnego zwierząt wolno żyjących (dzikich), podlega
karze pieniężnej w wysokości od 0,1 do dwukrotności,”,
–    
pkt 22 otrzymuje brzmienie:
„22) art. 45 ust. 1 pkt 8e i art. 46 ust. 3
pkt 8f, nie podejmuje określonych działań w celu zabezpieczenia gospodarstwa
przed przenikaniem czynnika zakaźnego, podlega karze pieniężnej w wysokości od
0,1 do dwukrotności,”,
–     po
pkt 22 dodaje się pkt 22a w brzmieniu:
„22a)  art. 45 ust. 1 pkt 8f i art. 46
ust. 3 pkt 8g, nie pobiera próbek do badań laboratoryjnych w określony sposób,
podlega karze pieniężnej w wysokości od 0,1 do dwukrotności,”,
b)    po ust.
2 dodaje się ust. 2a w brzmieniu:
„2a. Kto, wbrew obowiązkowi określonemu w
art. 47b ust. 3, nie przekazuje organom Inspekcji Weterynaryjnej informacji
niezbędnych do zwalczania chorób zakaźnych zwierząt dotyczących zwierząt
łownych, w szczególności o liczbie zwierząt łownych występujących na danym
obszarze oraz szacowanej zmianie stanu liczebnego tych zwierząt w danym okresie
lub informacji dotyczących planów łowieckich lub wykonania tych planów, w
formie lub terminie określonym we wniosku, o którym mowa w art. 47b ust. 3,
podlega karze pieniężnej w wysokości od 0,1 do dwukrotności kwoty
przeciętnego wynagrodzenia miesięcznego w gospodarce narodowej za rok
poprzedzający, ogłaszanej przez Prezesa Głównego Urzędu Statystycznego.”;
10)   w art. 85aa w ust. 3 oraz w art. 85ca we
wprowadzeniu do wyliczenia użyte dwukrotnie wyrazy „ust. 1 i 2” zastępuje się
wyrazami „ust. 1–2a”.
Art. 2.
Odstrzał
sanitarny zwierząt wprowadzony przed dniem wejścia w życie niniejszej ustawy na
podstawie art. 45 ust. 1, art. 46 ust. 3 i art. 47 ust. 1 ustawy
zmienianej w art. 1 jest wykonywany zgodnie z przepisami ustawy zmienianej
w art. 1 w brzmieniu nadanym niniejszą ustawą.
Art. 3.
Dotychczasowe przepisy wykonawcze wydane na podstawie art. 45 ust. 1, art. 46
ust. 3, art. 47 ust. 1, art. 48a ust. 3 oraz art. 61 ust. 1 ustawy zmienianej w
art. 1 zachowują moc i mogą być zmieniane na podstawie tego przepisu.
Art. 4.
Ustawa
wchodzi w życie po upływie 14 dni od dnia ogłoszenia.
 
 
                                                                                              
MARSZAŁEK SEJMU
 
 
 
                                                                                              
/ – / Marek Kuchciński
 
