


Tekst ustawy przyjęty przez Senat bez poprawek
 
 
 
Ustawa
z dnia 6 grudnia 2018 r.
o
zmianie ustawy o ujawnianiu informacji o dokumentach organów bezpieczeństwa państwa
z lat 1944–1990 oraz treści tych dokumentów
Art. 1. W ustawie z dnia 18
października 2006 r. o ujawnianiu informacji o dokumentach organów
bezpieczeństwa państwa z lat 1944–1990 oraz treści tych dokumentów (Dz. U. z
2017 r. poz. 2186, z późn. zm.[1])) wprowadza się następujące zmiany:
1)        w art. 4:
a)       po pkt 17 dodaje się
pkt 17a w brzmieniu:
„17a)  członek zarządu związku metropolitalnego;”,
b)       po pkt 32 dodaje się
pkt 32a w brzmieniu:
„32a)   skarbnik związku metropolitalnego oraz
sekretarz związku metropolitalnego;”;
2)        w art. 8:
a)       po pkt 16 dodaje się
pkt 16a w brzmieniu:
„16a)   pkt 17a – właściwy wojewoda;”,
b)       po pkt 31 dodaje się
pkt 31a w brzmieniu:
„31a)   pkt 32a – właściwy wojewoda;”;
3)        w art. 22 w ust. 1 w
pkt 20 kropkę zastępuje się średnikiem i dodaje się pkt 21 w brzmieniu:
„21)    członków zarządu związku
metropolitalnego.”.
Art. 2. 1.
Osoba urodzona przed dniem 1 sierpnia 1972 r., która w dniu wejścia w życie
niniejszej ustawy jest członkiem zarządu związku metropolitalnego, skarbnikiem
związku metropolitalnego lub sekretarzem związku metropolitalnego, ma obowiązek
złożenia oświadczenia, o którym mowa w art. 7 ust. 1 ustawy zmienianej w art.
1, w terminie 30 dni od dnia doręczenia powiadomienia, o którym mowa w ust. 2. 
2. Właściwy wojewoda, w terminie 30 dni od dnia
wejścia w życie niniejszej ustawy, powiadamia osobę, o której mowa w ust. 1, o
obowiązku złożenia mu oświadczenia, o którym mowa w art. 7 ust. 1 ustawy
zmienianej w art. 1, oraz informuje o skutku niedopełnienia tego obowiązku.
3. Osoba, o której mowa w ust. 1, która przed
dniem wejścia w życie niniejszej ustawy złożyła oświadczenie, o którym mowa w
art. 7 ust. 1 ustawy zmienianej w art. 1, w związku z wykonywaniem funkcji
publicznej, z którą związany jest obowiązek złożenia tego oświadczenia, albo
kandydowaniem na taką funkcję, składa informację o uprzednim jego złożeniu.
4. W przypadku niezłożenia w terminie
oświadczenia, o którym mowa w ust. 1, przez osobę obowiązaną do jego złożenia
na podstawie ust. 1 następuje skutek określony w art. 21e ust. 1 ustawy
zmienianej w art. 1. 
5. Pozbawienie funkcji publicznej osoby, o
której mowa w ust. 4, następuje z mocy prawa z dniem, w którym upłynął termin
do złożenia oświadczenia, o którym mowa w ust. 1. Właściwy wojewoda stwierdza fakt
pozbawienia funkcji publicznej oraz niezwłocznie zawiadamia o tym osobę, której
to dotyczy.
Art. 3. Ustawa
wchodzi w życie po upływie 14 dni od dnia ogłoszenia.
 
 
 
                                                                                                                                    MARSZAŁEK SEJMU
 
 
 
                                                                                                                                    /
– / Marek Kuchciński
 
 




[1])    Zmiany tekstu jednolitego wymienionej ustawy
zostały ogłoszone w Dz. U. z 2018 r. poz. 538, 650, 651, 730, 1000, 1349, 1669,
1735 i 2270.
