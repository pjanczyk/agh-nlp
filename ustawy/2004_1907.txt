


Tekst ustawy przyjęty przez Senat bez poprawek
 
Ustawa
z dnia 6 grudnia 2018 r.
o
zmianie niektórych ustaw w celu poprawy skuteczności egzekucji świadczeń
alimentacyjnych[1])
Art. 1. W ustawie z dnia 17 listopada
1964 r. – Kodeks postępowania cywilnego (Dz. U. z 2018 r. poz. 1360, z
późn. zm.[2])) wprowadza się następujące zmiany:
1)     w
art. 831 w § 1 po pkt 1 dodaje się pkt 1a w brzmieniu:
„1a)  50% kwot diet przysługujących z
tytułu podróży służbowych – jeżeli egzekucja ma na celu zaspokojenie roszczeń z
tytułu alimentów, w tym należności budżetu państwa z tytułu świadczeń
wypłacanych w przypadku bezskuteczności egzekucji alimentów;”;
2)     w
art. 886 § 1 otrzymuje brzmienie:
„§ 1. Pracodawcy, który nie wykonał
obowiązków określonych w art. 881 § 3 i 4, nie złożył w przepisanym terminie
oświadczenia przewidzianego w art. 882 albo zaniedbał przesłania dokumentów
zajęcia wynagrodzenia nowemu pracodawcy dłużnika, stosownie do art. 884 § 2 i
3, komornik wymierza grzywnę w wysokości do pięciu tysięcy złotych. Grzywna
jest powtarzana, jeżeli pracodawca nadal uchyla się od wykonania tych czynności
w dodatkowo wyznaczonym terminie.”;
3)     w
art. 1052 zdanie pierwsze otrzymuje brzmienie:
„W jednym postanowieniu sąd
może wymierzyć grzywnę nie wyższą niż piętnaście tysięcy złotych, chyba że
dwukrotne wymierzenie grzywny okazało się nieskuteczne.”.
Art. 2. W ustawie z dnia 17 czerwca
1966 r. o postępowaniu egzekucyjnym w administracji (Dz. U. z 2018 r. poz.
1314, 1356, 1499, 1629, 2192 i 2193) w art. 8 w § 1:
1)     pkt
10 otrzymuje brzmienie:
„10)  kwoty otrzymane na pokrycie
wydatków służbowych, w tym kosztów podróży i wyjazdów – jeżeli egzekucja
ma na celu zaspokojenie roszczeń z innych tytułów niż roszczenia z tytułu
alimentów, w tym należności budżetu państwa z tytułu świadczeń wypłacanych w
przypadku bezskuteczności egzekucji alimentów;”;
2)     po
pkt 10 dodaje się pkt 10a w brzmieniu:
„10a)   50% kwot diet
otrzymanych na pokrycie wydatków służbowych, w tym kosztów podróży i wyjazdów –
jeżeli egzekucja ma na celu zaspokojenie roszczeń z tytułu alimentów, w tym
należności budżetu państwa z tytułu świadczeń wypłacanych w przypadku
bezskuteczności egzekucji alimentów;”.
Art. 3. W ustawie z dnia 26 czerwca
1974 r. – Kodeks pracy (Dz. U. z 2018 r. poz. 917, z późn. zm.[3])) wprowadza się następujące zmiany:
1)     w
art. 281 dotychczasową treść oznacza się jako § 1 i dodaje się § 2 w brzmieniu:
„§ 2. Jeżeli pracownik, o którym mowa w §
1 pkt 2, jest osobą wobec której toczy się egzekucja świadczeń alimentacyjnych
oraz egzekucja należności budżetu państwa powstałych z tytułu świadczeń
wypłacanych w przypadku bezskuteczności egzekucji alimentów i zalega on ze
spełnieniem tych świadczeń za okres dłuższy niż 3 miesiące
–
pracodawca lub osoba działająca w jego imieniu podlega karze grzywny od 1500 zł
do 45 000 zł.”;
2)     w
art. 282 dodaje się § 3 w brzmieniu:
„§ 3. Kto wbrew obowiązkowi wypłaca
wynagrodzenie wyższe niż wynikające z zawartej umowy o pracę, bez
dokonania potrąceń na zaspokojenie świadczeń alimentacyjnych, pracownikowi
będącemu osobą wobec której toczy się egzekucja świadczeń alimentacyjnych oraz
egzekucja należności budżetu państwa powstałych z tytułu świadczeń wypłacanych
w przypadku bezskuteczności egzekucji alimentów i zalega on ze spełnieniem
tych świadczeń za okres dłuższy niż 3 miesiące
–
podlega karze grzywny od 1500 zł do 45 000 zł.”.
Art. 4. W
ustawie z dnia 6 czerwca 1997 r. – Kodeks karny wykonawczy (Dz. U.
z 2018 r. poz. 652, 1010 i 1387) po art. 43g dodaje się art. 43ga w
brzmieniu:
„Art. 43ga. 1. Podmiot dozorujący
udostępnia niezwłocznie na piśmie w postaci papierowej lub elektronicznej
komornikowi sądowemu i Państwowej Inspekcji Pracy, na ich wniosek, informacje
dotyczące miejsca pobytu skazanego uchylającego się od wykonania obowiązku
alimentacyjnego, w tym spłaty należności budżetu państwa z tytułu
świadczeń wypłacanych w przypadku bezskuteczności egzekucji alimentów, wobec
którego zastosowano karę, środek karny lub środek zabezpieczający łączące się
z dozorem elektronicznym.
2.
Informacje, o których mowa w ust. 1, udostępnia się:
1)     komornikowi
sądowemu w celu dokonania egzekucji świadczeń alimentacyjnych, w tym należności
budżetu państwa z tytułu świadczeń wypłacanych w przypadku bezskuteczności
egzekucji alimentów, od dłużników uchylających się od obowiązków
alimentacyjnych;
2)     Państwowej
Inspekcji Pracy w celu kontroli przez Państwową Inspekcję Pracy legalności
zatrudnienia skazanego uchylającego się od wykonania obowiązku alimentacyjnego,
w tym spłaty należności budżetu państwa z tytułu świadczeń wypłacanych w
przypadku bezskuteczności egzekucji alimentów.”.
Art. 5. W ustawie z dnia 13
października 1998 r. o systemie ubezpieczeń społecznych (Dz. U. z 2017 r. poz.
1778, z późn. zm.[4])) w art. 50:
1)     w
ust. 7 pkt 2 otrzymuje brzmienie:
„2)    w przypadku danych
zgromadzonych na koncie płatnika składek – imię i nazwisko lub nazwę skróconą
płatnika składek oraz numery, o których mowa w art. 35 ust. 1 pkt 2, lub jeden
z nich, jeżeli jest wystarczający do identyfikacji płatnika składek.”;
2)    
ust. 9 otrzymuje brzmienie:
„9. Dane zgromadzone na kontach, o których
mowa w ust. 3, udostępnia się bezpłatnie sądom, prokuratorom, organom
podatkowym, Państwowej Inspekcji Pracy, Biuru Nadzoru Wewnętrznego, Policji,
Straży Granicznej, komornikom sądowym w zakresie prowadzonej przez nich
egzekucji świadczeń alimentacyjnych, w tym należności budżetu państwa z tytułu
świadczeń wypłacanych w przypadku bezskuteczności egzekucji alimentów,
ministrowi właściwemu do spraw gospodarki w zakresie koniecznym do
rozstrzygania spraw prowadzonych na podstawie art. 29, art. 32 oraz art.
34 ustawy z dnia 6 marca 2018 r. o Centralnej Ewidencji i Informacji
o Działalności Gospodarczej i Punkcie Informacji dla Przedsiębiorcy,
ministrowi właściwemu do spraw rodziny, ministrowi właściwemu do spraw zabezpieczenia
społecznego, organom realizującym świadczenia rodzinne, świadczenia z funduszu
alimentacyjnego oraz świadczenia wychowawcze, ośrodkom pomocy społecznej,
powiatowym centrom pomocy rodzinie, publicznym służbom zatrudnienia, Komisji
Nadzoru Finansowego, Polskiemu Funduszowi Rozwoju Spółka Akcyjna z siedzibą
w Warszawie, o którym mowa w art. 2 pkt 8 lit. b ustawy z dnia 16 grudnia
2016 r. o zasadach zarządzania mieniem państwowym (Dz. U. z 2018 r. poz. 1182,
1669, 1735, 2024, 2243 i 2270), wojewodzie i Szefowi Urzędu do Spraw
Cudzoziemców w zakresie prowadzonych postępowań dotyczących legalizacji
pobytu cudzoziemców na terytorium Rzeczypospolitej Polskiej oraz ministrowi
właściwemu do spraw rozwoju regionalnego w zakresie wynikającym z ust. 3a i
3c.”;
3)    
dodaje się ust. 20–23 w brzmieniu:
„20.
Zakład, na wniosek złożony w postaci elektronicznej, udostępnia komornikowi
sądowemu, w postaci elektronicznej, wykaz zawierający dane zgromadzone na
koncie ubezpieczonego wskazanych przez niego ubezpieczonych, będących dłużnikami
uchylającymi się od zobowiązań alimentacyjnych, obejmujące:
1)     imię i
nazwisko;
2)     numer PESEL, a
w razie gdy nie nadano numeru PESEL – rodzaj, serię i numer dokumentu
tożsamości;
3)     adres
zameldowania, zamieszkania oraz do korespondencji;
4)     datę zgłoszenia
do ubezpieczeń społecznych lub do ubezpieczenia zdrowotnego;
5)     datę
wyrejestrowania z ubezpieczeń społecznych lub z ubezpieczenia zdrowotnego;
6)     kod tytułu
ubezpieczenia;
7)    
podstawę wymiaru składki na:
a)    
ubezpieczenia emerytalne i rentowe,
b)    
ubezpieczenie chorobowe,
c)    
ubezpieczenie wypadkowe,
d)    
ubezpieczenie zdrowotne;
8)     kod świadczenia
lub kod przerwy wraz z kwotą wypłaty tego świadczenia;
9)     ustalone prawo
do emerytury lub renty;
10)   dane dotyczące płatnika
składek:
a)    
numer NIP, a jeżeli płatnikowi składek nie nadano tego numeru – numer PESEL lub
serię i numer dowodu osobistego albo paszportu,
b)    
nazwę skróconą lub imię i nazwisko płatnika składek
– w celu sprawnej realizacji egzekucji
świadczeń alimentacyjnych, w tym należności budżetu państwa z tytułu świadczeń
wypłacanych w przypadku bezskuteczności egzekucji alimentów, prowadzonej przez
komornika sądowego.
21. W przypadku zmiany danych, o których
mowa w ust. 20, Zakład, nie rzadziej niż raz w miesiącu, udostępnia komornikowi
sądowemu w postaci elektronicznej zmienione dane.
22. Komornik sądowy jest obowiązany do
bieżącego informowania Zakładu, w postaci elektronicznej, o zaprzestaniu
prowadzenia egzekucji świadczeń alimentacyjnych, w tym należności budżetu
państwa z tytułu świadczeń wypłacanych w przypadku bezskuteczności
egzekucji alimentów, wobec ubezpieczonego, o którym mowa w ust. 20. Przekazanie
informacji skutkuje zaprzestaniem przekazywania przez Zakład danych, o których
mowa w ust. 21.
23. Komornik sądowy jest obowiązany do
informowania Zakładu, w postaci elektronicznej, nie rzadziej niż co 6 miesięcy,
o dalszym prowadzeniu egzekucji świadczeń alimentacyjnych, w tym należności
budżetu państwa z tytułu świadczeń wypłacanych w przypadku bezskuteczności
egzekucji alimentów wobec ubezpieczonego, o którym mowa w ust. 20. Brak
informacji skutkuje zaprzestaniem przekazywania przez Zakład danych, o których
mowa w ust. 21.”.
Art. 6. W ustawie z dnia 20 kwietnia
2004 r. o promocji zatrudnienia i instytucjach rynku pracy (Dz. U. z 2018 r.
poz. 1265, z późn. zm.[5])) wprowadza się następujące zmiany:
1)     po
art. 56 dodaje się art. 56a w brzmieniu:
„Art. 56a. Organizując roboty publiczne,
podmioty, o których mowa w art. 2 ust. 1 pkt 32, są obowiązane zatrudniać w
pierwszej kolejności bezrobotnych będących dłużnikami alimentacyjnymi.”;
2)     w
art. 108 po ust. 2 dodaje się ust. 2a w brzmieniu:
„2a. Minister właściwy do spraw pracy przy
podziale środków rezerwy Funduszu Pracy na finansowanie działań aktywizacyjnych
realizowanych przez powiatowe i wojewódzkie urzędy pracy uwzględnia w
szczególności działania aktywizujące bezrobotnych będących dłużnikami
alimentacyjnymi.”.
Art. 7. W ustawie z dnia 7 września
2007 r. o pomocy osobom uprawnionym do alimentów (Dz. U. z 2018 r. poz. 554,
650, 1000, 1544 i 1669) wprowadza się następujące zmiany:
1)     w
art. 5:
a)     w
ust. 2 pkt 1 otrzymuje brzmienie:
„1)    zobowiązuje dłużnika alimentacyjnego
do zarejestrowania się jako bezrobotny albo jako poszukujący pracy w przypadku
braku możliwości zarejestrowania się jako bezrobotny wraz ze wskazaniem nie
dłuższego niż 30-dniowy terminu na wykonanie tego zobowiązania;”,
b)     w
ust. 3 pkt 2 otrzymuje brzmienie:
„2)    zarejestrowania się w
powiatowym urzędzie pracy jako bezrobotny albo poszukujący pracy w terminie
wyznaczonym przez organ właściwy dłużnika,”;
2)     w
art. 9 ust. 2 otrzymuje brzmienie:
„2. Świadczenia z funduszu alimentacyjnego
przysługują, jeżeli dochód rodziny w przeliczeniu na osobę w rodzinie nie
przekracza kwoty 800 zł.”.
Art. 8. W ustawie z dnia 5 grudnia
2014 r. o Karcie Dużej Rodziny (Dz. U. z 2017 r. poz. 1832 i 2161 oraz z 2018
r. poz. 1544 i 1669) w art. 4 w ust. 2b kropkę zastępuje się średnikiem i
dodaje się pkt 3 w brzmieniu:
„3)    bez ograniczeń
wiekowych – w przypadku dzieci legitymujących się orzeczeniem o umiarkowanym
albo znacznym stopniu niepełnosprawności.”.
Art. 9. W ustawie z dnia 22 listopada
2018 r. o zmianie ustawy – Prawo oświatowe, ustawy o systemie oświaty oraz
niektórych innych ustaw (Dz. U. poz. 2245) w art. 25 pkt 11 otrzymuje
brzmienie:
„11)  w art. 108 w ust. 1 w pkt 61 kropkę zastępuje
się średnikiem i dodaje się pkt 62 w brzmieniu:
„62)  kosztów przygotowania i
przeprowadzenia egzaminu potwierdzającego kwalifikacje w zawodzie oraz egzaminu
zawodowego, o których mowa w art. 9fa ustawy z dnia 7 września 1991 r. o
systemie oświaty.”;”.
Art.
10. Przepisy ustawy zmienianej w art. 3, w brzmieniu nadanym
niniejszą ustawą, stosuje się do pracodawcy lub osoby działającej w jego
imieniu, która po dniu 30 listopada 2020 r.:
1)     zatrudnia pracownika, o którym
mowa w art. 281 § 1 pkt 2 ustawy zmienianej w art. 3, będącego osobą, wobec
której toczy się egzekucja świadczeń alimentacyjnych oraz egzekucja należności
budżetu państwa powstałych z tytułu świadczeń wypłacanych w przypadku
bezskuteczności egzekucji alimentów i zalega on ze spełnieniem tych świadczeń
za okres dłuższy niż 3 miesiące;
2)     wypłaca wbrew obowiązkowi
pracownikowi będącemu osobą, o której mowa w pkt 1, wynagrodzenie wyższe niż
wynikające z zawartej umowy o pracę, bez dokonania potrąceń na zaspokojenie
świadczeń alimentacyjnych.
Art.
11. 1. Do postępowań egzekucyjnych wszczętych i niezakończonych
przed dniem wejścia w życie niniejszej ustawy stosuje się przepisy ustaw
zmienianych w art. 1 i art. 2 w brzmieniu nadanym niniejszą ustawą.
2. Przepis art. 9 ust. 2 ustawy zmienianej w
art. 7, w brzmieniu nadanym niniejszą ustawą, ma zastosowanie po raz pierwszy
przy ustalaniu prawa do świadczeń z funduszu alimentacyjnego na okres
świadczeniowy rozpoczynający się od dnia 1 października 2019 r.
Art.
12. Ustawa wchodzi w życie po upływie 14 dni od dnia
ogłoszenia, z wyjątkiem:
1)     art. 3, który wchodzi w życie z
dniem 1 grudnia 2020 r.;
2)     art. 5 pkt 3, który wchodzi w
życie po upływie 12 miesięcy od dnia ogłoszenia;
3)     art. 7 pkt 2, który wchodzi w
życie z dniem 1 lipca 2019 r.;
4)     art. 8 i art. 9, które wchodzą w
życie z dniem następującym po dniu ogłoszenia, z mocą od dnia 1 stycznia 2019
r.
 
                                                                                                                 

                                                                                             
MARSZAŁEK SEJMU
 
 
 
                                                                                              
/ – / Marek Kuchciński
 
 







[1])     
Niniejszą
ustawą zmienia się ustawy: ustawę z dnia 17 listopada 1964 r. – Kodeks
postępowania cywilnego, ustawę z dnia 17 czerwca 1966 r. o postępowaniu
egzekucyjnym w administracji, ustawę z dnia 26 czerwca 1974 r. – Kodeks pracy,
ustawę z dnia 6 czerwca 1997 r. – Kodeks karny wykonawczy, ustawę z dnia
13 października 1998 r. o systemie ubezpieczeń społecznych, ustawę z dnia
20 kwietnia 2004 r. o promocji zatrudnienia i instytucjach rynku pracy, ustawę
z dnia 7 września 2007 r. o pomocy osobom uprawnionym do alimentów, ustawę z
dnia 5 grudnia 2014 r. o Karcie Dużej Rodziny oraz ustawę z dnia 22 listopada
2018 r. o zmianie ustawy – Prawo oświatowe, ustawy o systemie oświaty oraz
niektórych innych ustaw.


[2])    Zmiany
tekstu jednolitego wymienionej ustawy zostały ogłoszone w Dz. U. z 2018 r. poz.
1467, 1499, 1544, 1629, 1637 i 1693.


[3])   
Zmiany tekstu jednolitego wymienionej ustawy zostały ogłoszone w Dz. U. z 2018
r. poz. 1000, 1076, 1608, 1629, 2215, 2244 i 2245.


[4])   
Zmiany tekstu jednolitego wymienionej ustawy zostały ogłoszone w Dz. U. z 2018
r. poz. 106, 138, 357, 398, 650, 697, 730, 771, 1076, 1544, 1577, 1613, 1629,
1669, 2126, 2192 i 2215.


[5])   
Zmiany tekstu jednolitego wymienionej ustawy zostały ogłoszone w Dz. U. z 2018
r. poz. 1149, 1544, 1629, 1669, 2077, 2192, 2215 i 2245.
