



Dz.U. z 1995 r. Nr 85, poz. 428 
                                   
                                    
                                    
                                    
                                    
                                    
                               USTAWA
                       z dnia 29 czerwca 1995 r.
                                    
            o zmianie ustawy o podatku od spadków i darowizn
                                    
                                    
                                Art. 1.
W ustawie z dnia 28 lipca 1983 r. o podatku od spadków i darowizn (Dz.U. 
Nr 45, poz. 207 i z 1989 r. Nr 74, poz. 443) wprowadza się następujące zmiany:
 1) w art. 1 ust. 2 otrzymuje brzmienie:
    "2. Podatkowi podlega również nabycie praw do wkładu oszczędnościowego
       na podstawie dyspozycji wkładcy na wypadek jego śmierci oraz 
       nabycie własności rzeczy i innych praw majątkowych przez zasiedzenie.";
    
 2) w art.  3:
    a) dodaje się pkt 2 w brzmieniu:
       "2) nabycie w drodze spadku lub darowizny praw autorskich i praw 
         pokrewnych, praw do projektów wynalazczych, znaków towarowych
         i wzorów zdobniczych oraz wierzytelności wynikających z 
         nabycia tych praw,",
    b) skreśla się pkt 3;
    
 3) w art. 4:
    a) w ust. 1:
       - w pkt 1 skreśla się lit. d),
       - pkt 4 i 5 otrzymują brzmienie:
          "4) nabycie własności budynków gospodarczych służących bezpośrednio
             produkcji rolniczej prowadzonej na użytkach rolnych 
             o powierzchni do 1 ha, a nabywcą jest osoba prowadząca 
             gospodarstwo rolne zaliczona do I grupy podatkowej,
           5) nabycie w drodze darowizny pieniędzy lub innych rzeczy 
             przez osobę zaliczoną do I grupy podatkowej w wysokości 
             nie przekraczającej 6 100 zł od jednego darczyńcy, a od wielu
             darczyńców łącznie  nie  więcej  niż  12 200 zł w okresie 
             5 lat od daty pierwszej darowizny, jeżeli pieniądze te lub 
             rzeczy obdarowany przeznaczy na wkład budowlany lub mieszkaniowy
             do spółdzielni, budowę lokalu w małym domu 
             mieszkalnym, budowę domu jednorodzinnego albo nabycie 
             lokalu mieszkalnego stanowiącego odrębną nieruchomość,",
       - skreśla się pkt 6,
       - w pkt 9 lit. c) otrzymuje brzmienie:
          "c) zabytków ruchomych i kolekcji wpisanych do rejestru zabytków,
             a także dóbr kultury złożonych w muzeum, zgodnie z 
             obowiązującymi przepisami,",
       - pkt 10 otrzymuje brzmienie:
         "10) nabycie przez małżonka lub zstępnych w drodze spadku lub 
             darowizny zakładu wytwórczego, budowlanego, handlowego, 
             usługowego lub jego części, pod warunkiem, że zakład ten 
             będzie prowadzony przez nabywcę w stanie niepogorszonym 
             przez okres co najmniej 5 lat od dnia przyjęcia spadku lub 
             darowizny; niedotrzymanie tych warunków powoduje utratę 
             zwolnienia od podatku, z wyjątkiem niemożności dalszego 
             prowadzenia tej działalności na skutek zdarzeń losowych; w 
             wypadkach tych podatek obniża się proporcjonalnie do 
             okresu prowadzenia działalności przez spadkobiercę lub obdarowanego,",
       - dodaje się pkt 13 i 14 w brzmieniu:
          "13) nabycie w drodze spadku przez osoby zaliczone do I grupy 
              podatkowej budynku, w części zajętej przez osoby trzecie 
              na podstawie umów najmu, do których mają zastosowanie 
              przepisy o czynszu regulowanym, określonym w ustawie o 
              najmie lokali mieszkalnych i dodatkach mieszkaniowych,
           14) nabycie własności i prawa użytkowania wieczystego gospodarstwa
              rolnego lub jego części wraz z budynkami mieszkalno-gospodarczymi
              oraz innych praw do takiego gospodarstwa
              lub jego części, jeżeli umowa zostaje zawarta na podstawie
              przepisów o ubezpieczeniu społecznym rolników.",
    b) ust. 2 otrzymuje brzmienie:
       "2. Jeżeli przedmiotem spadku lub darowizny są składniki majątkowe 
         wymienione w ust. 1 pkt 1 lit. b) i c), a nabywcami są zstępni lub 
         małżonek, z podstawy opodatkowania wyłącza się wartość tych 
         składników pod warunkiem, że te budynki i urządzenia będą wykorzystywane
         przez nabywcę nadal w stanie niepogorszonym i 
         zgodnie z ich przeznaczeniem w ramach gospodarstwa rolnego 
         przez okres co najmniej 5 lat od dnia przyjęcia spadku lub darowizny.
         Niedotrzymanie tych warunków powoduje utratę zwolnienia 
         od podatku, z wyjątkiem niemożności dalszego prowadzenia tej 
         działalności na skutek zdarzeń losowych; w wypadkach tych podatek
         obniża się proporcjonalnie do okresu prowadzenia działalności 
         przez spadkobiercę lub obdarowanego.",
    c) dodaje się ust. 5 w brzmieniu:
          "5. Ilekroć w ustawie jest mowa o gospodarstwie rolnym, oznacza
             to gospodarstwo rolne w rozumieniu przepisów o podatku
             rolnym.";
          
 4) w art. 7 ust. 1 i 2 otrzymują brzmienie:
       "1. Podstawę opodatkowania stanowi wartość nabytych rzeczy i praw 
          majątkowych po potrąceniu długów i ciężarów (czysta wartość),  
          ustalona według stanu rzeczy i praw majątkowych w dniu nabycia
          i cen rynkowych z dnia powstania obowiązku podatkowego. 
          Jeżeli przed dokonaniem wymiaru podatku nastąpi ubytek rzeczy 
          spowodowany siłą wyższą, do ustalenia wartości przyjmuje się 
          stan rzeczy w dniu dokonania wymiaru, a odszkodowanie za ubytek
          należne z tytułu ubezpieczenia wlicza się do podstawy wymiaru.
        2. Jeżeli spadkobierca i zapisobierca lub obdarowany został obciążony
          obowiązkiem wykonania polecenia lub zapisu, wartość obciążenia
          z tego tytułu stanowi ciężar spadku (zapisu) lub darowizny,
          o ile polecenie zostało wykonane.";
       
 5) w art. 8:
    a) ust. 1 i 3 otrzymują brzmienie:
       "1. Wartość nabytych rzeczy i praw majątkowych przyjmuje się w wysokości
          określonej przez nabywcę, jeżeli odpowiada ona wartości 
          rynkowej tych rzeczy i praw, a wartość praw do wkładów 
          oszczędnościowych - w wysokości tych wkładów."
       "3. Wartość  rynkową rzeczy i praw majątkowych określa się na podstawie
          przeciętnych cen stosowanych w danej miejscowości w obrocie
          rzeczami tego samego rodzaju i gatunku z uwzględnieniem  
          ich stanu i stopnia zużycia oraz w obrocie prawami majątkowymi 
          tego samego rodzaju z dnia powstania obowiązku podatkowego.",
    b) skreśla się ust. 6 - 9;
    
 6) w art. 9 ust. 1 otrzymuje brzmienie:
       "1. Opodatkowaniu podlega nabycie przez nabywcę, od jednej osoby, 
          własności rzeczy i praw majątkowych o czystej wartości przekraczającej:
             1) 6 100 zł - jeżeli nabywcą jest osoba zaliczona do I grupy 
               podatkowej,
             2) 4 600 zł - jeżeli nabywcą jest osoba zaliczona do II grupy 
               podatkowej,
             3) 3 100 zł - jeżeli nabywcą jest osoba zaliczona do III grupy
               podatkowej.";
             
 7) skreśla się art. 10;
 8) art. 15 otrzymuje brzmienie:
   "Art. 15. 1. Podatek oblicza się od nadwyżki podstawy opodatkowania
ponad kwotę wolną od podatku, według następujących
skal:
+---------------------------+------------------------------+
|Kwoty nadwyżki w zł        |      Podatek wynosi          |
|ponad               do     |                              |
+---------------------------+------------------------------+
|1) od nabywców zaliczonych do I grupy podatkowej          |
|                           |                              |
|                   6 500   |              3 %             |
|                           |                              |
|   6 500 - 13 000          | 195 zł i  5 % od nadwyżki    |
|                           |            ponad  6 500 zł   |
|                           |                              |
|  13 000                   | 520 zł i  7 % od nadwyżki    |
|                           |            ponad 13 000 zł   |
|                           |                              |
|2) od nabywców zaliczonych do II grupy podatkowej         |
|                           |                              |
|                 6 500     |              7 %             |
|                           |                              |
|   6 500 - 13 000          | 455 zł i  9 % od nadwyżki    |
|                           |            ponad  6 500 zł   |
|                           |                              |
|  13 000                   |1 040 zł i 12 % od nadwyżki   |
|                           |            ponad 13 000 zł   |
|                           |                              |
|3) od nabywców zaliczonych do III grupy podatkowej        |
|                           |                              |
|                 6 500     |             12 %             |
|                           |                              |
|   6 500 - 13 000          | 780 zł i 16 % od nadwyżki    |
|                           |            ponad  6 500 zł   |
|  13 000                   |1 820 zł i 20 % od nadwyżki   |
|                           |            ponad 13 000 zł   |
+---------------------------+------------------------------+
              2. Nabycie własności w drodze zasiedzenia podlega opodatkowaniu
                w wysokości 7 % podstawy opodatkowania; 
                art. 9 ust. 1 nie ma w tym wypadku zastosowania.
              3. Przy ustalaniu wysokości podatku przyjmuje się kwoty 
                wartości rzeczy i praw majątkowych określone w art. 4 
                ust. 1 pkt 5 i art. 9 ust. 1 oraz przedziały nadwyżki kwot 
                wartości rzeczy i praw majątkowych podlegających opodatkowaniu,
                określone w ust. 1, w wysokości obowiązującej
                w dniu powstania obowiązku podatkowego.";
              
 9) art. 16 otrzymuje brzmienie:
   "Art. 16. 1. W przypadku nabycia budynku mieszkalnego lub 
                jego części, lokalu mieszkalnego stanowiącego 
                odrębną nieruchomość, spółdzielczego własnościowego
prawa do lokalu mieszkalnego oraz wynikających
z przydziału spółdzielni mieszkaniowych:
                prawa do domu jednorodzinnego lub prawa do lokalu
w małym domu mieszkalnym:
                 1) w drodze spadku lub darowizny przez osoby zaliczane
                   do I grupy podatkowej,
                 2) w drodze spadku przez osoby zaliczane do II grupy 
                   podatkowej,
                 3) w drodze spadku przez osoby zaliczane do III grupy 
                   podatkowej, sprawujące przez co najmniej dwa lata 
                   opiekę nad wymagającym takiej opieki spadkodawcą,
                   na podstawie umowy zawartej z nim przed organem
                   gminy,
                 - nie wlicza się do podstawy opodatkowania ich wartości
                 do łącznej wysokości nie przekraczającej 110 m{2} 
                 powierzchni użytkowej budynku lub lokalu.
              2. Ulga, o której mowa w ust. 1, przysługuje osobom, które 
                łącznie spełniają następujące warunki:
                 1) spełniają wymogi określone w art. 4 ust. 4,
                 2) nie są właścicielami innego budynku mieszkalnego 
                   lub lokalu mieszkalnego stanowiącego odrębną nieruchomość
                   bądź będąc nimi przeniosą własność budynku
                   lub lokalu na rzecz zstępnych, Skarbu Państwa
                   lub gminy,
                 3) nie dysponują spółdzielczym lokatorskim prawem do 
                   lokalu lub nie są właścicielami spółdzielczego własnościowego
                   prawa do lokalu mieszkalnego oraz wynikających
                   z przydziału spółdzielni mieszkaniowych: 
                   prawa do domu jednorodzinnego lub prawa do lokalu
                   w małym domu mieszkalnym, a w razie dysponowania
                   tymi prawami przekażą je zstępnym lub przekażą
                   do dyspozycji spółdzielni, w terminie 3 miesięcy
                   od dnia złożenia zeznania podatkowego,
                 4) nie są najemcami lokalu lub budynku lub będąc nimi
                   rozwiążą umowę najmu,
                 5) będą zamieszkiwać w nabytym lokalu lub budynku 
                   przez 5 lat:
                    a) od dnia złożenia zeznania podatkowego - jeżeli 
                      w chwili złożenia zeznania nabywca mieszka w 
                      nabytym lokalu lub budynku,
                    b) od dnia zamieszkania w nabytym lokalu lub budynku
                      - jeżeli nabywca zamieszka w ciągu roku 
                      od dnia złożenia zeznania podatkowego.
              3. Jeżeli nabyty budynek lub lokal jest zajęty przez osoby 
                trzecie, spełnienie warunków określonych w ust. 2 pkt 
                2-5 może nastąpić w okresie 5 lat od dnia nabycia; w 
                tym wypadku zawiesza się odpowiednio bieg terminu 
                przedawnienia do dokonania wymiaru podatku.
              4. Za powierzchnię użytkową budynku (lokalu) w rozumieniu
                ustawy uważa się powierzchnię mierzoną po wewnętrznej
                długości ścian pomieszczeń na wszystkich kondygnacjach
                (podziemnych i naziemnych, z wyjątkiem powierzchni
                piwnic i klatek schodowych oraz szybów dźwigów).
              5. Powierzchnie pomieszczeń lub ich części oraz część kondygnacji
                o wysokości w świetle od 1,40 m do 2,20 m zalicza
                się do powierzchni użytkowej budynku w 50 %, a 
                jeżeli wysokość jest mniejsza niż 1,40 m - powierzchnię 
                tę pomija się.
              6. W razie zbycia budynku lub lokalu przed upływem terminu
                określonego w ust. 2 pkt 5 albo niezachowania warunku
                zamieszkiwania w nim w okresie przewidzianym w 
                tym przepisie, wznawia się postępowanie podatkowe i 
                dokonuje wymiaru podatku od całej wartości przedmiotu
                opodatkowania, ustalonej tak, jakby ulga nie przysługiwała.
                Okres przedawnienia prawa do dokonania wymiaru
                podatku biegnie w tym wypadku od daty zbycia 
                budynku lub lokalu.
              7. Nie stanowi podstawy do wznowienia postępowania z 
                przyczyny określonej w ust. 6 zbycie udziału w budynku 
                lub lokalu na rzecz innego ze spadkobierców lub obdarowanych
                oraz zbycie budynku lub lokalu, jeżeli było 
                ono uzasadnione koniecznością zmiany warunków mieszkaniowych,
                a nabycie innego budynku lub uzyskanie 
                pozwolenia na jego budowę albo nabycie innego lokalu 
                nastąpiło nie później niż w ciągu 6 miesięcy od dnia 
                zbycia.
              8. Warunek określony w ust. 2 pkt 5 uważa się za spełniony
                również wtedy, gdy budynek lub lokal został zbyty 
                przed rozpoczęciem zamieszkiwania ze względu na konieczność
                zmiany warunków lub miejsca zamieszkania, a 
                nabycie innego budynku lub uzyskanie pozwolenia na 
                jego budowę albo nabycie innego lokalu nastąpiło nie 
                później niż w ciągu 6 miesięcy od dnia zbycia.";
    
 10) w art. 17 w ust. 1 skreśla się pkt 3;
 
 11) w art. 18 ust 1 otrzymuje brzmienie:
      "1. Do obliczenia i pobrania od podatnika podatku obowiązany jest 
         notariusz, przed którym sporządzono akt darowizny lub któremu 
         przedstawiono pismo stwierdzające darowiznę w celu dokonania 
         czynności notarialnej. Notariusz obowiązany jest do wpłacenia pobranego
         podatku do urzędu skarbowego właściwego ze względu 
         na miejsce położenia kancelarii notarialnej.";
      
 12) w art. 19  ust. 3 otrzymuje brzmienie:
    "3. Państwowe osoby prawne, spółdzielnie, państwowe jednostki organizacyjne
      nie posiadające osobowości prawnej, będące dłużnikiem spadkodawcy,
      obowiązane są przy zapłacie długu potrącić i przekazać do 
      właściwego urzędu skarbowego podatek od nabycia spadku, należny 
      od spadkobiercy, w wysokości ustalonej przez ten urząd. Zapłata długu
      bez potrącenia podatku od nabycia spadku może nastąpić tylko za 
      uprzednią zgodą urzędu skarbowego lub po stwierdzeniu, że należny 
      podatek został uiszczony.".
                                    
                                Art. 2.
Minister Finansów ogłosi w Dzienniku Ustaw Rzeczypospolitej Polskiej jednolity
tekst ustawy o podatku od spadków i darowizn z uwzględnieniem zmian 
wynikających z przepisów ogłoszonych przed dniem wydania jednolitego tekstu.
                                Art. 3.
Ustawa wchodzi w życie po upływie trzydziestu dni od dnia ogłoszenia.
