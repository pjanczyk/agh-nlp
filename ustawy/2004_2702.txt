


Tekst ustawy przyjęty przez Senat bez poprawek
 
 
 
USTAWA
z
dnia 9 lipca 2015 r.
 
o
zmianie ustawy o uznaniu za nieważne orzeczeń wydanych wobec 
osób represjonowanych za działalność na rzecz niepodległego bytu 
Państwa Polskiego
 
Art.
1. 
W
ustawie z dnia 23 lutego 1991 r. o uznaniu za nieważne orzeczeń wydanych wobec osób
represjonowanych za działalność na rzecz niepodległego bytu Państwa Polskiego
(Dz. U. z 2014 r. poz. 1851) po art. 8 dodaje się art. 8a w brzmieniu:
„Art. 8a. 1. Osobie,
która w okresie od dnia 1 listopada 1982 r. do dnia 28 lutego 1983 r. pełniła
czynną służbę wojskową, do której odbycia została powołana za działalność na
rzecz niepodległego bytu Państwa Polskiego, przysługuje od Skarbu Państwa odszkodowanie
za poniesioną szkodę i zadośćuczynienie za doznaną krzywdę.
2.
Przepisy art. 8 ust. 1 zdanie drugie, ust. 2c i ust. 3–5 stosuje się odpowiednio.”.
 
Art.
2. 
Ustawa
wchodzi w życie po upływie 14 dni od dnia ogłoszenia.
 
 
 
                                                                                                                                    MARSZAŁEK
SEJMU
 
 
 
                                                                                                                          /
– / Małgorzata Kidawa-Błońska
 
