



Dz.U. z 2003 r. Nr 208, poz. 2018
                                        
                                        
                                        
                                        
                                        
                                  U S T A W A
                         z dnia 30 października 2003 r.
                                        
                 o zmianie ustawy o zawodzie lekarza weterynarii
                        i izbach lekarsko-weterynaryjnych
                                        
                                        
                                     Art. 1.
W ustawie z dnia 21 grudnia 1990 r. o zawodzie lekarza weterynarii i izbach
lekarsko-weterynaryjnych (Dz.U. z 2002 r. Nr 187, poz. 1567 i Nr 240, poz. 2052
oraz z 2003 r. Nr 59, poz. 532) wprowadza się następujące zmiany:
1) w art. 1 po ust. 2 dodaje się ust. 3 w brzmieniu:
   "3. Zawód lekarza weterynarii może wykonywać osoba, która uzyskała prawo
     wykonywania tego zawodu.";
2) art. 2 otrzymuje brzmienie:
       "Art. 2. 1. Okręgowa rada lekarsko-weterynaryjna przyznaje, z
              zastrzeżeniem ust. 2 oraz art. 2a, prawo wykonywania zawodu
              lekarza weterynarii osobie, która:
           1) jest obywatelem polskim lub obywatelem innego państwa
             członkowskiego Unii Europejskiej;
           2) posiada:
               a) dyplom lekarza weterynarii wydany przez polską szkołę wyższą
                 albo
               b) dyplom albo inne dokumenty potwierdzające formalne
                 kwalifikacje lekarza weterynarii wydane przez inne niż
                 Rzeczpospolita Polska państwo członkowskie Unii Europejskiej,
                 wymienione w wykazie, o którym mowa w art. 2f, albo
               c) dyplom lekarza weterynarii lub inne dokumenty potwierdzające
                 formalne kwalifikacje lekarza weterynarii wydane przez inne
                 państwo niż państwo członkowskie Unii Europejskiej, jeżeli
                 dyplom ten lub te dokumenty zostały uznane w Rzeczypospolitej
                 Polskiej za równorzędne, zgodnie z odrębnymi przepisami;
           3) posiada pełną zdolność do czynności prawnych;
           4) posiada stan zdrowia pozwalający na wykonywanie zawodu lekarza
             weterynarii;
           5) wykazuje nienaganną postawę etyczną;
           6) korzysta w pełni z praw publicznych.
         2. Lekarzowi weterynarii będącemu obywatelem państwa członkowskiego
           Unii Europejskiej, spełniającemu warunki, o których mowa w ust. 1,
           okręgowa rada lekarsko-weterynaryjna przyznaje prawo wykonywania
           zawodu lekarza weterynarii, jeżeli:
           1) przedstawi zaświadczenie wydane przez odpowiednie władze państwa
             członkowskiego Unii Europejskiej, że posiada na terenie tego
             państwa prawo wykonywania zawodu lekarza weterynarii, które nie
             zostało zawieszone ani którego nie został pozbawiony, oraz że nie
             toczy się przeciwko niemu postępowanie w sprawie pozbawienia albo
             zawieszenia prawa wykonywania zawodu;
           2) złoży oświadczenie, że włada językiem polskim w mowie i piśmie w
             zakresie niezbędnym do wykonywania zawodu lekarza weterynarii.
         3. Przepis ust. 2 pkt 2 nie dotyczy lekarzy weterynarii, którzy
           ukończyli studia weterynaryjne w języku polskim.
         4. Minister właściwy do spraw rolnictwa w porozumieniu z ministrem
           właściwym do spraw szkolnictwa wyższego, po zasięgnięciu opinii
           Krajowej Rady Lekarsko-Weterynaryjnej, określi, w drodze
           rozporządzenia, zakres znajomości języka polskiego w mowie i piśmie,
           niezbędnej do wykonywania zawodu lekarza weterynarii, uwzględniając
           zakres uprawnień zawodowych określony w art. 1 ust. 1 i 2.";
3) po art. 2 dodaje się art. 2a-2k w brzmieniu:
     "Art. 2a. 1. Okręgowa rada lekarsko-weterynaryjna przyznaje prawo
             wykonywania zawodu lekarzowi weterynarii będącemu obywatelem
             państwa członkowskiego Unii Europejskiej, niespełniającemu wymagań
             określonych w art. 2 ust. 1 pkt 2, jeżeli:
           1) posiada:
               a) dokument potwierdzający formalne kwalifikacje lekarza
                 weterynarii, świadczący o rozpoczęciu kształcenia przed dniem:
                 - 1 stycznia 1994 r. w Austrii, Finlandii lub Szwecji,
                 - 3 października 1990 r. w Niemieckiej Republice
                  Demokratycznej, o ile dokument ten uprawnia do wykonywania
                  zawodu lekarza weterynarii na terytorium Republiki Federalnej
                  Niemiec na tych samych zasadach jak dokument przyznany przez
                  odpowiednie władze Republiki Federalnej Niemiec,
                 - 1 stycznia 1985 r. we Włoszech,
                 - 1 stycznia 1981 r. w Grecji,
                 - 1 stycznia 1986 r. w Hiszpanii lub Portugalii,
                 - 21 grudnia 1980 r. w Belgii, Danii, Francji, Holandii,
                  Irlandii, Luksemburgu, Republice Federalnej Niemiec i
                  Wielkiej Brytanii, oraz
               b) zaświadczenie wydane przez odpowiednie władze danego państwa
                 członkowskiego, potwierdzające, że wykonywał zawód przez okres
                 co najmniej trzech kolejnych lat z pięciu lat bezpośrednio
                 poprzedzających wydanie zaświadczenia, albo
           2) posiada zaświadczenie wydane przez odpowiednie władze państwa
             członkowskiego Unii Europejskiej, potwierdzające, że posiadany
             przez niego dokument potwierdzający formalne kwalifikacje został
             wydany po uzyskaniu odpowiedniego wykształcenia niezbędnego do
             wykonywania zawodu i jest w tym państwie uznawany za odpowiadający
             dokumentom wymienionym w wykazie, o którym mowa w art. 2f.
         2.  Zaświadczenia, o których mowa w ust. 1 pkt 1 lit. b i pkt 2, mogą
           być przedstawiane w ciągu 12 miesięcy od daty ich wydania.
     Art. 2b. 1. Okręgowa rada lekarsko-weterynaryjna uznaje dyplomy lub inne
             dokumenty potwierdzające formalne kwalifikacje lekarza weterynarii
             posiadane przez obywatela państwa członkowskiego Unii
             Europejskiej, inne niż dyplomy lub dokumenty wymienione w wykazie,
             o którym mowa w art. 2f, jeżeli osoba ta posiada zaświadczenie
             wydane przez odpowiednie władze państwa członkowskiego Unii
             Europejskiej, potwierdzające, że dyplom lub dokument
             potwierdzający formalne kwalifikacje został uzyskany w wyniku ukoń
             ăúĺîéá ëóúôáłcenia zgodnego z przepisami obowiązującymi w Unii
             Europejskiej i jest traktowany przez te władze jako równoważny
             dyplomom lub dokumentom wymienionym w wykazie, o którym mowa w
             art. 2f.
         2.  Zaświadczenie, o którym mowa w ust. 1, może być przedstawione w
           ciągu 12 miesięcy od daty jego wydania.
         3. Za wystarczające w stosunku do obywatela państwa członkowskiego
           Unii Europejskiej, w zakresie spełnienia wymagań:
           1)  o których mowa w art. 2 ust. 1 pkt 4 - uznaje się dokumenty
             odnoszące się do stanu zdrowia wymagane do wykonywania zawodu
             lekarza weterynarii w państwie członkowskim, którego obywatelem
             jest lekarz weterynarii lub z którego lekarz weterynarii przybywa;
             w przypadku gdy dokumenty tego rodzaju nie są wymagane, za
             wystarczające uważa się dokumenty wydane w tym państwie, odnoszące
             się do stanu zdrowia;
           2) o których mowa w art. 2 ust. 1 pkt 5 - uznaje się dokumenty
             wydane przez odpowiednie władze państwa, którego lekarz weterynarii
             jest obywatelem, lub państwa, z którego przybywa, poświadczające,
             że obowiązujące w tym państwie wymagania dotyczące postawy etycznej
             do podjęcia zawodu lekarza weterynarii zostały spełnione; jeżeli w
             państwie, którego obywatelem jest lub z którego przybywa lekarz
             weterynarii, nie wydaje się dokumentu poświadczającego spełnienie
             wymagań dotyczących postawy etycznej, za wystarczający uznaje się
             wyciąg z rejestru skazanych wydany w państwie, którego lekarz
             weterynarii jest obywatelem lub z którego przybywa.
         4. Dokumenty, o których mowa w ust. 3, mogą być przedstawiane w ciągu
           3 miesięcy od daty ich wydania.
     Art. 2c. Okręgowa rada lekarsko-weterynaryjna, rozpatrując wniosek o przyz
           nanie prawa wykonywania zawodu, bierze pod uwagę:
           1) dyplomy lub dokumenty potwierdzające formalne kwalifikacje
             lekarza weterynarii uzyskane w państwie innym niż państwo
             członkowskie Unii Europejskiej, jeżeli te dyplomy lub dokumenty
             zostały uznane w jednym z państw członkowskich Unii Europejskiej;
           2) wykształcenie oraz doświadczenie zawodowe zdobyte w państwie
             członkowskim Unii Europejskiej.
      Art. 2d. 1. W celu uzyskania prawa wykonywania zawodu lekarz weterynarii
             składa okręgowej radzie lekarsko-weterynaryjnej, na terenie której
             zamierza wykonywać zawód, wniosek o przyznanie prawa wykonywania
             zawodu oraz przedstawia odpowiednie dokumenty stwierdzające
             spełnienie wymagań określonych w ustawie, z zastrzeżeniem ust. 2.
         2.  Poza dokumentami, o których mowa w ust. 1, lekarz weterynarii
           składa okręgowej radzie lekarsko-weterynaryjnej oświadczenia,
           odnoszące się do okoliczności, o których mowa w art. 2 ust. 1 pkt 3
           i 6 oraz oświadczenie, o którym mowa w art. 2 ust. 2 pkt 2.
         3. Na podstawie złożonych dokumentów i oświadczeń, o których mowa w
           ust. 1 i 2, okręgowa rada lekarsko-weterynaryjna przyznaje prawo
           wykonywania zawodu lekarza weterynarii i wydaje zaświadczenie
           o prawie wykonywania zawodu lekarza weterynarii.
         4. Minister właściwy do spraw rolnictwa, po zasięgnięciu opinii
           Krajowej Rady Lekarsko-Weterynaryjnej, określi, w drodze
           rozporządzenia, wzór zaświadczenia, o którym mowa w ust. 3,
           uwzględniając w szczególności niezbędne dane osobowe lekarza
           weterynarii, numer dyplomu lekarza weterynarii, datę wydania i przez
           kogo został wydany, numer prawa wykonywania zawodu oraz podstawę
           prawną przyznania prawa wykonywania zawodu lekarza weterynarii.
     Art. 2e. 1. Przyznanie prawa wykonywania zawodu lekarza weterynarii albo
             odmowa jego przyznania przez okręgową radę lekarsko-weterynaryjną
             powinny być dokonane niezwłocznie, nie później jednak niż w ciągu
             3 miesięcy od dnia złożenia wszystkich dokumentów i oświadczeń
             wymaganych ustawą.
         2. Jeżeli okręgowa rada lekarsko-weterynaryjna posiada informacje
           dotyczące istotnych okoliczności, które wystąpiły przed podjęciem
           w Rzeczypospolitej Polskiej działalności przez obywatela innego
           państwa członkowskiego Unii Europejskiej poza terytorium
           Rzeczypospolitej Polskiej, a które mogą mieć wpływ na wykonywanie
           zawodu lekarza weterynarii, może poinformować o tych zdarzeniach
           państwo, którego obywatelstwo lekarz weterynarii posiada, lub
           państwo, z którego przybywa, wnosząc o weryfikację tych informacji
           oraz o zawiadomienie o wszelkich działaniach, które zostały podjęte
           w odniesieniu do dokumentów wydanych przez to państwo. Postępowanie
           w takich sprawach jest poufne.
         3. W przypadku, o którym mowa w ust. 2, bieg terminu, o którym mowa w
           ust. 1, zawiesza się do dnia otrzymania odpowiedzi, nie dłużej
           jednak niż na 3 miesiące.
         4. W przypadku uzasadnionych wątpliwości dotyczących autentyczności
           dyplomów lub dokumentów wydanych przez właściwe władze państw
           członkowskich Unii Europejskiej okręgowa rada lekarsko-weterynaryjna
           zwraca się do tych władz o potwierdzenie autentyczności dyplomów lub
           innych dokumentów potwierdzających formalne kwalifikacje, a także o
           potwierdzenie, że lekarz weterynarii zamierzający wykonywać zawód w
           Rzeczypospolitej Polskiej uzyskał pełne wykształcenie zgodne z
           przepisami obowiązującymi w tym państwie.
     Art. 2f. Minister właściwy do spraw rolnictwa ogłosi, w drodze
           obwieszczenia w Dzienniku Urzędowym Rzeczypospolitej Polskiej
           "Monitor Polski", wykaz dyplomów i innych dokumentów
           potwierdzających formalne kwalifikacje do wykonywania zawodu lekarza
           weterynarii przez obywateli państw członkowskich Unii Europejskiej,
           uwzględniając oryginalne i polskie brzmienie nazw dokumentów oraz
           podmiotów właściwych do ich wydania, wynikające z przepisów
           obowiązujących w Unii Europejskiej.
     Art. 2g. 1. Lekarzowi weterynarii niebędącemu obywatelem państwa człon
             kowskiego Unii Europejskiej okręgowa rada lekarsko-weterynaryjna
             może przyznać prawo wykonywania zawodu na czas nieokreślony lub na
             czas określony, jeżeli spełnia warunki określone w art. 2 ust. 1
             pkt 2-6. Przepisy art. 2d ust. 1, 2 i 3 oraz art. 2e stosuje się
             odpowiednio.
         2. Prawo wykonywania zawodu na czas określony przyznawane osobie, o
           której mowa w ust. 1, w celu odbycia szkolenia podyplomowego lub
           uzyskania stopnia naukowego obejmuje wyłącznie okres szkolenia oraz
           wskazane miejsce odbywania szkolenia.
         3.  Osobie, o której mowa w ust. 1, można przyznać prawo wykonywania
           zawodu, o którym mowa w ust. 1 i 2, jeżeli ukończyła studia
           magisterskie na kierunku weterynaria w języku polskim albo jeżeli
           wykazała znajomość języka polskiego niezbędną do wykonywania zawodu
           lekarza weterynarii potwierdzoną egzaminem z języka polskiego.
         4. Prawo wykonywania zawodu, o którym mowa w ust. 1 i 2, przyznaje
           okręgowa rada lekarsko-weterynaryjna właściwa ze względu na zamie
           rzone miejsce wykonywania zawodu.
         5.  Egzamin, o którym mowa w ust. 3, przeprowadza Krajowa Rada
           Lekarsko-Weterynaryjna.
         6. Opłatę za egzamin, o którym mowa w ust. 3, ponosi osoba zdająca, a
           wpływy z tego tytułu stanowią przychód Krajowej Rady LekarskoWeterynaryjnej.

         7. Minister właściwy do spraw rolnictwa w porozumieniu z ministrem
           właściwym do spraw szkolnictwa wyższego, po zasięgnięciu opinii
           Krajowej Rady Lekarsko-Weterynaryjnej, określi, w drodze
           rozporządzenia:
           1) zakres znajomości języka polskiego w mowie i piśmie, niezbędnej
             do wykonywania zawodu lekarza weterynarii,
           2) sposób i tryb przeprowadzania egzaminu, o którym mowa w ust. 3,
             oraz wysokość opłaty za ten egzamin
          - uwzględniając zakres uprawnień zawodowych określonych w art. 1
           ust. 1 i 2.
      Art. 2h. 1. Lekarz weterynarii będący obywatelem państwa członkowskiego
             Unii Europejskiej i posiadający prawo wykonywania zawodu lekarza
             weterynarii w państwie członkowskim Unii Europejskiej może czasowo
             wykonywać zawód na terytorium Rzeczypospolitej Polskiej, bez
             konieczności wpisu do rejestru członków okręgowej izby lekarskoweterynaryjnej
prowadzonego przez okręgową radę lekarskoweterynaryjną,
jeżeli:
           1) przed podjęciem czynności zawodowych, a w pilnych przypadkach
             bezpośrednio po ich podjęciu, złoży we właściwej okręgowej radzie
             lekarsko-weterynaryjnej pisemne oświadczenie o zamiarze wykonywania
             zawodu, z podaniem miejsca i czasu jego wykonywania;
           2) przedstawi zaświadczenie wydane przez odpowiednie władze państwa
             członkowskiego Unii Europejskiej, potwierdzające jego formalne
             kwalifikacje i stwierdzające, że wykonuje w tym państwie zawód
             lekarza weterynarii zgodnie z obowiązującymi przepisami;
           3) czas wykonywania czynności zawodowych nie przekroczy 90 dni w
             ciągu roku.
         2.  Zaświadczenie, o którym mowa w ust. 1 pkt 2 jest ważne przez okres
           12 miesięcy od daty jego wydania.
         3. Okręgowa rada lekarsko-weterynaryjna wydaje zainteresowanemu
           lekarzowi weterynarii zaświadczenie o spełnieniu przez niego
           warunków, o których mowa w ust. 1.
         4.  Do zaświadczenia, o którym mowa w ust. 1 pkt 2, przepis art. 2e
           ust. 4 stosuje się odpowiednio.
       Art. 2i. 1. Lekarz weterynarii przy wykonywaniu zawodu na terytorium
              Rzeczypospolitej Polskiej używa tytułów zawodowych w języku
              polskim.
         2.  Lekarz weterynarii będący obywatelem innego niż Rzeczpospolita
           Polska państwa członkowskiego Unii Europejskiej może używać tytułu
           zawodowego w języku państwa, w którym tytuł ten został uzyskany,
           jeżeli nie może on być właściwie przetłumaczony ze względu na brak
           odpowiedniego nazewnictwa w języku polskim.
         3.  W przypadku gdy tytuł zawodowy, którym posługuje się lekarz
           weterynarii będący obywatelem innego niż Rzeczpospolita Polska
           państwa członkowskiego Unii Europejskiej, wymaga na terytorium
           Rzeczypospolitej Polskiej uzyskania dodatkowych kwalifikacji,
           okręgowa rada lekarsko-weterynaryjna wskazuje lekarzowi weterynarii
           tytuł zawodowy, jakiego ma używać.
       Art. 2j. 1.  Lekarz weterynarii przy wykonywaniu zawodu na terytorium
              Rzeczypospolitej Polskiej używa tytułów określających
              wykształcenie w brzmieniu nadanym w języku państwa
              członkowskiego, w którym uzyskał wykształcenie, z zastrzeżeniem
              ust. 2.
         2. Jeżeli tytuł określający wykształcenie stosowany w państwie
           członkowskim Unii Europejskiej, z którego lekarz weterynarii
           pochodzi lub przybywa, może mylić się z tytułem wymagającym w Rzeczy
           pospolitej Polskiej uzyskania dodatkowego wykształcenia, którego
           dany lekarz weterynarii nie posiada, wówczas okręgowa rada lekarskoweterynaryjna
wskazuje stosowne brzmienie tytułu określającego
           wykształcenie, którym może posługiwać się ten lekarz.
     Art. 2k. Krajowa Rada Lekarsko-Weterynaryjna i okręgowe rady lekarskoweterynaryjne
udzielają zainteresowanym lekarzom weterynarii
           informacji o prawodawstwie polskim dotyczącym weterynarii,
           o uchwałach samorządu lekarsko-weterynaryjnego regulujących zasady
           etyki i deontologii weterynaryjnej oraz o możliwości nauki języka
           polskiego.";
4) po art. 6 dodaje się art. 6a w brzmieniu:
     "Art. 6a. Okręgowa rada lekarsko-weterynaryjna stwierdza utratę prawa
           wykonywania zawodu lekarza weterynarii w przypadku:
           1) utraty przez lekarza weterynarii obywatelstwa polskiego lub
             obywatelstwa państwa członkowskiego Unii Europejskiej, jeżeli nie
             nabył równocześnie obywatelstwa innego państwa członkowskiego Unii
             Europejskiej;
           2) ubezwłasnowolnienia lekarza weterynarii całkowitego lub
             częściowego;
           3) utraty przez lekarza weterynarii praw publicznych;
           4) zrzeczenia się przez lekarza weterynarii prawa wykonywania
             zawodu;
           5) nieuiszczania składki członkowskiej przez okres dłuższy niż 1
             rok;
           6) upływu czasu, na jaki zostało przyznane.";
5) w art. 7 ust. 1 otrzymuje brzmienie:
   "1. Do uchwał organów samorządu w sprawach przyznawania prawa wykonywania
     zawodu, pozbawiania prawa bądź zawieszania w prawie wykonywania tego
     zawodu z powodu niezdolności do jego wykonywania, lub stwierdzania utraty
     tego prawa stosuje się przepisy Kodeksu postępowania administracyjnego
     odnoszące się do decyzji administracyjnych.";
6) w art. 10 w ust. 2 pkt 1 i 2 otrzymują brzmienie:
   "1) przyznawanie, pozbawianie, zawieszanie oraz stwierdzanie utraty prawa
      wykonywania zawodu lekarza weterynarii;
    2) prowadzenie rejestru członków izby,";
7) w art. 17 po ust. 1 dodaje się ust. 1a i 1b w brzmieniu:
   "1a. W rejestrze, o którym mowa w ust. 1, zamieszcza się następujące
      informacje:
     1) numer wpisu;
     2) imię i nazwisko, datę i miejsce urodzenia, obywatelstwo lekarza
       weterynarii;
     3) miejsce zamieszkania i adres lekarza weterynarii;
     4) numer PESEL, a w stosunku do cudzoziemców numer i datę wydania
       paszportu, termin ważności i nazwę organu, który wydał paszport;
     5) numer i datę wydania dyplomu lekarza weterynarii oraz nazwę ukończonej
       szkoły wyższej, która wydała dyplom lekarza weterynarii, jej siedzibę
       i nazwę wydziału;
     6) nazwę i siedzibę okręgowej rady lekarsko-weterynaryjnej, która
       przyznała lekarzowi weterynarii prawo wykonywania zawodu, oraz numer i
       datę uchwały, na mocy której przyznano lekarzowi weterynarii prawo
       wykonywania zawodu;
     7) numer i datę wydania zaświadczenia o prawie wykonywania zawodu lekarza
       weterynarii;
     8) numer NIP;
     9) miejsce wykonywania zawodu lekarza weterynarii;
    10) adnotacje uzupełniające, dotyczące w szczególności posiadanych
       kwalifikacji i tytułów zawodowych oraz stopni i tytułów naukowych;
    11) informacje o ograniczeniach w wykonywaniu zawodu lekarza weterynarii
       związanych z:
         a) przyznaniem prawa wykonywania zawodu lekarza weterynarii na czas
           określony,
         b) orzeczeniem kary zawieszenia prawa wykonywania zawodu lekarza
           weterynarii,
         c) zawieszeniem w prawie wykonywania zawodu w przypadkach określonych
           w art. 6 ust. 1 i 2,
         d) tymczasowym zawieszeniem w wykonywaniu czynności zawodowych w
           przypadkach określonych w art. 47;
    12) datę wpisu i podpis osoby dokonującej wpisu.
  1b. Lekarz weterynarii przekazuje okręgowej radzie lekarsko-weterynaryjnej
     dane objęte rejestrem, o którym mowa w ust. 1, i powiadamia o każdej
     zmianie danych, o których mowa w ust. 1a pkt 3, 4, 9 i 10, w terminie
     30 dni od dnia powstania zmiany.";
8) art. 18 otrzymuje brzmienie:
      "Art. 18. 1. Okręgowa rada lekarsko-weterynaryjna skreśla lekarza
             weterynarii z rejestru członków okręgowej izby lekarskoweterynaryjnej
w przypadku:
           1) utraty prawa wykonywania zawodu w przypadkach określonych w art.
             6a, z zastrzeżeniem ust. 2;
           2) pozbawienia prawa wykonywania zawodu z mocy orzeczeń sądów
             powszechnych i lekarsko-weterynaryjnych;
           3) pozbawienia prawa wykonywania zawodu w przypadkach określonych w
             art. 6 ust. 1;
           4) przeniesienia miejsca wykonywania zawodu na teren innej izby
             lekarsko-weterynaryjnej;
           5) nieuiszczania składki członkowskiej przez okres dłuższy niż 1
             rok;
           6) śmierci.
         2. Okręgowa rada lekarsko-weterynaryjna może odmówić skreślenia
           lekarza weterynarii z rejestru członków okręgowej izby lekarskoweterynaryjnej
z przyczyny wymienionej w art. 6a pkt 5, jeżeli
           przeciwko temu lekarzowi toczy się postępowanie z zakresu
           odpowiedzialności zawodowej.";
9) w art. 39 w ust. 1 w pkt 15 kropkę na końcu zastępuje się średnikiem i
  dodaje się pkt 16 i 17 w brzmieniu:
  "16) prowadzi Centralny Rejestr Lekarzy Weterynarii Rzeczypospolitej
     Polskiej;
   17) określa jednolite zasady numerowania zaświadczeń o prawie wykonywania
      zawodu lekarza weterynarii przez okręgowe rady lekarsko-weterynaryjne,
      sposób prowadzenia rejestru członków okręgowej izby lekarskoweterynaryjnej,
a także przekazywania danych z tego rejestru do
      Centralnego Rejestru Lekarzy Weterynarii Rzeczypospolitej Polskiej.";
10) w art. 51 ust. 3 otrzymuje brzmienie:
   "3. Kara pozbawienia prawa wykonywania zawodu powoduje skreślenie z rejestru
     członków okręgowej izby lekarsko-weterynaryjnej bez prawa ubiegania się o
     ponowne uzyskanie prawa wykonywania zawodu lekarza weterynarii.".
                                     Art. 2.
Zachowują moc zaświadczenia o prawie wykonywania zawodu lekarza weterynarii
wydane przed dniem wejścia w życie ustawy.
                                     Art. 3.
Ustawa wchodzi w życie z dniem uzyskania przez Rzeczpospolitą Polską członkostwa
w Unii Europejskiej.
