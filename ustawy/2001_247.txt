



Dz.U. z 2001 r. Nr 22, poz. 247
                                                                               
                                                                               
                                                                               
                                       
                                    USTAWA
                            z dnia 3 lutego 2001 r.
                                       
               o zmianie ustawy o ochronie informacji niejawnych
                                       
                                       
                                    Art. 1.
W ustawie z dnia 22 stycznia 1999 r. o ochronie informacji niejawnych (Dz.U. Nr
11, poz. 95 oraz z 2000 r. Nr 12, poz. 136 i Nr 23, poz. 462) wprowadza się
następujące zmiany:
1) w art. 1:
   a) w ust. 1 w pkt 6 wyrazy "ankiecie bezpieczeństwa przemysłowego" zastępuje
     się wyrazami "kwestionariuszu bezpieczeństwa przemysłowego",
   b) w ust. 2:
       - w pkt 2 po wyrazach "Rzeczypospolitej Polskiej" dodaje się wyrazy "i
        ich jednostek organizacyjnych",
       -  pkt 5 otrzymuje brzmienie:
         "5) przedsiębiorców, jednostek naukowych lub badawczo-roz-wojowych,
           ubiegających się o zawarcie lub wykonujących umowy związane z
           dostępem do informacji niejawnych albo wykonujących na podstawie
           przepisów prawa zadania na rzecz obronności i bezpieczeństwa
           państwa, związane z dostępem do informacji niejawnych.";
2) w art. 2 dodaje się pkt 7a w brzmieniu:
      "7a) jednostką naukową " jest jednostka naukowa w rozumieniu ustawy z
         dnia 12 stycznia 1991 r. o utworzeniu Komitetu Badań Naukowych (Dz. U.
         Nr 8, poz. 28, z 1993 r. Nr 52, poz. 240, z 1995 r. Nr 30, poz. 152, z
         1996 r. Nr 106, poz. 496, z 1997 r. Nr 24, poz. 118, Nr 75, poz. 469,
         Nr 80, poz. 500, Nr 96, poz. 590 i Nr 121, poz. 770, z 1998 r. Nr 106,
         poz. 668 oraz z 2000 r. Nr 62, poz. 718 i Nr 91, poz. 1008),";
3) w art. 18:
   a) w ust. 3 pkt 3 otrzymuje brzmienie:
     "3) posiada odpowiednie poświadczenie bezpieczeństwa wydane przez służbę
       ochrony państwa po przeprowadzeniu postępowania sprawdzającego, o
       którym mowa w art. 36 ust. 1,",
   b) w ust. 5 pkt 2 otrzymuje brzmienie:
     "2) posiada odpowiednie poświadczenie bezpieczeństwa wydane po
       przeprowadzeniu  postępowania sprawdzającego, o którym mowa w art. 36
       ust. 1,";
4) w art. 24 skreśla się wyraz "ratyfikowanych";
5) w art. 25:
   a) ust. 3 otrzymuje brzmienie:
     "3. Z zastrzeżeniem ust. 3a, informacje niejawne stanowiące tajemnicę
       służbową podlegają ochronie w sposób określony ustawą przez okres:
         1) 5 lat - oznaczone klauzulą "poufne",
         2) 2 lat - oznaczone klauzulą "zastrzeżone".",
   b) ust. 3a otrzymuje brzmienie:
     "3a. Osoba, o której mowa w art. 21 ust. 1, może:
         1) określić krótszy okres ochrony informacji niejawnych stanowiących
           tajemnicę służbową,
         2) po dokonaniu przeglądu materiałów zawierających informacje
           niejawne stanowiące tajemnicę służbową, przedłużać okres ochrony
           tych informacji na kolejne okresy nie dłuższe niż 5 lat " dla
           oznaczonych klauzulą "poufne" i 2 lata  " dla oznaczonych klauzulą
           "zastrzeżone", nie dłużej jednak niż na okres do 50 lat od daty
           wytworzenia tych informacji.";
6) w art. 27:
   a) ust. 2 otrzymuje brzmienie:
     "2. Postępowania sprawdzającego nie przeprowadza się wobec osób
       sprawujących urzędy: Prezydenta Rzeczypospolitej Polskiej, Marszałka
       Sejmu Rzeczypospolitej Polskiej, Marszałka Senatu Rzeczypospolitej
       Polskiej i Prezesa Rady Ministrów.",
   b) dodaje się ust. 2a w brzmieniu:
      "2a. Postępowania sprawdzającego nie przeprowadza się wobec kandydatów na
         członków Rady Ministrów powoływanych w trybie art. 154 i 155
         Konstytucji Rzeczypospolitej Polskiej.",
   c) w ust. 6 po wyrazach "członków Krajowej Rady Radiofonii i Telewizji"
     dodaje się wyrazy " , Prezesa Instytutu Pamięci Narodowej " Komisji
     Ścigania Zbrodni przeciwko Narodowi Polskiemu",
   d) ust. 7 otrzymuje brzmienie:
     "7. W stosunku do kandydatów na stanowiska, o których mowa w ust. 6, z
       wyłączeniem kandydatów powoływanych w trybie art. 154 i 155 Konstytucji
       Rzeczypospolitej Polskiej, postępowanie sprawdzające przeprowadza
       właściwa służba ochrony państwa na wniosek organu uprawnionego do
       powołania na to stanowisko. Jeżeli do powołania jest uprawniony Sejm
       albo Senat z wnioskiem tym występuje odpowiednio Marszałek Sejmu albo
       Marszałek Senatu. Postępowanie powinno być zakończone przed upływem 14
       dni od dnia złożenia wniosku o przeprowadzenie tego postępowania wraz z
       wypełnioną ankietą, przekazaniem opinii z uzasadnieniem właściwej
       służby ochrony państwa Prezydentowi Rzeczypospolitej Polskiej,
       Marszałkowi Sejmu albo Marszałkowi Senatu. Przekazanie opinii jest
       równoznaczne z zakończeniem postępowania sprawdzającego w rozumieniu
       art. 36 ust. 2.";
7) w art. 29:
   a) wyrazy "w art. 38 i 39" zastępuje się wyrazami "w art. 36 ust. 1 pkt 2
     i 3",
   b) w pkt 1w lit. a) skreśla się wyrazy "w Siłach Zbrojnych";
8) w art. 35:
   a) w ust. 2:
     - w pkt 4 kropkę zastępuje się przecinkiem,
    - dodaje się pkt 5 w brzmieniu:
         "5) właściwego postępowania z informacjami niejawnymi.",
   b) dodaje się ust. 5 w brzmieniu:
     "5. W razie niedających się usunąć wątpliwości, o których mowa w ust. 2
       lub 3, interes ochrony informacji niejawnych ma pierwszeństwo przed
       innymi prawnie chronionymi interesami.";
9) w art. 36 dodaje się ust. 5 w brzmieniu:
     "5. Odmowa wydania poświadczenia bezpieczeństwa powinna zawierać ponadto
       pouczenie o dopuszczalności i terminie wniesienia:
         1) odwołania odpowiednio do Prezesa Rady Ministrów albo Szefa Urzędu
           Ochrony Państwa lub Szefa Wojskowych Służb Informacyjnych, z
           zastrzeżeniem art. 48m,
         2) skargi do Naczelnego Sądu Administracyjnego.";
10) w art. 37:
   a) ust. 1 otrzymuje brzmienie:
     "1. Zwykłe postępowanie sprawdzające przeprowadza, z zastrzeżeniem art.
       74a ust. 1,  pełnomocnik ochrony na pisemne polecenie kierownika
       jednostki organizacyjnej.",
   b) w ust. 3 dodaje się zdanie drugie w brzmieniu:
      "Do ankiety załącza się aktualną fotografię.",
   c) w ust. 7 dodaje się zdanie drugie w brzmieniu:
      "W przypadku negatywnego wyniku zwykłego postępowania sprawdzającego
       pełnomocnik ochrony odmawia wydania poświadczenia bezpieczeństwa i
       doręcza tę odmowę osobie sprawdzanej, zawiadamiając o tym osobę
       upoważnioną do obsady stanowiska.",
   d) ust. 10 otrzymuje brzmienie:
      "10. Doręczenie odmowy wydania poświadczenia bezpieczeństwa następuje
         według zasad określonych w Kodeksie postępowania administracyjnego.";
11) w art. 38 dodaje się ust. 1a w brzmieniu:
      "1a. We wniosku, o którym mowa w ust. 1, należy podać rozstrzygnięcie
         dotyczące wyniku wcześniejszego zwykłego postępowania sprawdzającego,
         jeżeli postępowanie takie było prowadzone.";
12) w art. 39 dotychczasową treść oznacza się jako ust. 1 i dodaje się ust. 2 w
  brzmieniu:
     "2. Do wniosku, o którym mowa w ust. 1, przepis art. 38 ust. 1a stosuje
       się odpowiednio.";
13) w art. 40:
   a) w ust. 3 wyrazy "art. 37 ust. 7"10" zastępuje się wyrazami "art. 37
     ust. 7, 9 i 10",
   b) dodaje się ust. 4 w brzmieniu:
     "4. Służba ochrony państwa odmawia wydania poświadczenia bezpieczeństwa,
       jeżeli nie zostaną usunięte wątpliwości, o których mowa w art. 35 ust.
       2 i 3.";
14) w art. 41:
   a) w ust. 2 skreśla się wyrazy "lub dopuszczenia do informacji niejawnych
     stanowiących tajemnicę państwową",
   b) dodaje się ust. 2a w brzmieniu:
      "2a. Osoba upoważniona do obsady stanowiska jest obowiązana, niezwłocznie
         po otrzymaniu zawiadomienia o odmowie wydania poświadczenia
         bezpieczeństwa, uniemożliwić dostęp do informacji niejawnych osobie,
         której odmowa dotyczy.";
15) w art. 42:
   a) dodaje się ust. 1a w brzmieniu:
      "1a. Do postępowania sprawdzającego, z zastrzeżeniem art. 37 ust. 10, nie
         stosuje się przepisów Kodeksu  postępowania administracyjnego.",
   b) w ust. 3 w pkt 2 po wyrazie "karnego" dodaje się wyrazy "albo Prezesowi
     Rady Ministrów, Szefowi Urzędu Ochrony Państwa, Szefowi Wojskowych Służb
     Informacyjnych, Komendantowi Głównemu Policji, Komendantowi Głównemu
     Straży Granicznej lub Dyrektorowi Generalnemu Służby Więziennej, w celu
     rozpatrzenia odwołania oraz Naczelnemu Sądowi Administracyjnemu w związku
     z rozpatrywaniem skargi",
   c) ust. 5 otrzymuje brzmienie
     "5. Służby ochrony państwa, każda w zakresie swojego działania, prowadzą
       ewidencję osób, które uzyskały poświadczenie bezpieczeństwa, a także
       osób, które zajmują stanowiska lub wykonują prace, z którymi łączy się
       dostęp do informacji niejawnych oznaczonych klauzulą "poufne" lub
       stanowiących tajemnicę państwową oraz ewidencję osób, którym odmówiono
       wydania poświadczenia bezpieczeństwa. Dane z ewidencji oraz akta
       postępowań sprawdzających mogą być udostępnione wyłącznie na żądanie
       sądu lub prokuratora w celu ścigania karnego lub służbom ochrony
       państwa dla celów postępowania sprawdzającego, a także Prezesowi Rady
       Ministrów, Szefowi Urzędu Ochrony Państwa, Szefowi Wojskowych Służb
       Informacyjnych, Komendantowi Głównemu Policji, Komendantowi Głównemu
       Straży Granicznej lub Dyrektorowi Generalnemu Służby Więziennej w celu
       rozpatrzenia odwołania oraz Naczelnemu Sądowi Administracyjnemu w
       związku z rozpatrywaniem skargi.";
16) art. 43 skreśla się;
17) w art. 44 w ust. 1 pkt 1 otrzymuje brzmienie:
     "1) "zastrzeżone" i "poufne" " co 10 lat,";
18) w art. 45 w ust. 1 kropkę zastępuje się przecinkiem i dodaje się wyrazy "i
  obowiązku wypełnienia nowej ankiety bezpieczeństwa osobowego przez osobę
  sprawdzaną.";
19) art. 48 otrzymuje brzmienie:
      "Art. 48. 1. Pełnomocnik ochrony prowadzi wykaz stanowisk i prac
             zleconych oraz osób dopuszczonych do pracy lub służby na
             stanowiskach, z którymi wiąże się dostęp do informacji
             niejawnych.
         2. Pełnomocnik ochrony jest obowiązany przekazać właściwej służbie
           ochrony państwa dane wymagane do ewidencji osób dopuszczonych do
           pracy lub służby na stanowiskach, z którymi wiąże się dostęp do
           informacji niejawnych stanowiących tajemnicę służbową oznaczonych
           klauzulą "poufne", a także do ewidencji osób, którym odmówiono
           wydania poświadczenia bezpieczeństwa.
         3. W sprawach, o których mowa w ust. 1 i 2, stosuje się odpowiednio
           przepisy art. 42 ust. 5 i 6 oraz przepisy wydane na podstawie art.
           42 ust. 7.";
20) po art. 48 dodaje się rozdział 5a w brzmieniu:
                                 "Rozdział 5a
                      Postępowanie odwoławcze i skargowe
      Art. 48a. 1. Od odmowy wydania poświadczenia bezpieczeństwa służy osobie
             sprawdzanej odwołanie do Prezesa Rady Ministrów, z zastrzeżeniem
             art. 48i ust. 1.
         2. Odwołanie nie wymaga uzasadnienia.
         3. Odwołanie wnosi się w terminie 14 dni od dnia doręczenia odmowy
           wydania poświadczenia bezpieczeństwa osobie sprawdzanej, za
           pośrednictwem właściwej służby ochrony państwa.
      Art. 48b. 1. Służba ochrony państwa jest obowiązana przesłać odwołanie
             wraz z aktami postępowania sprawdzającego Prezesowi Rady
             Ministrów w terminie 14 dni od dnia, w którym otrzymała
             odwołanie.
         2. Rozpatrzenie odwołania powinno nastąpić nie później niż w ciągu 3
           miesięcy od dnia otrzymania odwołania.
      Art. 48c. 1. Prezes Rady Ministrów stwierdza, w drodze postanowienia,
             niedopuszczalność odwołania oraz uchybienie terminu do wniesienia
             odwołania. Postanowienie w tej sprawie jest ostateczne.
         2. Postanowienie powinno zawierać w szczególności datę jego wydania,
           oznaczenie osoby sprawdzanej, powołanie podstawy prawnej,
           rozstrzygnięcie, uzasadnienie faktyczne i prawne oraz pouczenie o
           dopuszczalności i terminie wniesienia skargi do Naczelnego Sądu
           Administracyjnego.
     Art. 48d. Prezes Rady Ministrów może na żądanie osoby sprawdzanej lub z
           urzędu zlecić służbie ochrony państwa przeprowadzenie dodatkowych
           czynności w celu uzupełnienia dowodów i materiałów w postępowaniu
           sprawdzającym.
    Art. 48e. Osoba sprawdzana może cofnąć odwołanie przed wydaniem decyzji
           przez Prezesa Rady Ministrów. Prezes Rady Ministrów nie uwzględnia
           jednak cofnięcia odwołania, jeżeli prowadziłoby to do, naruszającego
           prawo lub interes bezpieczeństwa państwa, utrzymania w mocy odmowy
           wydania poświadczenia bezpieczeństwa.
      Art. 48f. 1. Prezes Rady Ministrów wydaje decyzję, w której:
           1) utrzymuje w mocy odmowę wydania poświadczenia bezpieczeństwa albo
           2) nakazuje służbie ochrony państwa wydanie poświadczenia
             bezpieczeństwa.
         2. Decyzja powinna zawierać w szczególności: datę jej wydania,
           oznaczenie osoby sprawdzanej, powołanie podstawy prawnej,
           rozstrzygnięcie oraz pouczenie o dopuszczalności i terminie
           wniesienia skargi do Naczelnego Sądu Administracyjnego.
         3. Decyzja nie wymaga uzasadnienia.
    Art. 48g. Po wydaniu decyzji lub postanowienia Prezes Rady Ministrów
           niezwłocznie zwraca właściwej służbie ochrony państwa akta, o
           których mowa w art. 48b ust. 1.
     Art. 48h. Decyzje i postanowienia doręcza się na piśmie osobie sprawdzanej
           i właściwej służbie ochrony państwa, zawiadamiając o rozstrzygnięciu
           zawartym w decyzji lub postanowieniu osobę upoważnioną do obsady
           stanowiska. Przepis art. 37 ust. 10 stosuje się odpowiednio.
      Art. 48i. 1. Od wydanej przez pełnomocnika ochrony odmowy wydania
             poświadczenia bezpieczeństwa w wyniku zwykłego postępowania
             sprawdzającego, osobie sprawdzanej służy odwołanie odpowiednio do
             Szefa Urzędu Ochrony Państwa lub Szefa Wojskowych Służb
             Informacyjnych.
         2. Do postępowania odwoławczego przed Szefem Urzędu Ochrony Państwa
           lub Szefem Wojskowych Służb Informacyjnych stosuje się odpowiednio
           przepisy ustawy dotyczące postępowania odwoławczego przed Prezesem
           Rady Ministrów, z zastrzeżeniem ust. 3.
         3. Odwołanie do Szefa Urzędu Ochrony Państwa lub Szefa Wojskowych
           Służb Informacyjnych składa się za pośrednictwem pełnomocnika
           ochrony, który odmówił wydania poświadczenia bezpieczeństwa.
     Art. 48j. Na:
           1) odmowę wydania poświadczenia bezpieczeństwa utrzymaną w mocy na
             podstawie decyzji, o której mowa w art. 48f ust. 1 pkt 1,
           2) postanowienie, o którym mowa w art. 48c ust. 1 oraz
           3) odmowę wydania poświadczenia bezpieczeństwa utrzymaną w mocy w
             wyniku rozpatrzenia odwołania w trybie art. 48i,
      - osobie sprawdzanej przysługuje skarga do Naczelnego Sądu
           Administracyjnego, w terminie 30 dni od dnia doręczenia decyzji lub
           postanowienia.
      Art. 48k. 1. Naczelny Sąd Administracyjny rozpoznaje skargę na
             posiedzeniu niejawnym.
         2. Przepisów art. 39, art. 47, art. 52 ust. 2 oraz art. 54 ust. 3 i 4
           ustawy z dnia 11 maja 1995 r. o Naczelnym Sądzie Administracyjnym
           (Dz.U. Nr 74, poz. 368 i Nr 104, poz. 515, z 1997 r. Nr 75, poz.
           471, Nr 106, poz. 679, Nr 114, poz. 739 i Nr 144, poz. 971, z 1998
           r, Nr 162, poz. 1126 oraz z 2000 r. Nr 2, poz. 5, Nr 48, poz. 552,
           Nr 60, poz. 704 i Nr 91, poz. 1008) nie stosuje się.
         3. Wyrok wydany na posiedzeniu niejawnym uzasadnia się tylko w
           przypadku uwzględnienia skargi. Odpis wyroku z uzasadnieniem
           doręcza się tylko właściwej służbie ochrony państwa. Skarżącemu
           oraz osobie upoważnionej do obsady stanowiska doręcza się odpis
           wyroku.
     Art. 48l. Po wydaniu wyroku Naczelny Sąd Administracyjny niezwłocznie
           zwraca właściwej służbie ochrony państwa akta postępowania
           sprawdzającego.
     Art. 48ł. Do rewizji nadzwyczajnej stosuje się odpowiednio art. 48k ust. 1
           i 3 oraz art. 48l ustawy.
    Art. 48m. W zakresie postępowania odwoławczego i skargowego dotyczącego
           postępowania sprawdzającego przeprowadzonego w trybie art. 30,
           przepisy niniejszego rozdziału dotyczące:
           1) służby ochrony państwa stosuje się do Policji, Straży Granicznej
             lub Służby Więziennej,
           2) Szefa Urzędu Ochrony Państwa lub Szefa Wojskowych Służb
             Informacyjnych stosuje się do Komendanta Głównego Policji,
             Komendanta Głównego Straży Granicznej lub Dyrektora Generalnego
             Służby Więziennej.";
21) w art. 49 w ust. 1 po wyrazie "rządowej" dodaje się wyrazy " , Prezesa
  Narodowego Banku Polskiego";
22) w art. 53 ust. 2 otrzymuje brzmienie:
     "2. Minister Obrony Narodowej, ministrowie właściwi: do spraw
       wewnętrznych, administracji publicznej, spraw zagranicznych, finansów
       publicznych, budżetu i instytucji finansowych oraz Minister
       Sprawiedliwości, Prezes Narodowego Banku Polskiego, Prezes Najwyższej
       Izby Kontroli, Szefowie Kancelarii: Prezydenta Rzeczypospolitej
       Polskiej, Sejmu, Senatu oraz Prezesa Rady Ministrów, a także Szef
       Urzędu Ochrony Państwa określą, w drodze zarządzenia, każdy w zakresie
       swojego działania, szczególne zasady organizacji kancelarii tajnych,
       stosowanie środków ochrony fizycznej oraz obiegu informacji
       niejawnych.";
23) w art. 60 dodaje się ust. 2a w brzmieniu:
  "2a. Urządzenia i narzędzia kryptograficzne wchodzące w skład systemów i
     sieci teleinformatycznych, służące do wytwarzania, przechowywania,
     przetwarzania lub przekazywania informacji niejawnych stanowiących
     tajemnicę służbową oznaczonych klauzulą "poufne" podlegają także
     certyfikacji.";
24) w art. 61:
   a) w ust. 1 wyrazy "służbom ochrony państwa" zastępuje się wyrazami "służbie
     ochrony państwa",
   b) w ust. 2 wyrazy "służby ochrony państwa" zastępuje się wyrazami "służbę
     ochrony państwa",
   c) w ust. 3:
       - w zdaniu pierwszym wyrazy "służbom ochrony państwa" zastępuje się
        wyrazami "służbie ochrony państwa",
       - w zdaniu drugim wyrazy "służby ochrony państwa" zastępuje się wyrazami
        "służbę ochrony państwa";
25) dodaje się art. 62a w brzmieniu:
      "Art. 62a. 1. Za przeprowadzenie czynności, o których mowa w art. 60 ust.
             2 i 2a i art. 62, oraz wydanie certyfikatu pobiera się opłaty. Z
             opłat za przeprowadzenie czynności, o których mowa w art. 62,
             zwolnione są jednostki organizacyjne będące jednostkami
             budżetowymi.
         2. Prezes Rady Ministrów określi, w drodze rozporządzenia, wysokość
           opłat, o których mowa w ust. 1, za przeprowadzenie czynności oraz
           wydanie certyfikatu, z uwzględnieniem kosztów ponoszonych na ten
           cel.";
26) w art. 63 w ust. 1 w pkt 2 po wyrazie "ochrony" dodaje się wyrazy
  "pełniącego funkcję inspektora bezpieczeństwa teleinformatycznego";
27) w art. 65:
   a) ust. 1 otrzymuje brzmienie:
     "1. Przedsiębiorca, jednostka naukowa lub badawczo-rozwojowa, ubiegający
       się o zawarcie lub wykonujący umowę związaną z dostępem do informacji
       niejawnych, zwaną dalej "umową", albo wykonujący zadania na rzecz
       obronności i bezpieczeństwa państwa, związane z dostępem do informacji
       niejawnych mają obowiązek ochrony tych informacji.",
   b) dodaje się ust. 1a w brzmieniu:
      "1a. W przypadku gdy z wykonaniem umowy lub zadania, o których mowa
         w ust. 1, łączy się dostęp do informacji niejawnych stanowiących
         tajemnicę państwową, przedsiębiorca, jednostka naukowa lub badawczorozwojowa
są obowiązani uzyskać świadectwo bezpieczeństwa
         przemysłowego. Obowiązek uzyskania takiego świadectwa istnieje bez
         względu na to kiedy umowa została zawarta lub zadanie powierzone, a
         także wtedy, gdy umowa międzynarodowa na podstawie której udzielane
         są informacje niejawne, tego wymaga.";
28) w art. 66 po wyrazie "umowę," dodaje się wyrazy "lub nadzorująca
  wykonywanie zadań na rzecz obronności i bezpieczeństwa państwa,";
29) w art. 67:
   a) ust. 1 otrzymuje brzmienie:
     "1. U przedsiębiorcy oraz w jednostce naukowej lub badawczo-rozwojowej, o
       których mowa w art. 65 ust. 1a, na wniosek jednostki organizacyjnej, o
       której mowa w art. 66, właściwa służba ochrony państwa, przeprowadza
       postępowanie sprawdzające. Art. 14 ust. 3 stosuje się odpowiednio, z
       tym że sprawdzenie rękojmi zachowania tajemnicy obejmuje również
       sprawdzenie zdolności finansowej i organizacyjnej do zapewnienia
       ochrony informacji niejawnych.",
   b) dodaje się ust. 1a i 1b w brzmieniu:
     "1a. We wniosku, o którym mowa w ust. 1, należy:
         1) podać adres jednostki organizacyjnej składającej wniosek,
         2) określić przedmiot umowy lub zadanie oraz podać nazwę i adres
           przedsiębiorcy, jednostki naukowej lub badawczo-rozwojowej, której
           jednostka organizacyjna zamierza zlecić albo zleciła wykonanie
           umowy lub zadania,
         3) określić najwyższą konieczną klauzulę tajności informacji
           niejawnych, do których dostęp będzie łączyć się z wykonaniem umowy
           lub zadania.
     1b. Do wniosku, o którym mowa w ust. 1, dołącza się ankiety bezpieczeństwa
       osób określonych w ust. 2 lub kopie posiadanych przez te osoby
       poświadczeń bezpieczeństwa i kwestionariusz bezpieczeństwa
       przemysłowego, o którym mowa w art. 68.",
   c) ust. 4 otrzymuje brzmienie:
     "4. Do osób, o których mowa w ust. 2 pkt 1-3, z wyjątkiem osoby zajmującej
       stanowisko pełnomocnika ochrony, nie stosuje się wymogu określonego w
       art. 28 ust. 1 pkt 1.",
   d) dodaje się ust. 5 w brzmieniu:
     "5. Postępowanie sprawdzające, o którym mowa w ust. 1, może być
       przeprowadzone przez właściwą służbę ochrony państwa z urzędu.";
30) w art. 68 w ust. 3 kropkę zastępuje się przecinkiem i dodaje się wyrazy
  "zwłaszcza w zakresie danych,  o których mowa w art. 67 ust. 3, także
  odnośnie:
   1) ogłoszenia upadłości, likwidacji lub rozwiązania jednostki organizacyjnej
     albo zakończenia przez nią działalności,
   2) potrzeby zawarcia umowy z podwykonawcą,
   3) wypowiedzenia umowy.";
31) w art. 69 dotychczasową treść oznacza się jako ust. 1 i dodaje się ust. 2
  w  brzmieniu:
     "2. Świadectwo bezpieczeństwa przemysłowego dotyczy wyłącznie umowy lub
       zadania, w  związku z którymi przeprowadzono postępowanie
       sprawdzające.";
32) w art. 71 w ust. 2 wyrazy "w art. 65 ust. 1" zastępuje się wyrazami "w art.
  65 ust. 1a";
33) w art. 72 w pkt 3 wyrazy "w art. 65 ust. 1" zastępuje się wyrazami "w art.
  65 ust. 1a";
34) dodaje się art. 73a w brzmieniu:
    "Art. 73a. 1. Za przeprowadzenie postępowania sprawdzającego, o którym
             mowa w art. 67, i wydanie świadectwa bezpieczeństwa przemysłowego
             pobiera się opłaty.
         2. Prezes Rady Ministrów określi, w drodze rozporządzenia, wysokość
           opłat, o których mowa w ust. 1, za przeprowadzenie postępowania
           sprawdzającego i wydanie świadectwa bezpieczeństwa przemysłowego, z
           uwzględnieniem kosztów ponoszonych na ten cel.";
35) dodaje się art. 74a w brzmieniu:
    "Art. 74a. 1. Na wniosek przedsiębiorcy albo jednostki naukowej lub
             badawczo-rozwojowej, o których mowa w art. 65 ust. 1, zwykłe
             postępowanie sprawdzające wobec osób określonych w art. 67 ust.
             2, z wyjątkiem osoby pełnomocnika ochrony, może przeprowadzić
             pełnomocnik ochrony jednostki organizacyjnej, która zawiera umowę
             lub zleca zadanie, z wykonaniem których łączy się dostęp do
             informacji niejawnych stanowiących tajemnicę służbową.
         2. Wniosek, o którym mowa w ust. 1, przedsiębiorca albo jednostka
           naukowa lub badawczo-rozwojowa, składa do kierownika jednostki
           organizacyjnej, która zawiera z nimi umowę lub zleca zadanie.";
36) w Załączniku nr 1 do ustawy:
   a) w części I:
     - pkt 16 otrzymuje brzmienie:
          "16. Szczegółowe informacje dotyczące organizacji, metod i środków
             służących do ochrony informacji niejawnych stanowiących tajemnicę
             państwową oznaczonych klauzulą "ściśle tajne", których ujawnienie
             może spowodować brak ich skuteczności.",
     - w pkt 21 kropkę zastępuje się przecinkiem i dodaje się wyrazy "a także
       świadków koronnych i osób dla nich najbliższych oraz świadków,
       o których mowa w art. 184 Kodeksu postępowania karnego.",
   b) w części II:
     - pkt 1 otrzymuje brzmienie:
         "1. Planowanie, rozmieszczenie i stan rezerw państwowych na szczeblu
           centralnym i wojewódzkim.",
     - w pkt 25 po wyrazie "państwową" dodaje się wyrazy "oznaczonych klauzulą
       "tajne",",
     - w pkt 33 po wyrazach "Straży Granicznej" dodaje się wyrazy " ,
       Żandarmerii Wojskowej",
   c) w części III:
     - pkt 4 otrzymuje brzmienie:
         "4. System zabezpieczania wartości pieniężnych w Narodowym Banku
           Polskim, bankach państwowych i przedsiębiorstwach produkujących
           znaki pieniężne.",
     - w pkt 6 po wyrazie "przez" dodaje się wyrazy "Narodowy Bank Polski
       lub",
     - pkt 7 otrzymuje brzmienie:
          "7. Technologia produkcji i system zabezpieczeń znaków akcyzy w
            przedsiębiorstwach wytwarzających te znaki.",
     - w pkt 9 skreśla się wyraz "inne",
     - w pkt 12 po wyrazie "zabezpieczenia" dodaje się wyrazy "Narodowego
       Banku Polskiego i ".
     
                                    Art. 2.
1. Przepisy ustawy stosuje się również do postępowań sprawdzających
  niezakończonych przed dniem wejścia w życie ustawy.
2. Osobom, którym przed dniem wejścia w życie ustawy odmówiono wydania
  poświadczenia bezpieczeństwa przysługuje prawo wniesienia odwołania i skargi
  według zasad określonych w ustawie z tym, że termin na wniesienie odwołania
  biegnie od dnia wejścia ustawy w życie.
                                       
                                    Art. 3.
Ustawa wchodzi w życie po upływie 14 dni od dnia ogłoszenia, z tym że:
   1)  art. 1 pkt 9 i 20 wchodzą w życie z mocą od dnia 1 lutego 2001 r.,
   2) art. 1 pkt 1 lit. b) tiret drugi wchodzi w życie po upływie 30 dni od
     dnia ogłoszenia,
   3) art. 1 pkt 23 w zakresie dotyczącym urządzeń i narzędzi kryptograficznych
     wchodzących w skład systemów i sieci teleinformatycznych, służących do
     przekazywania informacji niejawnych stanowiących tajemnicę służbową
     oznaczonych klauzulą "poufne" wchodzi w życie po upływie 3 miesięcy od
     dnia ogłoszenia.
