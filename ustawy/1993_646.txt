



Dz.U. z 1993 r. Nr 134, poz. 646
                                USTAWA
                       z dnia 16 grudnia 1993 r.
                                    
      o zmianie niektórych ustaw regulujących zasady opodatkowania
                       i niektórych innych ustaw
                                    
                                    
                               Rozdział 1
                        Zmiany niektórych ustaw
                                    
                                Art. 1.
W ustawie z dnia 26 lipca 1991 r. o podatku dochodowym od osób fizycznych 
(Dz.U. z 1993 r. Nr 90, poz. 416) wprowadza się następujące zmiany:
 1) w art. 6:
   a) ust. 4 otrzymuje brzmienie:
          "4. Od osób samotnie wychowujących przez cały rok podatkowy 
             małoletnie dzieci albo, bez względu na wiek, dzieci, na które 
             zgodnie z odrębnymi przepisami osoby te pobierały zasiłek 
             pielęgnacyjny, podatek może być ustalony, na wniosek wyrażony
             w rocznym zeznaniu podatkowym, w podwójnej wysokości
             podatku obliczonego od połowy dochodów.",
   b) skreśla się ust. 6,
   c) w ust. 7 kropkę zastępuje się przecinkiem i dodaje wyrazy "a także, gdy 
     chociażby jeden z małżonków lub osoba samotnie wychowująca dzieci 
     uzyskały dochody (przychody) opodatkowane w sposób zryczałtowany, z 
     wyjątkiem dochodów (przychodów), o których mowa w art. 24 ust. 3, 
     art. 28 oraz art. 30 ust. 1 pkt 1-5.";
 2) w art. 9:
   a) ust. 1 otrzymuje brzmienie:
          "1. Opodatkowaniu podatkiem dochodowym podlegają wszelkiego
             rodzaju dochody, z wyjątkiem dochodów wymienionych w 
             art. 21 i zwolnionych od podatku na podstawie odrębnych 
             przepisów. Jeżeli podatnik uzyskuje dochody z więcej niż jednego
             źródła, przedmiotem opodatkowania w danym roku 
             podatkowym jest, z zastrzeżeniem art. 24 ust. 3 i art. 28-30, 
             suma dochodów ze wszystkich źródeł przychodów.",
   b) ust. 3 otrzymuje brzmienie:
          "3. Stratę ze źródła przychodów poniesioną w roku podatkowym, 
             z wyjątkiem straty ze sprzedaży rzeczy i praw majątkowych, 
             o której mowa w art. 10 ust. 1 pkt 8, oraz strat ze źródeł 
             przychodów, z których dochody są wolne od podatku dochodowego,
             pokrywa się w równych częściach z dochodu uzyskanego
             z tego źródła w najbliższych, kolejno po sobie następujących
             trzech latach podatkowych; w przypadku gdy podatnik
             w tych latach opodatkowany jest w sposób określony w 
             art. 30 ust. 1 pkt 6, odpowiednią część straty odlicza się od 
             przychodu z tego samego źródła.";
 3) w art. 12 w  ust. 3 w pkt 3 kropkę zastępuje się przecinkiem i dodaje się 
   pkt 4 w brzmieniu:
       "4) w pozostałych przypadkach - według cen rynkowych stosowanych 
          w danej miejscowości w dacie otrzymania świadczenia.";
 4) w art. 14:
   a) w ust. 2 pkt 1 i 2 otrzymują brzmienie:
       "1) przychody ze sprzedaży całości lub części składników majątku 
          związanego  z  wykonywaną  działalnością,  nie  będących   nieruchomościami
          lub prawami, o których mowa w art. 10 ust. 1 
          pkt 8,
        2) otrzymane dotacje przedmiotowe, subwencje, dopłaty i inne nieodpłatne
          świadczenia, z wyjątkiem gdy stanowią one zwrot wydatków
          poniesionych przez podatnika na zakup albo wytworzenie 
          we własnym zakresie środków trwałych lub wartości niematerialnych
          i prawnych, od których zgodnie z odrębnymi przepisami 
          dokonuje się odpisów amortyzacyjnych,",
    b) w ust. 3:
       - w pkt 1 po wyrazach "z wyjątkiem" skreśla się wyraz "otrzymanych",
       - pkt 3 i 4 otrzymują brzmienie:
          "3) zwróconych lub umorzonych podatków i opłat oraz zwróconych
             innych wydatków nie stanowiących kosztów uzyskania 
             przychodów,
           4) odsetek otrzymanych w związku ze zwrotem nadpłaconych 
             zobowiązań podatkowych i innych należności budżetowych, a 
             także oprocentowania zwrotu różnicy podatku od towarów i 
             usług, w rozumieniu odrębnych przepisów,";
 5) w art. 18 po wyrazach "praw autorskich" dodaje się wyrazy "i praw pokrewnych
   w rozumieniu odrębnych przepisów";
 6) w art. 21 w ust. 1:
   a) w pkt 2 skreśla się wyrazy "inwalidzkie inwalidów wojennych i wojskowych",
   b) w pkt 3 skreśla się lit.c),
   c) pkt 5 otrzymuje brzmienie:
          "5) odsetki z obligacji Skarbu Państwa oraz od wkładów oszczędnościowych
             i środków na rachunkach bankowych, z wyjątkiem
             rachunków bankowych utrzymywanych w związku z 
             prowadzoną pozarolniczą działalnością gospodarczą lub 
             bezpośrednio w związku z wykonywaniem wolnego zawodu,",
   d) pkt 24 otrzymuje brzmienie:
         "24) przyznana, na podstawie odrębnych przepisów, pomoc pieniężna
             dla rodzin zastępczych oraz jednorazowa pomoc pieniężna
             na zagospodarowanie, udzielona usamodzielniającym 
             się wychowankom rodzin zastępczych i wychowankom publicznych
             lub niepublicznych placówek opiekuńczo-wychowawczych,",
   e) w pkt 32 dodaje się lit.d) w brzmieniu:
          "d) w całości - jeżeli ich nabycie nastąpiło w drodze spadku lub 
             darowizny,";
 7) w art. 22 w ust. 9 w pkt 3 po wyrazach "praw autorskich" dodaje się wyrazy
   "i praw pokrewnych w rozumieniu odrębnych przepisów";
 8) w art. 23 w ust. 1:
   a) w pkt 5 skreśla się wyrazy "spowodowanych zdarzeniami losowymi",
   b) pkt 7 otrzymuje brzmienie:
          "7) odpisów i wpłat na różnego rodzaju fundusze tworzone przez 
             podatnika; kosztem uzyskania są jednak podstawowe odpisy 
             i wpłaty na te fundusze, jeżeli obowiązek lub możliwość ich 
             tworzenia w ciężar kosztów określają odrębne ustawy,",
   c) w pkt 8 w lit.a) skreśla się wyraz "zapłaconych",
   d) w pkt 38 po wyrazach "funduszach powierniczych" dodaje się przecinek 
     i wyrazy "świadectw udziałowych narodowych funduszy inwestycyjnych 
     oraz dopłat wnoszonych do spółek prawa handlowego",
   e) pkt 39 otrzymuje brzmienie:
         "39) wydatków na remont, modernizację lub przebudowę środka 
             trwałego, jeżeli ich kwota w roku podatkowym przekracza 
             połowę wartości tego środka, stanowiącej podstawę dokonywania
             odpisów amortyzacyjnych,",
   f) pkt 43 otrzymuje brzmienie:
         "43) podatku od towarów i usług, z tym że jest kosztem uzyskania 
             przychodów:
             a) podatek naliczony:
                  - jeżeli podatnik zwolniony jest od podatku od towarów
                    i usług lub nabył towary i usługi w celu wytworzenia
                    albo odprzedaży towarów lub świadczenia 
                    usług zwolnionych od podatku od towarów i usług,
                  - w tej części, w której zgodnie z przepisami o podatku
                    od towarów i usług oraz o podatku akcyzowym 
                    podatnikowi nie przysługuje obniżenie kwoty lub 
                    zwrot różnicy podatku od towarów i usług - jeżeli 
                    naliczony podatek od towarów i usług nie powiększa
                    wartości środka trwałego,
             b) podatek należny w przypadku:
                  - importu usług, z wyłączeniem usług transportowych,
                  - przekazania przez podatnika towarów i świadczenia 
                    usług na potrzeby reprezentacji i reklamy,",
   g) w pkt 45 po wyrazie "dochodowym" dodaje się wyrazy "albo zwróconym 
     podatnikowi w jakiejkolwiek formie,",
   h) pkt 46 otrzymuje brzmienie:
         "46) poniesionych wydatków zaliczonych do kosztów uzyskania 
             przychodów, z zastrzeżeniem pkt 36, z tytułu używania nie 
             wprowadzonego do ewidencji środków trwałych samochodu 
             osobowego, w tym także stanowiącego własność osoby prowadzącej
             działalność gospodarczą, dla potrzeb działalności 
             gospodarczej podatnika - w części przekraczającej kwotę 
             wynikającą z pomnożenia liczby kilometrów faktycznego 
             przebiegu pojazdu oraz stawki za jeden kilometr przebiegu, 
             określonej w odrębnych przepisach obowiązujących w przedsiębiorstwach
             państwowych; w celu ustalenia faktycznego 
             przebiegu samochodu podatnik jest obowiązany do prowadzenia
             ewidencji przebiegu pojazdu, według określonego 
             wzoru,";
 9) w art. 24 w ust. 3 na końcu dodaje się zdania w brzmieniu:
       "Za datę likwidacji działalności gospodarczej uważa się datę określoną
       w zawiadomieniu, o którym mowa w zdaniu poprzednim. Nie stanowi
       likwidacji całkowita lub częściowa zmiana branży albo zmiana 
       formy prawnej, w jakiej prowadzona jest działalność, lub zmiana 
       umowy spółki nie mającej osobowości prawnej.";
10) w art. 25 po ust. 2 dodaje się ust. 3-5 w brzmieniu:
          "3. W przypadku gdy między podatnikami (kontrahentami) istnieje
             związek, o którym mowa w ust. 4, i związek ten ma 
             wpływ na ustalenie, za wykonane świadczenia, cen niższych 
             lub wyższych niż ceny rynkowe stosowane w danej miejscowości
             w dacie wykonania świadczenia, organ podatkowy może
             określić wysokość cen na podstawie przeciętnych cen stosowanych
             w danej miejscowości w dniu wykonania świadczenia.
           4. Związek, o którym mowa w ust. 3, istnieje, gdy między podatnikami
             (kontrahentami) lub osobami pełniącymi u nich funkcje
             zarządzające, nadzorcze albo kontrolne zachodzą powiązania
             o charakterze rodzinnym, kapitałowym, majątkowym
             lub wynikające ze stosunku pracy. Związek ten istnieje 
             także, gdy którakolwiek z wymienionych osób łączy funkcje 
             zarządzające, nadzorcze lub kontrolne u kontrahentów.
           5. Przez pojęcie powiązań rodzinnych, o których mowa w ust. 
             4, rozumie się małżeństwo oraz pokrewieństwo lub powinowactwo
             do drugiego stopnia.";
11) w art. 26:
   a) w ust. 1:
       - część wstępna otrzymuje brzmienie:
             "Podstawę obliczenia podatku, z zastrzeżeniem art. 24 ust. 3 
             i art. 28-30, stanowi dochód ustalony zgodnie z art. 9, art. 
             24 ust. 1 i 2 oraz ust. 4-7 lub art. 25 po odliczeniu kwot:",
       - w pkt 1 po wyrazach "kultu religijnego" dodaje się wyrazy "i na 
         działalność charytatywno-opiekuńczą", a wyrazy "w rozumieniu 
         przepisów o Państwowej Straży Pożarnej" zastępuje się wyrazami 
         "jednostek ochrony przeciwpożarowej w rozumieniu przepisów o 
         ochronie przeciwpożarowej",
       - pkt 3a otrzymuje brzmienie:
          "3a) dokonanych w roku podatkowym zwrotów nienależnie pobranych
              emerytur i rent oraz zasiłków z ubezpieczenia społecznego,
              w kwotach uwzględniających podatek dochodowy, 
              jeżeli nie zostały one potrącone przez organ rentowy,",
       - w pkt 5 w lit.c) na końcu dodaje się wyrazy "wniesiony przed objęciem
         lokalu lub budynku mieszkalnego,",
       - pkt 7a otrzymuje brzmienie:
          "7a) wydatków ponoszonych przez podatnika na odpłatne kształcenie
              dzieci własnych i przysposobionych w podstawowych, 
              zawodowych i średnich szkołach niepublicznych o uprawnieniach
              szkół publicznych, do wysokości 1\5 przeciętnego 
              wynagrodzenia w gospodarce narodowej w rozumieniu art. 
              27 ust. 3 ustawy, na każde dziecko,",
   b) ust. 4 otrzymuje brzmienie:
          "4. Kwota odliczeń z tytułu wydatków faktycznie poniesionych na 
             cele określone w ust. 1 pkt 5 lit.g) nie może w każdym roku 
             podatkowym przekroczyć 15% kwoty stanowiącej górną granicę
             pierwszego przedziału obowiązującej w tym roku skali 
             podatkowej. Odliczenie może być dokonane, jeżeli suma 
             tych wydatków wynosi co najmniej 2% kwoty stanowiącej 
             górną granicę pierwszego przedziału obowiązującej w tym 
             roku skali podatkowej.",
   c) ust. 6 otrzymuje brzmienie:
          "6. Wysokość wydatków na cele określone w ust. 1 ustala się na 
             podstawie dokumentów stwierdzających ich poniesienie, z 
             tym że odliczenie wydatków na cele wymienione w ust. 1 pkt 
             5 lit.b) oraz lit.d)-g) i w pkt 6 może być dokonane, jeżeli 
             wydatki te zostały udokumentowane fakturą (rachunkiem) 
             wystawioną wyłącznie przez podatnika podatku od towarów i 
             usług, nie korzystającego ze zwolnienia od tego podatku.",
   d) ust. 7 otrzymuje brzmienie:
          "7. Odliczeniu podlegają wydatki na cele określone w ust. 1:
             1) pkt 5 i 6, jeżeli dotyczą budynków mieszkalnych położonych
               w kraju i nie zostały zaliczone do kosztów uzyskania 
               przychodów lub nie zostały zwrócone podatnikowi w jakiejkolwiek
               formie,
             2) pkt 7a w czasie cyklu kształcenia określonego w przepisach
               o ramowych planach nauczania dla danego typu 
               szkoły, jeżeli ich suma w roku podatkowym na każde 
               dziecko nie przekracza 20% kwoty stanowiącej górną 
               granicę pierwszego przedziału skali podatkowej obowiązującej
               w tym roku.",
   e) w ust. 8 na końcu dodaje się zdania w brzmieniu:
            "Jeżeli małżonkowie przed zawarciem związku małżeńskiego 
            ponosili w okresie obowiązywania ustawy wydatki na cele 
            określone w ust. 1 pkt 5 lit.a)-f) i pkt 7a lub pkt 6 i odliczali 
            je od dochodu, o kwotę tych wydatków zmniejsza się wysokość
            wydatków, o których mowa w zdaniu poprzedzającym. 
            Jeżeli małżonkowie ponosili wydatki na cele określone w ust. 
            1 pkt 5 lit.a)-f) lub pkt 6 w czasie trwania związku małżeńskiego
            i wydatki te były odliczone od ich dochodów, a następnie
            ustał związek małżeński, przysługująca każdemu z nich 
            kwota wydatków podlega zmniejszeniu o wydatki poniesione 
            w czasie trwania związku małżeńskiego w wysokości po 50% 
            tych wydatków, jeżeli byli opodatkowani łącznie, a jeżeli byli 
            opodatkowani odrębnie - w wysokości odliczonej od dochodu 
            każdego z małżonków.",
   f) ust. 10 otrzymuje brzmienie:
         "10. Jeżeli podatnik skorzystał z odliczenia od dochodu wydatków 
             poniesionych na cele określone w ust. 1 pkt 5 lit. b)-f), a 
             następnie wycofał ze spółdzielni wniesiony wkład albo w całości
             zmienił przeznaczenie lokalu lub budynku z mieszkalnego
             na użytkowy, do dochodów uzyskanych w roku podatkowym,
             w którym nastąpiło wycofanie wkładu lub zmiana 
             przeznaczenia lokalu lub budynku, dolicza się kwoty uprzednio
             odliczone z tego tytułu.",
   g) po ust. 10 dodaje się ust. 10a w brzmieniu:
        "10a. Odliczeń wymienionych w ust. 1, z zastrzeżeniem art. 30 ust. 
             4, nie dokonuje się od dochodów (przychodów) opodatkowanych
             w sposób zryczałtowany.",
   h) ust. 13 otrzymuje brzmienie:
         "13. Rada Ministrów, w drodze rozporządzenia, wprowadzi odliczenia
             wydatków inwestycyjnych od dochodu przed opodatkowaniem
             oraz obniżki podatku dochodowego i określi zasady
             oraz warunki tych odliczeń i obniżek.";
12) art. 30 otrzymuje brzmienie:
   "Art. 30. 1. Dochodów (przychodów) uzyskanych na terytorium Rzeczypospolitej
                Polskiej z następujących źródeł przychodów nie
                łączy się z dochodami (przychodami) z innych źródeł i 
                pobiera się od nich podatek w formie ryczałtu:
                  1) z odsetek od pożyczek, z wyjątkiem gdy udzielanie 
                    pożyczek jest przedmiotem działalności gospodarczej,
                    z dyskonta lub oprocentowania papierów wartościowych,
                    a także z dywidend i innych przychodów
                    z tytułu udziału w zyskach osób prawnych - w 
                    wysokości 20% uzyskanego przychodu, chyba że w 
                    przypadku opodatkowania dochodów uzyskanych 
                    przez osoby, o których mowa w art. 4, umowa w 
                    sprawie zapobieżenia podwójnemu opodatkowaniu 
                    zawarta z krajem będącym miejscem zamieszkania 
                    podatnika, stanowi inaczej,
                  2) z tytułu wygranych w konkursach i grach, innych 
                    niż określone w art. 21 ust. 1 pkt 6, lub nagród 
                    związanych ze sprzedażą premiową - w wysokości 
                    10% wygranej lub nagrody,
                  3) od przychodów określonych w art. 13 pkt 2 i 5-8, 
                    jeżeli należna, zgodnie z zawartą umową, kwota 
                    wypłacona osobie nie będącej pracownikiem płatnika
                    nie przekracza 300.000 zł - w wysokości 20% 
                    przychodu,
                  4) z wypłacanych emerytom lub rencistom świadczeń 
                    pieniężnych z tytułu łączącego ich uprzednio z zakładem
                    pracy stosunku służbowego, stosunku pracy,
                    pracy nakładczej lub spółdzielczego stosunku 
                    pracy, a także zapomóg innych niż wymienione w 
                    art. 21 ust. 1 pkt 26 - w wysokości 20% przychodu,
                  5) z wynagrodzeń za udzielanie pomocy Policji, organom
                    kontroli skarbowej, Straży Granicznej, Wojskowym
                    Służbom Informacyjnym i Żandarmerii 
                    Wojskowej lub Urzędowi Ochrony Państwa, wypłacanych
                    z funduszu operacyjnego - w wysokości 
                    20% wynagrodzenia,
                  6) od przychodów określonych w art. 13 pkt 1 i art. 
                    14, uzyskanych w roku podatkowym - w wysokości 
                    9% przychodu w przypadkach:
                     a) rozpoczęcia w roku podatkowym tej działalności
                       samodzielnie lub w formie spółki cywilnej 
                       osób fizycznych,
                     b) gdy w roku poprzedzającym rok podatkowy 
                       kwota przychodów uzyskanych przez osobę 
                       prowadzącą działalność samodzielnie lub suma 
                       przychodów wspólników spółki cywilnej, której 
                       wspólnikami są wyłącznie osoby fizyczne, nie 
                       przekroczyła 1.200.000.000 zł,
                  7) od dochodów z nie ujawnionych źródeł przychodów
                    - w wysokości 75% dochodu,
                  8) od przychodów, które na podstawie odrębnych 
                    przepisów podlegają opodatkowaniu w formie ryczałtu
                    - w wysokości określonej w tych przepisach.
              2. W przypadku, o którym mowa w ust. 1 pkt 6, do opodatkowania
                przychodów wspólników spółki cywilnej osób 
                fizycznych stosuje się odpowiednio art. 8.
              3. Zryczałtowany podatek, o którym mowa w ust. 1 pkt 1-6 
                i 8, pobiera się bez pomniejszania przychodu o koszty 
                uzyskania.
              4. Podatnicy opodatkowani w sposób określony w ust. 1 pkt 
                6 mają prawo odliczyć od przychodów wydatki określone 
                w art. 26 ust. 1. Przepisy art. 26 ust. 2-10 stosuje się odpowiednio.
              5. Poczynając od roku podatkowego 1995 ulegają corocznie 
                podwyższeniu kwoty określone:
                  1) w ust. 1 pkt 3 - w stopniu odpowiadającym wskaźnikowi
                    wzrostu kwoty stanowiącej górną granicę 
                    pierwszego  przedziału  skali,  o której mowa w 
                    art. 27 ust. 1,
                  2) w ust. 1 pkt 6 - w stopniu odpowiadającym wskaźnikowi
                    wzrostu cen konsumpcyjnych towarów i 
                    usług w okresie pierwszych trzech kwartałów roku 
                    poprzedzającego rok podatkowy w stosunku do tego
                    samego okresu roku ubiegłego.
                  Przepis art. 27 ust. 4 stosuje się odpowiednio.
              6. Minister Finansów, w drodze rozporządzenia, może obniżyć
                stawkę podatku oraz określić zakres podmiotowy, 
                warunki, zasady i tryb poboru podatku od przychodów, 
                o których mowa w ust. 1 pkt 6.
              7. W razie nieprowadzenia lub nierzetelnego prowadzenia 
                ewidencji przychodów przez podatnika objętego zryczałtowanym
                podatkiem dochodowym, o którym mowa w 
                ust. 1 pkt 6, organ podatkowy określi wartość niezaewidencjonowanego
                przychodu w drodze oszacowania i 
                ustali od tej kwoty podatek w wysokości 20%.";
13) w art. 32:
   a) w ust. 1 w części wstępnej, po wyrazie "grudnia" dodaje się wyrazy "z 
     zastrzeżeniem ust. 1a,",
   b) dodaje się ust. 1a i ust. 1b w brzmieniu:
         "1a. Jeżeli podatnik złoży płatnikowi oświadczenie, że za dany rok 
             zamierza opodatkować dochody łącznie z małżonkiem, bądź 
             na zasadach określonych w art. 6 ust. 4, a za rok podatkowy 
             przewidywane, określone w oświadczeniu:
              1) dochody podatnika nie przekroczą górnej granicy pierwszego
                przedziału skali, a odpowiednio małżonek lub 
                dziecko nie uzyskują żadnych dochodów - zaliczki za 
                wszystkie miesiące roku podatkowego wynoszą 20% dochodu
                uzyskanego w danym miesiącu i są dodatkowo 
                pomniejszane za każdy miesiąc o kwotę stanowiącą 1\12 
                kwoty zmniejszającej podatek, określonej w pierwszym 
                przedziale obowiązującej skali podatkowej,
              2) dochody podatnika przekroczą górną granicę pierwszego 
                lub drugiego przedziału skali, a odpowiednio małżonek 
                lub dziecko nie uzyskują żadnych dochodów - zaliczki za 
                miesiące od początku roku włącznie do miesiąca, w którym
                dochód podatnika przekroczył górną granicę drugiego
                przedziału skali, wynoszą 20%, a za miesiące następujące
                po tym miesiącu - 30% dochodu uzyskanego 
                w danym miesiącu.
          1b. W razie faktycznej zmiany stanu upoważniającego do obniżki 
             zaliczek lub utraty możliwości do opodatkowania dochodów 
             zgodnie z art. 6, podatnik jest zobowiązany poinformować o 
             tym płatnika; w tym przypadku od miesiąca następującego 
             po miesiącu, w którym podatnik przestał spełniać warunki 
             do obniżki zaliczek, zaliczki są pobierane według zasad 
             określonych w ust. 1.",
   c) w ust. 3 wyrazy "w ust. 1 i ust. 2 zmniejsza się o 72.000 zł" zastępuje się 
     wyrazami "w ust. 1, 1a i 2 zmniejsza się o kwotę stanowiącą 1/12 kwoty 
     zmniejszającej podatek, określonej w pierwszym przedziale obowiązującej
     skali podatkowej",
   d) w ust. 4 skreśla się wyrazy "w stosunku pracy do";
14) w art. 33:
   a) w ust. 2 wyrazy "art. 32 ust. 1 minus 72.000 zł" zastępuje się wyrazami 
     "art. 32 ust. 1, 1a  oraz 1b  minus  kwota obliczona zgodnie z art. 32 
     ust. 3",
   b) ust. 3 otrzymuje brzmienie:
          "3. Dla obliczenia zaliczek od wypłat z tytułu dniówek obrachunkowych
             do opodatkowania przyjmuje się ich część ustaloną 
             w takim stosunku procentowym, w jakim pozostawał w roku 
             poprzedzającym rok podatkowy udział dochodu zwolnionego 
             od podatku dochodowego od osób prawnych, na podstawie 
             art. 17 ust. 1 pkt 15 ustawy z dnia 15 lutego 1992 r. o podatku
             dochodowym od osób prawnych (Dz.U. z 1993 r. Nr 
             106, poz. 482), w ogólnej kwocie wypłat z tytułu dniówek 
             obrachunkowych. Jeżeli w roku poprzedzającym rok podatkowy
             nie wystąpił dochód określony w zdaniu poprzednim, 
             płatnicy, o których mowa w ust. 1, nie potrącają w roku podatkowym
             zaliczek na podatek dochodowy.",
    c) dodaje się ust. 4 w brzmieniu:
          "4. Po zakończeniu roku podatkowego płatnicy, o których mowa 
             w ust. 1, ustalają za ten rok udział dochodu zwolnionego od 
             podatku dochodowego od osób prawnych w ogólnej kwocie 
             wypłat z tytułu dniówek obrachunkowych i rozliczają podatek
             zgodnie z art. 37-40.";
15) w art. 34:
   a) w ust. 2 wyrazy "art. 32 ust. 1 odejmując 72.000 zł" zastępuje się wyrazami
     "art. 32 ust. 1, 1a oraz 1b odejmując kwotę obliczoną zgodnie z 
     art. 32 ust. 3",
   b) w ust. 4 kwotę "72.000 zł" zastępuje się wyrazami "kwotę obliczoną 
     zgodnie z art. 32 ust. 3",
   c) dodaje się ust. 7-10 w brzmieniu:
          "7. Organy rentowe są obowiązane w terminie do końca lutego, 
             po upływie roku podatkowego, dokonać rocznego obliczenia 
             podatku należnego od podatników uzyskujących dochód z 
             emerytur i rent, pomniejszając - na ich wniosek - ten dochód
             o wydatki określone w art. 26 ust. 1 pkt 4 i 7, z wyjątkiem:
              1) podatników, w stosunku do których ustał obowiązek poboru
                zaliczek,
              2) podatników, którym zaliczki były ustalane w sposób 
                określony w art. 32 ust. 1-1b, chyba że podatnik przed 
                końcem roku podatkowego złoży oświadczenie o rezygnacji
                z zamiaru opodatkowania w sposób określony w 
                art. 6.
             Organy rentowe sporządzają według ustalonego wzoru obliczenie
             roczne w trzech egzemplarzach i jeden egzemplarz 
             przesyłają podatnikowi do dnia 15 marca, a drugi w tym samym
             terminie urzędowi skarbowemu właściwemu według 
             miejsca zamieszkania podatnika.
           8. Organy rentowe nie dokonują rocznego obliczenia podatku 
             dla podatników uzyskujących dochód z zasiłków wypłacanych 
             bezpośrednio przez te organy, natomiast sporządzają informację,
             o której mowa w art. 39, według zasad określonych w 
             ust. 7.
           9. Jeżeli podatnik poza dochodami uzyskanymi od organu rentowego:
              1) nie uzyskał w roku podatkowym innych dochodów, z wyjątkiem
                określonych w art. 28 i 30,
              2) nie ponosił wydatków podlegających odliczeniu od dochodu,
                z  wyjątkiem wydatków określonych w art. 26 
                ust. 1 pkt 3a, 4 i 7,
              3) nie  korzysta  z  możliwości  łącznego opodatkowania 
                jego dochodów z dochodami małżonka bądź nie korzysta
                z możliwości opodatkowania, o którym mowa w art. 6 
                ust. 4,
              4) nie uzyskał dochodów powodujących obliczenie należnego
                podatku w sposób określony w art. 27 ust. 5,
              podatek wynikający z rozliczenia rocznego jest podatkiem 
              należnym od podatnika za dany rok, chyba że urząd skarbowy
              wyda decyzję ustalającą wysokość zobowiązania podatkowego
              w innej wysokości.
          10. Jeżeli podatnik dokonał zwrotu nienależnie pobranych emerytur
             i rent lub zasiłków z ubezpieczenia społecznego otrzymanych
             bezpośrednio z tego organu, a obowiązek poboru 
             zaliczek przez ten organ trwa - organ rentowy odejmuje od 
             dochodu kwoty zwrotów dokonanych w roku podatkowym 
             przy ustalaniu wysokości zaliczek oraz w rocznym obliczeniu 
             dochodu, zamieszczając na tym rozliczeniu odpowiednie informacje.";
16) w art. 35:
   a) ust. 3 otrzymuje brzmienie:
          "3. Zaliczki, o których mowa w ust. 1, za miesiące od stycznia do 
             grudnia ustala się w sposób określony w art. 32 ust. 1-1b, z 
             tym że w przypadku poboru przez banki zaliczek od emerytur
             i rent z zagranicy stosuje się postanowienia umowy w 
             sprawie zapobieżenia podwójnemu opodatkowaniu, zawartej 
             z krajem, z którego pochodzą te emerytury lub renty.",
   b) w ust. 4:
       - w części wstępnej kwotę "72.000 zł" zastępuje się wyrazami "kwotę 
         obliczoną zgodnie z art. 32 ust. 3",
       - w pkt 2 wyrazy "art. 28, 30 i 41 ust. 3" zastępuje się wyrazami "art. 
         28 i 30";
17) w art. 37:
   a) w ust. 1:
       - w części wstępnej wyrazy "art. 31, 33, 34 lub 35 ust. 1 pkt 1, 2 i 4" 
         zastępuje się wyrazami "art. 31, 33 lub 35 ust. 1 pkt 1, 2 i 4",
       - w pkt 1 w lit.b) wyrazy "art. 28, 30 i 41 ust. 3" zastępuje się wyrazami
         "art. 28 i 30",
       - w pkt 2 wyrazy "art. 26 ust. 1 pkt 3a" zastępuje się wyrazami "art. 
         26 ust. 1 pkt 4 i 7",
   b) dodaje się ust. 1a w brzmieniu:
         "1a. Przy dokonywaniu rocznego obliczenia podatku, o którym 
             mowa w ust. 1, płatnik na wniosek podatnika odlicza od dochodu
             wydatki na cele określone w art. 26 ust. 1 pkt 4 i 7, w 
             wysokości przewidzianej w tych przepisach i wynikającej z 
             przedstawionych przez podatnika dowodów poniesienia tych 
             wydatków.";
18) art. 41 otrzymuje brzmienie:
   "Art. 41. 1. Osoby fizyczne będące podmiotami gospodarczymi oraz
                osoby prawne i jednostki organizacyjne nie mające 
                osobowości prawnej, które dokonują wypłaty należności 
                osobom określonym w art. 3 z tytułu działalności określonej
                w art. 13 pkt 2 i 5-8, z praw autorskich i praw 
                pokrewnych w rozumieniu odrębnych przepisów oraz z praw
                do projektów wynalazczych, topografii układów scalonych,
                znaków towarowych i wzorów zdobniczych, w tym również
                z tytułu zakupu tych praw, są obowiązane jako płatnicy 
                pobierać, z zastrzeżeniem ust. 4, zaliczki na podatek 
                dochodowy w wysokości 20% należności pomniejszonej o koszty
                uzyskania przychodów w wysokości określonej w art. 22
                ust. 9.
              2. Płatnicy nie są obowiązani do poboru zaliczki od wypłaconych
                należności z tytułu umów o dzieło lub umów zlecenia,
                o których mowa w art. 13 pkt 6 i 8, jeżeli podatnik
                złoży oświadczenie, że wykonywane przez niego 
                usługi wchodzą w zakres prowadzonej działalności gospodarczej.
              3. Spółdzielnie mieszkaniowe są obowiązane pobierać, jako 
                płatnicy, zaliczki na podatek dochodowy od wycofanych 
                ze spółdzielni wkładów budowlanych i mieszkaniowych 
                wniesionych do spółdzielni od dnia 1 stycznia 1992 r. - 
                w wysokości 20% wycofanego wkładu, chyba że osoba 
                wycofująca wkład złoży oświadczenie, że nie korzystała z 
                odliczenia wniesionego wkładu od dochodu na podstawie
                art. 26 ust. 1 pkt 5 lit.c).
              4. Płatnicy wymienieni w ust. 1 są obowiązani pobierać zryczałtowany
                podatek dochodowy od dokonywanych wypłat
                z tytułu:
                  1) dochodów, o których mowa w art. 29, wypłacanych 
                    osobom określonym w art. 4,
                  2) dochodów, o których mowa w art. 30 ust. 1 pkt 
                    1-4 oraz w pkt 8, jeżeli tak stanowią odrębne 
                    przepisy.
              5. W razie przeznaczenia dochodu na powiększenie kapitału
                zakładowego lub akcyjnego, a w spółdzielniach funduszu
                udziałowego płatnicy, o których mowa w ust. 4, pobierają
                zryczałtowany podatek dochodowy w terminie 14 
                dni od dnia uprawomocnienia się postanowienia sądu rejestrowego
                o dokonaniu wpisu o podwyższeniu kapitału 
                zakładowego lub akcyjnego, a w spółdzielniach od dnia 
                uprawomocnienia się uchwały zgromadzenia członków o 
                podwyższeniu funduszu udziałowego.
              6. Jednostki organizacyjne Policji, kontroli skarbowej, Straży
                Granicznej, Wojskowych Służb Informacyjnych i Żandarmerii
                Wojskowej lub Urzędu Ochrony Państwa są 
                obowiązane, jako płatnicy, pobierać zryczałtowany podatek
                dochodowy od dokonywanych wypłat z tytułu określonego
                w art. 30 ust. 1 pkt 5.
              7. Jeżeli przedmiotem wygranych lub nagród w konkursach 
                są rzeczy, podatnik jest obowiązany wpłacić płatnikowi 
                kwotę należnego podatku zryczałtowanego przed wydaniem
                rzeczy.";
19) w art. 42:
   a) w ust. 1 w pkt 2 wyrazy "art. 41 ust. 1 pkt 2 i 3 oraz ust. 3 i 4" zastępuje
     się wyrazami "art. 41 ust. 4-6",
   b) w ust. 2 w pkt 1 skreśla się wyrazy "oraz podatnikom",
   c) dodaje się ust. 3 w brzmieniu:
          "3. W terminie do dnia 15 marca roku następującego po roku 
             podatkowym płatnicy są obowiązani przesłać podatnikom, o 
             których mowa w art. 41 ust. 1 i ust. 3, oraz urzędowi skarbowemu
             właściwemu ze względu na miejsce zamieszkania 
             podatnika imienne informacje o wysokości dochodu i pobranych
             zaliczkach na podatek, sporządzone według ustalonego 
             wzoru. W razie zaprzestania przez płatnika prowadzenia 
             działalności przed terminem, o którym mowa w zdaniu pierwszym,
             jest on obowiązany przesłać tę informację w terminie
             do dnia zaprzestania działalności.";
20) w art. 44:
   a) w ust. 2 na końcu dodaje się zdanie: "Remanent towarów, surowców i 
     materiałów pomocniczych należy sporządzić co najmniej na ostatni 
     dzień każdego kwartału.",
   b) dodaje się ust. 8 w brzmieniu:
       "8. Podatnicy osiągający dochody ze sprzedaży udziałów, akcji, obligacji
          lub innych papierów wartościowych, z zastrzeżeniem art. 52 
          pkt 1 lit.a), są obowiązani wpłacać zaliczki na podatek dochodowy
          w wysokości 20% uzyskanego dochodu z tej sprzedaży w 
          terminie do dnia 20 miesiąca następującego po miesiącu, w którym
          uzyskali dochód, i w tym terminie składać urzędowi skarbowemu
          deklarację według ustalonego wzoru o wysokości uzyskanego
          dochodu.";
21) w art. 45:
   a) w ust. 1 po wyrazach "osiągniętego dochodu" dodaje się wyrazy "(poniesionej
     straty)",
   b) ust. 3 otrzymuje brzmienie:
          "3. Zeznaniem, o którym mowa w ust. 1, nie obejmuje się dochodów
             wymienionych w art. 24 ust. 3 i art. 28-30.",
   c) dodaje się ust. 3a w brzmieniu:
         "3a. W przypadkach:
              1) odliczenia wydatków poniesionych na cele określone w 
                art. 26 ust. 1 pkt 10, jeżeli nie został spełniony warunek, 
                o którym mowa w art. 15 ust. 6 ustawy z dnia 6 marca 
                1993 r. o zmianie niektórych ustaw regulujących zasady 
                opodatkowania oraz niektórych innych ustaw (Dz.U. Nr 
                28, poz. 127),
              2) określonych w art. 26 ust. 10,
              3) odliczenia od dochodu, w tym także w latach 1992 i 
                1993, wydatków poniesionych na zakup gruntu lub prawa
                wieczystego użytkowania gruntu, a następnie zbycia 
                nabytego gruntu lub prawa wieczystego użytkowania 
                gruntu,
             podatnik jest obowiązany wykazać i doliczyć odliczone kwoty 
             do dochodów roku podatkowego, w którym nastąpiło zbycie 
             udziałów (akcji) lub obligacji, zbycie gruntu lub prawa wieczystego
             użytkowania gruntu, wycofanie wkładu ze spółdzielni
             mieszkaniowej lub zmiana przeznaczenia budynku z 
             mieszkalnego na użytkowy.",
   d) w ust. 5 przecinek zastępuje się kropką i skreśla pozostałe wyrazy,
   e) w ust. 6 wyraz "określi" zastępuje się wyrazem "ustali";
22) w art. 53 skreśla się ust. 2 i oznaczenie ust. 1.
   
                                Art. 2.
W ustawie z dnia 15 lutego 1992 r. o podatku dochodowym od osób prawnych 
(Dz.U. z 1993 r. Nr 106, poz. 482) wprowadza się następujące zmiany:
1) w art. 11 dodaje się ust. 3-5 w brzmieniu:
      "3. W przypadku gdy między podatnikami (kontrahentami) istnieje 
         związek, o którym mowa w ust. 4, i związek ten ma wpływ na 
         ustalenie, za wykonane świadczenia, cen niższych lub wyższych niż 
         ceny rynkowe stosowane w danej miejscowości w dacie wykonania 
         świadczenia, organ podatkowy może określić wysokość cen na 
         podstawie przeciętnych cen stosowanych w danej miejscowości w 
         dniu wykonania świadczenia.
       4. Związek, o którym mowa w ust. 3, istnieje, gdy między podatnikami
         (kontrahentami) lub osobami pełniącymi u nich funkcje zarządzające,
         nadzorcze albo kontrolne zachodzą powiązania o charakterze
         rodzinnym, kapitałowym, majątkowym lub wynikające ze 
         stosunku pracy. Związek ten istnieje także, gdy którakolwiek z 
         wymienionych osób łączy funkcje zarządzające, nadzorcze lub 
         kontrolne u kontrahentów.
       5. Przez pojęcie powiązań rodzinnych, o których mowa w ust. 4, rozumie
         się małżeństwo oraz pokrewieństwo lub powinowactwo do 
         drugiego stopnia.";
 2) w art. 12:
   a) w ust. 4:
       - w pkt 1 po wyrazach "z wyjątkiem" skreśla się wyraz "otrzymanych",
       - pkt 3 otrzymuje brzmienie:
          "3) zwróconych udziałów lub wkładów w spółdzielni, umorzenia 
             udziałów lub akcji w spółce, zwróconych dopłat wniesionych, 
             zgodnie z odrębnymi przepisami, przez udziałowców (akcjonariuszy)
             spółek, wykupu przez emitenta papierów wartościowych
             oraz z tytułu umorzenia jednostek uczestnictwa w 
             funduszach powierniczych - w części stanowiącej ich koszt 
             nabycia,",
       - w pkt 4 po wyrazach "funduszu założycielskiego" dodaje się wyrazy 
         "albo funduszu organizacyjnego ubezpieczyciela",
       - pkt 6 i 7 otrzymują brzmienie:
          "6) zwróconych lub umorzonych podatków i opłat oraz zwróconych
             innych wydatków nie stanowiących kosztu uzyskania 
             przychodów,
           7) odsetek otrzymanych w związku ze zwrotem nadpłaconych 
             zobowiązań podatkowych i innych należności budżetowych, a 
             także oprocentowania zwrotu różnicy podatku od towarów i 
             usług, w rozumieniu odrębnych przepisów,",
       - w pkt 10 kropkę zastępuje się przecinkiem i dodaje się pkt 11 w 
         brzmieniu:
          "11) dopłat wnoszonych do spółki, jeżeli ich wniesienie następuje 
              w trybie i na zasadach określonych w odrębnych przepisach,
              kwot stanowiących nadwyżkę nad kwotą nominalną 
              otrzymaną za akcje przy ich wydaniu i przekazaną na kapitał
              zapasowy oraz w spółdzielniach - kwot wpisowego, 
              przeznaczonych na fundusz zasobowy.",
   b) w ust. 6 w pkt 3 kropkę zastępuje się przecinkiem i dodaje się pkt 4 w 
     brzmieniu:
          "4) w pozostałych przypadkach - według cen rynkowych stosowanych
             w danej miejscowości, w dacie otrzymania świadczenia.";
 3) w art. 16:
   a) w ust. 1:
       - w pkt 5 skreśla się wyrazy "spowodowanych zdarzeniami losowymi",
       - w pkt 8 na końcu dodaje się wyrazy:
            "i świadectw udziałowych narodowych funduszy inwestycyjnych;
            wydatki takie są jednak kosztem uzyskania przy ustalaniu
            dochodu ze sprzedaży tych udziałów, wkładów, akcji i innych
            papierów wartościowych, świadectw udziałowych narodowych
            funduszy inwestycyjnych oraz umorzenia jednostek 
            uczestnictwa w funduszach powierniczych,",
       - pkt 9 otrzymuje brzmienie:
          "9) odpisów i wpłat na różnego rodzaju fundusze tworzone przez 
             podatnika; kosztem uzyskania są jednak podstawowe odpisy 
             i wpłaty na te fundusze, jeżeli obowiązek lub możliwość ich 
             tworzenia w ciężar kosztów określają odrębne ustawy,",
       - w pkt 10 w lit.a) skreśla się wyraz "zapłaconych",
       - w pkt 38 po wyrazie "(akcjonariuszy)" dodaje się wyrazy "i członków
         spółdzielni",
       - pkt 42 otrzymuje brzmienie:
          "42) wydatków na remont, modernizację lub przebudowę środka 
             trwałego, jeżeli ich kwota w roku podatkowym przekracza 
             połowę wartości tego środka, stanowiącej podstawę dokonywania
             odpisów amortyzacyjnych,",
       - pkt 46 otrzymuje brzmienie:
          "46) podatku od towarów i usług, z tym że jest kosztem uzyskania
              przychodów:
              a) podatek naliczony:
                  - jeżeli podatnik zwolniony jest od podatku od towarów
                    i usług lub nabył towary i usługi w celu wytworzenia
                    albo odprzedaży towarów lub świadczenia 
                    usług zwolnionych od podatku od towarów i usług,
                  - w tej części, w której zgodnie z przepisami o podatku
                    od towarów i usług oraz o podatku akcyzowym 
                    podatnikowi nie przysługuje obniżenie kwoty lub 
                    zwrot różnicy podatku od towarów i usług - jeżeli 
                    naliczony podatek od towarów i usług nie powiększa
                    wartości środka trwałego,
              b) podatek należny w przypadku:
                  - importu usług, z wyłączeniem usług transportowych,
                  - przekazania przez podatnika towarów i świadczenia 
                    usług na potrzeby reprezentacji i reklamy,",
       - w pkt 48 po wyrazie "dochodowym" dodaje się wyrazy "albo zwróconym
         podatnikowi w jakiejkolwiek formie",
       - pkt 51 otrzymuje brzmienie:
          "51) wydatków, z zastrzeżeniem pkt 30, z tytułu kosztów używania,
              dla potrzeb działalności gospodarczej, samochodów 
              osobowych nie stanowiących składników majątku podatnika 
              - w części przekraczającej kwotę wynikającą z pomnożenia 
              liczby kilometrów faktycznego przebiegu pojazdu dla celów 
              podatnika oraz stawki za jeden kilometr przebiegu, określonej
              w odrębnych przepisach obowiązujących w przedsiębiorstwach
              państwowych; podatnik jest obowiązany prowadzić,
              według obowiązującego wzoru, ewidencję przebiegu 
              pojazdu,",
       - w pkt 52 kropkę zastępuje się przecinkiem i dodaje się pkt 53 w 
         brzmieniu:
          "53) dopłat, o których mowa w art. 12 ust. 4 pkt 11, oraz ich 
              zwrotu.",
   b) dodaje się ust. 3 w brzmieniu:
          "3. W jednostkach ubezpieczeniowych kosztem uzyskania przychodów
             są rezerwy techniczno-ubezpieczeniowe i rezerwy 
             specjalne, utworzone zgodnie z odrębnymi przepisami - łącznie
             do wysokości stanowiącej różnicę między sumą bieżących
             i przyszłych zobowiązań wynikających z działalności 
             ubezpieczeniowej a sumą funduszu rezerwowego.";
 4) w art. 17 w ust. 1:
   a) dodaje się pkt 4a-4f w brzmieniu:
         "4a) dochody kościelnych osób prawnych:
             a) z niegospodarczej działalności statutowej; w tym zakresie 
               kościelne osoby prawne nie mają obowiązku prowadzenia 
               dokumentacji wymaganej przez przepisy o zobowiązaniach
               podatkowych,
             b) z pozostałej działalności - w części wydatkowanej w roku 
               podatkowym lub w roku po nim następującym na cele: 
               kultu religijnego, oświatowo-wychowawcze, naukowe, kulturalne,
               charytatywno-opiekuńcze oraz na konserwację 
               zabytków, prowadzenie punktów katechetycznych, inwestycje
               sakralne w zakresie: budowy, rozbudowy i odbudowy 
               kościołów oraz kaplic, adaptację innych budynków na cele 
               sakralne, a także innych inwestycji przeznaczonych na 
               punkty katechetyczne i zakłady charytatywno-opiekuńcze,
             c) z tytułu udziałów w zyskach spółek, których udziałowcami 
               (akcjonariuszami) są wyłącznie kościelne osoby prawne,
          4b) dochody spółek, których jedynymi udziałowcami (akcjonariuszami)
             są kościelne osoby prawne - w części wydatkowanej 
             w roku podatkowym lub w roku po nim następującym na cele
             wymienione w pkt 4a lit.b),
          4c) dochody społeczno-zawodowych organizacji rolników, o których
             mowa w przepisach o społeczno-zawodowych organizacjach
             rolników - w części wydatkowanej w roku podatkowym 
             lub w roku po nim następującym na cele statutowe, z wyłączeniem
             działalności gospodarczej,
          4d) dochody jednostek organizacyjnych Ochotniczej Straży Pożarnej
             - w części wydatkowanej w roku podatkowym lub w roku
             po nim następującym na cele statutowe,
          4e) dochody podatników z działalności pozarolniczej, z wyjątkiem
             dochodów z działów specjalnych produkcji rolnej, w 
             części wydatkowanej w roku podatkowym na działalność rolniczą,
             o której mowa w art. 2 ust. 2, jeżeli udział przychodów
             z działalności rolniczej ustalonych zgodnie z art. 12-14, 
             powiększonych o wartość zużytych do przetwórstwa rolnego i 
             spożywczego surowców i materiałów pochodzących z własnej 
             produkcji roślinnej i zwierzęcej, stanowi co najmniej 60% 
             przychodu osiągniętego w roku podatkowym ze wszystkich 
             rodzajów działalności,
          4f) dochody spółdzielni mieszkaniowych uzyskane z gospodarki 
             zasobami mieszkaniowymi i z innych źródeł przychodów - w 
             części wydatkowanej w roku podatkowym lub w roku po nim 
             następującym na cele związane z utrzymaniem zasobów mieszkaniowych
             i inne cele statutowe, z wyjątkiem działalności 
             gospodarczej.",
   b) w pkt 20 kropkę zastępuje się przecinkiem i dodaje się pkt 21 w 
     brzmieniu:
         "21) dochody z tytułu dotacji przedmiotowych, subwencji, dopłat i 
             innych nieodpłatnych świadczeń, stanowiące zwrot wydatków 
             poniesionych przez podatnika na zakup albo wytworzenie 
             we własnym zakresie środków trwałych lub wartości niematerialnych
             i prawnych, od których, zgodnie z odrębnymi 
             przepisami, dokonuje się odpisów amortyzacyjnych.";
 5) w art. 18:
   a) w ust. 1 w pkt 1 po wyrazach "kultu religijnego" dodaje się wyrazy "i na  
     działalność charytatywno-opiekuńczą", a wyrazy "w rozumieniu przepisów
     o Państwowej Straży Pożarnej" zastępuje się wyrazami "jednostek 
     ochrony przeciwpożarowej w rozumieniu przepisów o ochronie przeciwpożarowej",
   b) ust. 7 otrzymuje brzmienie:
       "7. Rada Ministrów, w drodze rozporządzenia, wprowadzi odliczenia 
          wydatków inwestycyjnych od dochodu przed opodatkowaniem 
          oraz obniżki podatku dochodowego i określi zasady oraz warunki
          tych odliczeń i obniżek.";
 6) w art. 40 w ust. 2 skreśla się pkt 1, 2 i 6.
 
                                Art. 3.
W ustawie z dnia 14 czerwca 1991 r. o spółkach z udziałem zagranicznym 
(Dz.U. Nr 60, poz. 253, Nr 80, poz. 350 i Nr 111, poz. 480) w art. 37:
 a) po ust. 2 dodaje się ust. 2a w brzmieniu:
       "2a. Przepisów ust. 1 nie stosuje się, jeżeli spółki nie podejmą działalności
           gospodarczej  i nie wystawią pierwszej faktury do dnia 
           31 marca 1994 r.",
 b) ust. 3 otrzymuje brzmienie:
       "3. W razie zgłoszenia likwidacji lub ogłoszenia upadłości spółek, o 
          których mowa w ust. 1, w okresie zwolnienia od podatku oraz w 
          okresie trzech lat od upływu okresu zwolnienia, spółki te są 
          obowiązane do zapłaty tego podatku za okres objęty zwolnieniem.
          Obowiązek podatkowy powstaje z chwilą wpisania do rejestru
          handlowego otwarcia likwidacji spółki lub z chwilą ogłoszenia
          jej upadłości.".
       
                                Art. 4.
W ustawie z dnia 19 grudnia 1980 r. o zobowiązaniach podatkowych (Dz.U. z 
1993 r. Nr 108, poz. 486) wprowadza się następujące zmiany:
 1) w art. 2 w ust. 1 po wyrazach "Skarbu Państwa" dodaje się wyrazy "lub 
   gminy";
 2) w art. 20 ust. 2 otrzymuje brzmienie:
       "2. Minister Finansów określi, w drodze rozporządzenia, jednolicie 
          dla wszystkich podatników, zasady obliczania odsetek, o których 
          mowa w art. 22 ust. 1a, oraz zasady obliczania i stawki odsetek 
          za zwłokę. Stawki odsetek za zwłokę nie mogą przekraczać 
          200% podstawowej stawki oprocentowania kredytu refinansowego,
          ustalonej przez Prezesa Narodowego Banku Polskiego.";
 3) w art. 22 po ust. 1 dodaje się ust. 1a i 1b w brzmieniu:
      "1a. Od zobowiązań podatkowych z tytułu podatków:
          1) dochodowego od osób prawnych,
          2) dochodowego od osób fizycznych,
          3) od towarów i usług,
          4) akcyzowego,
          5) importowego,
          6) od gier,
          których termin płatności został odroczony lub płatność podatku 
          została rozłożona na raty, pobiera się odsetki w wysokości 50% 
          odsetek za zwłokę pobieranych od zaległości podatkowych.
      1b. Przepisu ust. 1a nie stosuje się, jeżeli odroczenie terminu płatności 
         lub rozłożenie płatności na raty jest związane z bankowym postępowaniem
         ugodowym lub postępowaniem układowym.";
 4) w art. 26:
   a) ust. 2a otrzymuje brzmienie:
         "2a. Zapłata przez podmiot gospodarczy zobowiązań podatkowych 
             i innych świadczeń pieniężnych, do których stosuje się przepisy
             ustawy, następuje w formie bankowych rozliczeń bezgotówkowych,
             z wyjątkiem gdy zgodnie z odrębnymi przepisami
             zapłata tych należności jest dokonywana papierami wartościowymi
             lub znakami opłaty skarbowej albo jest pobierana
             przez płatnika lub inkasenta.",
   b) w ust. 2b wyrazy "do spółek cywilnych osób fizycznych" zastępuje się 
     wyrazami "podatkowej księgi przychodów i rozchodów.";
 5) art. 29 otrzymuje brzmienie:
   "Art. 29. 1. Kwoty nadpłaconych i nienależnie uiszczonych podatków
(nadpłaty) podlegają z urzędu zaliczeniu na
                zaległe i bieżące zobowiązania podatkowe, a w razie
                braku takich zobowiązań podlegają, z zastrzeżeniem
                ust. 4, zwrotowi z urzędu w ciągu 3 miesięcy od
                dnia powstania nadpłaty, chyba że podatnik zgłosi
                wniosek o zaliczenie nadpłaty na poczet przyszłych
                zobowiązań.
              2. Za datę powstania nadpłaty uważa się w szczególności:
                  1) w przypadku podatku dochodowego od osób fizycznych
                    - dzień złożenia zeznania rocznego,
                  2) w przypadku podatku dochodowego od osób prawnych
                    - dzień złożenia zeznania wstępnego,
                  3) w przypadku uchylenia, zmiany lub stwierdzenia 
                    nieważności decyzji - datę dokonania zapłaty.
              3. Jeżeli zwrot nadpłaty nie nastąpił w terminie określonym 
                w ust. 1, nadpłata ta podlega oprocentowaniu od dnia 
                powstania nadpłaty, w wysokości odsetek za zwłokę pobieranych
                od zaległości podatkowych, chyba że zwrot 
                nadpłaty nie jest możliwy z winy podatnika.
              4. Nadpłata nie podlega zwrotowi po upływie 3 lat licząc 
                od końca roku, w którym powstała, lub gdy nie można 
                ustalić osoby uprawnionej do jej odbioru.";
 6) w art. 31 w ust. 1 skreśla się wyrazy "za zwłokę";
 7) w art. 36:
   a) w ust. 1 wyrazy "państwowe biura notarialne są obowiązane" zastępuje 
     się wyrazami "notariusze mają obowiązek",
   b) w ust. 2 wyrazy "państwowych biur notarialnych" zastępuje się wyrazem 
     "notariuszy";
 8) w art. 40 w ust. 1 wyraz "ustawie" zastępuje się wyrazem "ustawach".
 
                                Art. 5.
W ustawie z dnia 23 grudnia 1988 r. o działalności gospodarczej (Dz.U. Nr 41, 
poz. 324, z 1990 r. Nr 26, poz. 149, Nr 34, poz. 198 i Nr 86, poz. 504, z 1991 r. 
Nr 31, poz. 128, Nr 41, poz. 179, Nr 73, poz. 321, Nr 105, poz. 452, Nr 106, 
poz. 457 i Nr 107, poz. 460 oraz z 1993 r. Nr 28, poz. 127 i Nr 47, poz. 212) 
wprowadza się następujące zmiany:
 1) w art. 3:
   a) ust. 3 otrzymuje brzmienie:
          "3. Podmiot gospodarczy, z zastrzeżeniem ust. 4, jest obowiązany 
             do:
              1) posiadania rachunku bankowego i gromadzenia oraz 
                wydatkowania środków pieniężnych za pośrednictwem 
                tego rachunku w każdym przypadku, gdy stroną transakcji
                jest inny podmiot gospodarczy i jednorazowa wartość 
                należności lub zobowiązań przekracza równowartość 
                3000 ECU, albo równowartość 1000 ECU, gdy suma 
                wartości tych należności i zobowiązań powstałych w miesiącu
                poprzednim przekracza 10 000 ECU, przeliczone 
                na złote według kursu kupna walut obcych ogłaszanego 
                przez Narodowy Bank Polski z ostatniego dnia miesiąca 
                poprzedzającego miesiąc, w którym dokonywane są operacje
                finansowe,
              2) zawiadomienia urzędu skarbowego, właściwego ze 
                względu na podatek dochodowy, o posiadaniu rachunku 
                bankowego, a w razie posiadania więcej niż jednego rachunku
                - do wskazania jednego z nich jako rachunku 
                podstawowego i zawiadomienia o tym banku, w którym 
                ten rachunek jest otwarty, oraz właściwego urzędu skarbowego;
                zawiadamiając urząd skarbowy należy podać 
                nazwę i adres banku oraz numer rachunku bankowego 
                albo podstawowego rachunku bankowego,
              3) zawiadomienia właściwego urzędu skarbowego oraz banku,
                w którym otwarty jest podstawowy rachunek bankowy,
                o posiadaniu rachunków bankowych w innych bankach,
                informując o nazwach i adresach banków oraz o 
                numerach rachunków bankowych,
              4) zawiadomienia banków, w których otwarte są inne rachunki
                bankowe tego podmiotu, o nazwie i adresie banku,
                gdzie otwarty jest rachunek podstawowy, oraz o numerze
                tego rachunku.",
   b) dodaje się ust. 3a i 3b w brzmieniu:
         "3a. Banki, w których otwarte są rachunki bankowe podmiotu gospodarczego
             inne niż rachunek podstawowy, obowiązane są 
             do zawiadomienia o tym banku, w którym otwarty jest rachunek
             podstawowy tego podmiotu.
          3b. W razie zmiany stanu faktycznego w stosunku do zawiadomień,
             o których mowa w ust. 3, podmiot gospodarczy jest 
             zobowiązany do zgłoszenia tych zmian w terminie 14 dni od 
             daty ich powstania.",
   c) w ust. 4 wyrazy "do spółek cywilnych osób fizycznych" zastępuje się wyrazami
     "podatkowej księgi przychodów i rozchodów";
 2) po rozdziale 4a dodaje się rozdział 4b w brzmieniu:
                              "Rozdział 4b
                             Przepisy karne
   Art. 25e. Kto wbrew obowiązkowi określonemu w art. 3 ust. 3 pkt 1
             nie posiada rachunku bankowego, podlega karze grzywny
             w wysokości od 100 000 000 do 1 000 000 000 zł.
   Art. 25f. Kto wbrew obowiązkowi określonemu w art. 3 ust. 3 pkt 1
             z pominięciem rachunku bankowego realizuje należności
             lub zobowiązania, których wartość przekracza kwotę
             określoną w tym przepisie, podlega karze grzywny w wysokości
             od 100 000 000 zł do 1 000 000 000 zł.
   Art. 25g. Kto wbrew obowiązkom określonym w art. 3 ust. 3 pkt 2-4
             nie dokonuje zawiadomień określonych w tych przepisach
             albo wbrew obowiązkowi określonemu w art. 3 ust. 3b nie
             dokonuje zgłoszenia, o którym mowa w tym przepisie, lub 
             dokonuje go z opóźnieniem, podlega karze grzywny w wysokości
             od 25 000 000 zł do 250 000 000 zł.
   Art. 25h. Karom, o których mowa w art. 25e-25g, podlega również
             ten, kto dopuszcza się czynów określonych w tych przepisach,
działając za osobę prawną albo jednostkę nie
             mającą osobowości prawnej.";
 3) w art. 51 wyrazy "Polskiej Rzeczypospolitej Ludowej" zastępuje się wyrazami
   "Rzeczypospolitej Polskiej".
                                Art. 6.
W ustawie z dnia 31 stycznia 1989 r. - Prawo bankowe (Dz.U. z 1992 r. Nr 72, 
poz. 359 oraz z 1993 r. Nr 6, poz. 29 i Nr 28, poz. 127) w art. 13 wprowadza 
się następujące zmiany:
 1) dodaje się nowy ust. 3 w brzmieniu:
       "3. W celu realizacji obowiązku wynikającego z art. 3 ustawy z dnia 
          23 grudnia 1988 r. o działalności gospodarczej (Dz.U. Nr 41, 
          poz. 324, z 1990 r. Nr 26, poz. 149, Nr 34, poz. 198 i Nr 86, poz. 
          504, z 1991 r. Nr 31, poz. 128, Nr 41, poz. 179, Nr 73, poz. 321, 
          Nr 105, poz. 452, Nr 106, poz. 457 i Nr 107, poz. 460 oraz z 
          1993 r. Nr 28, poz. 127 i Nr 47, poz. 212 i Nr 134, poz. 646) banki
          otwierają i prowadzą rachunki bankowe podmiotów gospodarczych.";
 2) dotychczasowy ust. 3 oznacza się jako ust. 4.
 
                                Art. 7.
W ustawie z dnia 29 grudnia 1982 r. o urzędzie Ministra Finansów oraz urzędach
i izbach skarbowych (Dz.U. Nr 45, poz. 289, z 1985 r. Nr 12, poz. 50, z 
1987 r. Nr 3, poz. 18 i Nr 33, poz. 180, z 1988 r. Nr 16, poz. 112 i Nr 19, poz. 
132, z 1990 r. Nr 14, poz. 88, z 1991 r. Nr 94, poz. 421 i Nr 100, poz. 442, z 
1992 r. Nr 68, poz. 341 oraz z 1993 r. Nr 28, poz. 127) dodaje się art. 9b w 
brzmieniu:
   "Art. 9b. 1. Pracownikom urzędów skarbowych wykonującym źródłową
                kontrolę podatkową przysługuje miesięczny dodatek
                kontrolerski do wynagrodzenia w wysokości do 50% wynagrodzenia.

              2. Minister Finansów, w drodze zarządzenia, określi rodzaje,
                zasady, wysokość i tryb przyznawania dodatku, o którym
                mowa w ust. 1.".
                               Rozdział 2
                     Przepisy przejściowe i końcowe
                                    
                                Art. 8.
W ustawie, o której mowa w art. 1, na 1994 r. wprowadza się następujące 
zmiany:
 1) w art. 27 w ust. 1 skala podatkowa otrzymuje brzmienie:
+----------------------+--------------------------------------------------+
|Podstawa obliczenia   |                                                  |
|podatku w złotych     |                 Podatek wynosi                   |
|ponad        do       |                                                  |
+----------------------+--------------------------------------------------+
|            90.800.000|21% podstawy obliczenia minus kwota   1.212.000 zł|
| 90.800.000181.600.000| 17.856.000 zł + 33% nadwyżki ponad  90.800.000 zł|
|181.600.000           | 47.820.000 zł + 45% nadwyżki ponad 181.600.000 zł|
+----------------------+--------------------------------------------------+
 2) w art. 32:
   a) w ust. 1 stawki "20%", "30%" i "40%" zastępuje się odpowiednio stawkami
     "21%", "33%" i "45%",
   b) w ust. 1a stawki "20%" i "30%" zastępuje się odpowiednio stawkami 
     "21%" i "33%";
 3) w art. 34 w ust. 3 stawkę "20%" zastępuje się stawką "21%".
 
                                Art. 9.
 1. Podatnicy, którzy przed dniem 1 stycznia 1994 r. nabyli prawo do odliczenia
   wydatków poniesionych na cele określone w art. 26 ust. 1 pkt 5 lit.g) 
   ustawy wymienionej w art. 1 i nie odliczyli przed tym dniem przysługującej 
   im kwoty, zachowują prawo do odliczenia pozostałej części wydatków od 
   dochodów uzyskanych po tym dniu.
 2. Przepis art. 26 ust. 6 ustawy wymienionej w art. 1, w części dotyczącej  
   możliwości odliczania wydatków udokumentowanych fakturą (rachunkiem) 
   wystawioną wyłącznie przez podatnika podatku od towarów i usług nie korzystającego
   ze zwolnienia od tego podatku, w 1994 r. nie ma zastosowania
   u tych podatników, którzy przed dniem ogłoszenia ustawy zawarli 
   umowy o wykonanie czynności określonych w art. 26 ust. 1 pkt 5 lit.b) 
   oraz lit. d)-g) i w pkt 6 z osobami korzystającymi ze zwolnienia od podatku
   od towarów i usług oraz w terminie do dnia 31 stycznia 1994 r. zawiadomili
   o zawarciu tych umów urzędy skarbowe właściwe w sprawach opodatkowania
   podatkiem dochodowym od osób fizycznych.
 3. Przepis art. 26 ust. 10, w brzmieniu obowiązującym w latach 1992 i 1993, 
   ustawy wymienionej w art. 1 ma zastosowanie również do spłaty kredytów 
   lub pożyczek podlegających odliczeniu na podstawie przepisów obowiązujących
   przed wejściem w życie niniejszej ustawy.
 4. Przepis art. 37 ust. 3 ustawy wymienionej w art. 3, w części dotyczącej 
   utraty prawa do zwolnienia z powodu ogłoszenia upadłości spółki, ma zastosowanie
   do spółek, które korzystają ze zwolnienia w dniu ogłoszenia 
   ustawy lub uzyskają zwolnienie do dnia 31 marca 1994 r.
 5. Przepis art. 22 ust. 1a ustawy wymienionej w art. 4 ma zastosowanie, jeżeli 
   decyzja o odroczeniu terminu zapłaty lub rozłożeniu podatku na raty została
   wydana po dniu 1 stycznia 1994 r.
 6. Podmioty gospodarcze prowadzące, zgodnie z odrębnymi przepisami, podatkową
   księgę przychodów i rozchodów są zobowiązane do posiadania 
   rachunku bankowego nie później niż przed upływem 60 dni od dnia ogłoszenia
   ustawy; art. 3 ust. 3 ustawy wymienionej w art. 5 stosuje się od dnia 
   otwarcia rachunku.
 7. Zawiadomień, o których mowa w art. 3 ust. 3 ustawy wymienionej w art. 5, 
   należy dokonać w ciągu 30 dni od dnia ogłoszenia ustawy, z wyjątkiem 
   podmiotów gospodarczych prowadzących podatkową księgę przychodów i 
   rozchodów, dla których termin ten wynosi do 60 dni.
 
                                Art. 10.
Minister Finansów ogłosi w Dzienniku Ustaw Rzeczypospolitej Polskiej jednolite
teksty ustawy o podatku dochodowym od osób fizycznych, ustawy o podatku
dochodowym od osób prawnych oraz ustawy o urzędzie Ministra Finansów 
oraz urzędach i izbach skarbowych, z uwzględnieniem zmian wynikających z 
przepisów ogłoszonych przed dniem wydania jednolitych tekstów.
                                Art. 11.
Ustawa wchodzi w życie z dniem 1 stycznia 1994 r., z tym że przepisy art. 1 i 2 
stosuje się do opodatkowania dochodów uzyskanych od tego dnia, z wyjątkiem 
przepisów art. 1 pkt 15 lit.c) oraz pkt 21 lit.d), które stosuje się również do 
rozliczenia podatku dochodowego za 1993 r.
 
