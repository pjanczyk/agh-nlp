



        Tekst ustawy ustalony ostatecznie po rozpatrzeniu poprawek Senatu
                                                                                
                                                                                
                                     USTAWA
                             z dnia 19 lipca 2001 r.
                                        
             o zmianie ustawy o zakładach opieki zdrowotnej i ustawy
                             o szkolnictwie wyższym
                                        
                                        
                                     Art. 1.
W ustawie z dnia 30 sierpnia 1991 r. o zakładach opieki zdrowotnej (Dz.U. z 1991
r. Nr 91, poz. 408, z 1992 r. Nr 63, poz. 315, z 1994 r. Nr 121, poz. 591, z
1995 r. Nr 138, poz. 682, z 1996 r. Nr 24, poz. 110, z 1997 r. Nr 104, poz. 661,
Nr 121, poz. 769 i Nr 158, poz. 1041, z 1998 r. Nr 106, poz. 668, Nr 117, poz.
756 i Nr 162, poz. 1115, z 1999 r. Nr 28, poz. 255 i 256, Nr 84, poz. 939, z
2000 r. Nr 3, poz. 28, Nr 12, poz. 136, Nr 43, poz. 489, Nr 84, poz. 948, Nr
114, poz. 1193 i Nr 120, poz. 1268 oraz z 2001 r. Nr 5, poz. 45) wprowadza się
następujące zmiany:
1) w art. 2 dodaje się ust. 5 w brzmieniu:
    "5. Nazwa zakładu opieki zdrowotnej, o którym mowa w art. 1 ust. 2 pkt 2,
       zawiera oznaczenie "kliniczny" albo oznaczenie "uniwersytecki".";
2) w art. 6 dodaje się ust. 3 w brzmieniu:
    "3. Rada Ministrów określi, w drodze rozporządzenia, sposób i tryb podziału
      dotacji, o których mowa w ust. 2, dla państwowych uczelni medycznych
      i państwowych uczelni prowadzących działalność dydaktyczną i badawczą w
      dziedzinie nauk medycznych, uwzględniając w szczególności liczbę
      kształconych studentów.";
3) w art. 8:
   a) w ust. 1 dodaje się pkt 3a w brzmieniu:
        "3a) państwową uczelnię medyczną lub państwową uczelnię prowadzącą
           działalność dydaktyczną i badawczą w dziedzinie nauk medycznych,",
   b) ust. 2 otrzymuje brzmienie:
         "2. Publicznym zakładem opieki zdrowotnej jest zakład opieki
           zdrowotnej utworzony przez organ, o którym mowa w ust. 1 pkt 1-3a.",
   c) w ust. 3 skreśla się wyrazy " , z zastrzeżeniem ust. 2 pkt 2",
   d) skreśla się ust. 3a;
4) w art. 12 w ust. 4 wyrazy  "oraz ust. 2 pkt 2" zastępuje się wyrazami "i
  3a";
5) w art. 35b w ust. 1 wyrazy "pkt 1-3" zastępuje się wyrazami "pkt 1-3a";
6) dodaje się art. 36a i 36b w brzmieniu:
    "Art. 36a. 1. Tworzenie, przekształcenie i likwidacja publicznego zakładu
             opieki zdrowotnej, którego organem założycielskim jest państwowa
             uczelnia medyczna lub państwowa uczelnia prowadząca działalność
             dydaktyczną i badawczą w dziedzinie nauk medycznych, następuje w
             drodze uchwały senatu właściwej państwowej uczelni medycznej lub
             państwowej uczelni prowadzącej działalność dydaktyczną i badawczą
             w dziedzinie nauk medycznych.
         2. Uchwała senatu, o której mowa w ust. 1, dotycząca likwidacji lub
           przekształcenia publicznego zakładu opieki zdrowotnej, w wyniku
           którego ma nastąpić jego likwidacja lub istotne ograniczenie
           poszczególnych rodzajów działalności zakładu i udzielanych świadczeń
           zdrowotnych, wymaga zgody ministra właściwego do spraw zdrowia w
           formie decyzji, z zastrzeżeniem ust. 3 i 4.
         3. W przypadku uczelni, o których mowa w art. 8 ust. 1 pkt 3a,
           nadzorowanych przez Ministra Obrony Narodowej, uchwała senatu w
           sprawach określonych w ust. 2, wymaga zgody Ministra Obrony
           Narodowej w formie decyzji.
         4. Do uchwał, o których mowa w ust. 1 i 2, nie ma zastosowania art.
           43.
      Art. 36b. 1. Minister właściwy do spraw zdrowia może odmówić zgody na
             likwidację lub przekształcenie  publicznego zakładu opieki
             zdrowotnej, w wyniku którego ma nastąpić jego likwidacja lub
             istotne ograniczenie poszczególnych rodzajów działalności zakładu
             i udzielanych świadczeń zdrowotnych, tylko w przypadku gdy zakład
             udziela określonych świadczeń zdrowotnych jako jedyny w
             województwie i nie jest możliwe dalsze udzielanie tych świadczeń w
             innym zakładzie opieki zdrowotnej.
         2. W decyzji odmawiającej wyrażenia zgody, minister właściwy do spraw
           zdrowia przyznaje publicznemu zakładowi opieki zdrowotnej środki
           publiczne niezbędne do dalszego funkcjonowania zakładu w zakresie
           gwarantującym realizację świadczeń zdrowotnych na dotychczasowym
           poziomie.
         3. Za zobowiązania publicznego zakładu opieki zdrowotnej, powstałe po
           wydaniu decyzji odmawiającej zgody na likwidację lub przekształcenie
           zakładu w wyniku którego miała nastąpić likwidacja lub istotne
           ograniczenie poszczególnych rodzajów działalności zakładu i
           udzielanych świadczeń zdrowotnych, odpowiedzialność ponosi Skarb
           Państwa.";
7) w art. 39 w ust. 2 zdanie drugie otrzymuje brzmienie:
    "Nie dotyczy to zakładu utworzonego na podstawie art. 8 ust. 1 pkt 3a.";
8) po art. 43 skreśla się wyrazy "Rozdział 2a Szpitale kliniczne";
9) skreśla się art. 43a-art. 43d;
10) w art. 43f skreśla się  wyrazy "szpitala klinicznego albo";
11) skreśla się art. 43g;
12) w art. 44:
   a) ust. 5 otrzymuje brzmienie:
     "5. Z kierownikiem zakładu opieki zdrowotnej, utworzonego na podstawie
       art. 8 ust. 1 pkt 3a, nawiązuje stosunek pracy albo zawiera umowę
       cywilnoprawną rektor właściwej uczelni państwowej; do żołnierzy
       zawodowych stosuje się przepisy o służbie wojskowej żołnierzy
       zawodowych.",
   b) dodaje się ust. 5a i 5b w brzmieniu:
      "5a. Kierownikowi zakładu opieki zdrowotnej, o którym mowa w ust. 5,
         przysługuje prawo do przedstawiania senatowi właściwej uczelni
         medycznej opinii i wniosków w sprawach zastrzeżonych do kompetencji
         organu założycielskiego a wywołujących skutki w sferze związanej z
         zarządzaniem szpitalem klinicznym, na warunkach i w trybie określonych
         w statucie uczelni.
      5b. Komendanta zakładu opieki zdrowotnej utworzonego przez Wojskową
         Akademię Medyczną wyznacza Minister Obrony Narodowej, na wniosek
         rektora, po zasięgnięciu opinii szefa (dyrektora) komórki
         organizacyjnej właściwej do spraw służby zdrowia w Ministerstwie
         Obrony Narodowej.",
   c) skreśla się ust. 6;
13) w art. 44a:
   a) w ust. 1 w pkt 1 skreśla się wyrazy "oraz kierownika szpitala
     klinicznego",
   b) w ust. 2a kropkę na końcu zdania zastępuje się przecinkiem i dodaje się
     wyrazy "na zasadach określonych w statucie uczelni.",
   c) dodaje się ust. 2b w brzmieniu:
     "2b. Rektor, o którym mowa w ust. 2a, powołuje ordynatora - kierownika
       kliniki oraz ordynatora - kierownika oddziału klinicznego, po uprzednim
       zasięgnięciu opinii kierownika zakładu opieki zdrowotnej, o którym mowa
       w art. 44 ust. 5.";
14) art. 44c otrzymuje brzmienie:
      "Art. 44c 1. W zakładzie opieki zdrowotnej, utworzonym na podstawie art.
             8 ust. 1 pkt 3a, skład rady społecznej, zadania, czas trwania
             kadencji oraz okoliczności odwołania członków rady przed upływem
             kadencji ustala w statucie tego zakładu, senat właściwej
             państwowej uczelni medycznej albo państwowej uczelni prowadzącej
             działalność dydaktyczną i badawczą w dziedzinie nauk medycznych.
         2. W skład rady społecznej działającej przy zakładzie opieki
           zdrowotnej, o którym mowa w ust. 1, wchodzą z zastrzeżeniem ust. 4:
           1) jako przewodniczący - przedstawiciel rektora uczelni,
           2) jako członkowie:
                a) przedstawiciel ministra właściwego do spraw zdrowia,
                b) przedstawiciel wojewody,
                c) przedstawiciel przewodniczącego zarządu samorządu
                  województwa,
                d) przedstawiciel okręgowej izby lekarskiej,
                e) przedstawiciel okręgowej rady pielęgniarek i położnych,
                f) osoby powołane przez senat - w ilości nieprzekraczającej 5
                  osób.
         3. Członkiem rady społecznej zakładu, o którym mowa w ust. 1, nie może
           być osoba pozostająca w stosunku pracy z zakładem opieki zdrowotnej
           utworzonym przez państwową uczelnię medyczną lub państwową uczelnię
           prowadzącą działalność dydaktyczną i badawczą w dziedzinie nauk
           medycznych.
         4. Do zakładu opieki zdrowotnej utworzonego przez uczelnię, o której
           mowa w art. 8 ust. 1 pkt 3a, nadzorowaną przez Ministra Obrony
           Narodowej, nie stosuje się przepisów ust. 2 pkt 2 lit. b) i c); do
           żołnierzy zawodowych stosuje się odpowiednio postanowienia ust. 3.
         5. Radę społeczną powołuje, odwołuje oraz zwołuje jej pierwsze
           posiedzenie rektor właściwej państwowej uczelni.";
15) w art. 53a ust. 2 po wyrazie "terytorialnego" dodaje wyrazy "lub własnością
  państwowej uczelni medycznej albo państwowej uczelni prowadzącej działalność
  dydaktyczną i badawczą w dziedzinie nauk medycznych";
16) w art. 55:
   a) w ust. 2 po wyrazach "opieki zdrowotnej" dodaje się wyrazy " , z
     zastrzeżeniem ust. 3 i 4",
   b) dodaje się ust. 3 i 4 w brzmieniu:
     "3. Zakładom opieki zdrowotnej utworzonym na podstawie art. 8 ust. 1 pkt
       3a, dotacje wymienione w ust. 1, przyznaje minister właściwy do spraw
       zdrowia za pośrednictwem właściwej państwowej uczelni medycznej albo
       państwowej uczelni prowadzącej działalność dydaktyczną i badawczą w
       dziedzinie nauk medycznych.
     4. Zakładom opieki zdrowotnej utworzonym na podstawie art. 8 ust. 1 pkt
       3a, przez uczelnie nadzorowane przez Ministra Obrony Narodowej, dotacje
       wymienione w ust. 1, przyznaje Minister Obrony Narodowej za
       pośrednictwem tych uczelni.";
17) w art. 56 ust. 2 po wyrazie "komunalnego" dodaje się wyrazy "lub mienia
  państwowej uczelni medycznej albo państwowej uczelni prowadzącej działalność
  dydaktyczną i badawczą w dziedzinie nauk medycznych";
18) w art. 60:
   a) dodaje się ust. 4a i 4b w brzmieniu:
      "4a. Postanowienia ust. 3 i 4 nie dotyczą zakładu opieki zdrowotnej
         utworzonego na podstawie art. 8 ust. 1 pkt 3a.
      4b. Uchwała organu, który utworzył zakład opieki zdrowotnej o likwidacji
         winna zawierać:
         1) określenie zakładu podlegającego likwidacji,
         2) oznaczenie dnia otwarcia likwidacji,
         3) określenie sposobu i trybu zadysponowania składnikami materialnymi
           i niematerialnymi,
         4) wskazanie podmiotu który przejmie prawa i obowiązki likwidowanego
           zakładu oraz określenie zakresu tych praw i zobowiązań,
         5) oznaczenie dnia zakończenia czynności likwidacyjnych.",
   b) dodaje się ust. 5a w brzmieniu:
      "5a. Postanowienia ust. 5 stosuje się odpowiednio do zakładu opieki
         zdrowotnej utworzonego na podstawie art. 8 ust. 1 pkt 3a.",
   c) w ust. 6 po wyrazie "terytorialnego" dodaje się wyrazy "lub odpowiednio
     państwowej uczelni medycznej albo państwowej uczelni prowadzącej
     działalność dydaktyczną i badawczą w dziedzinie nauk medycznych";
19) w art. 67 w ust. 3a skreśla się wyrazy "o którym mowa w art. 43b ust. 1,".
     
                                     Art. 2.
W ustawie z dnia 12 września 1990 r. o szkolnictwie wyższym (Dz.U. Nr 65, poz.
385, z 1992 r. Nr 54, poz. 254 i Nr 63, poz. 314, z 1994 r. Nr 1, poz. 3, Nr 43,
poz. 163, Nr 105, poz. 509 i Nr 121, poz. 591, z 1996 r. Nr 5, poz. 34, Nr 24,
poz. 110, z 1997 r. Nr 28, poz. 153, Nr 96, poz. 590, Nr 104, poz. 661, Nr 121,
poz. 770, Nr 141, poz. 943, z 1998 r. Nr 50, poz. 310, Nr 106, poz. 668 i Nr
162, poz. 1115 i poz. 1118 oraz z 2000 r. Nr 120, poz. 1268 i Nr 122, poz. 1314)
wprowadza się następujące zmiany:
1) w art. 48 w ust. 1 w pkt 10 kropkę zastępuje się przecinkiem i dodaje pkt 11
  w brzmieniu:
     "11) podejmowanie uchwał w sprawach określonych w przepisach o zakładach
         opieki zdrowotnej.";
2) w art. 49 w ust. 3 w pkt 4 kropkę zastępuje się przecinkiem i dodaje pkt 5 w
  brzmieniu:
     "5) podejmuje decyzje w sprawach zastrzeżonych w ustawie do jego
       kompetencji, a także określonych w innych przepisach.";
3) skreśla się art. 65a.
                                     Art. 3.
Przepisy wykonawcze, wydane na podstawie ustawy, o której mowa w art. 1,
zachowują moc do czasu wejścia w życie przepisów wykonawczych, wydanych na
podstawie niniejszej ustawy, nie dłużej jednak niż przez okres 12 miesięcy od
dnia jej wejścia w życie, w zakresie, w jakim nie pozostają w sprzeczności z
niniejszą ustawą.
                                     Art. 4.
1. Właściwa państwowa uczelnia medyczna oraz państwowa uczelnia prowadząca
  działalność dydaktyczną i badawczą w dziedzinie nauk medycznych staje się z
  mocy prawa organem założycielskim, o którym mowa w art. 8 ust. 1 pkt
  3a ustawy, o której mowa w art. 1, szpitala klinicznego istniejącego w dniu
  wejścia w życie ustawy.
2. Z dniem wejścia w życie ustawy państwowe uczelnie medyczne oraz państwowe
  uczelnie prowadzące działalność dydaktyczną i badawczą w dziedzinie nauk
  medycznych przejmują uprawnienia ministra właściwego do spraw zdrowia, który
  utworzył szpitale kliniczne na podstawie ustawy, o której mowa w art. 1, w
  brzmieniu obowiązującym przed dniem wejścia w życie niniejszej ustawy.
3. Pracownicy dotychczasowego samodzielnego publicznego szpitala klinicznego,
  utworzonego przez ministra właściwego do spraw zdrowia, stają się z dniem
  wejścia w życie ustawy pracownikami zakładu opieki zdrowotnej tworzonego na
  podstawie art. 8 ust. 1 pkt 3a ustawy, o której mowa w art. 1.
4.  Minister właściwy do spraw zdrowia określi, w drodze rozporządzenia, wykaz
  szpitali klinicznych oraz państwowych uczelni medycznych i państwowych
  uczelni prowadzących działalność dydaktyczną i badawczą w dziedzinie nauk
  medycznych, o których mowa w ust. 2, właściwych do przejęcia uprawnień organu
  założycielskiego.
                                     Art. 5.
Właściwa państwowa uczelnia medyczna oraz państwowa uczelnia prowadząca
działalność dydaktyczną i badawczą w dziedzinie nauk medycznych będąca organem
założycielskim zakładu opieki zdrowotnej utworzonego na podstawie art. 8 ust. 1
pkt 3a ustawy, o której mowa w art. 1, w terminie 6 miesięcy od dnia wejścia w
życie ustawy:
   1) dostosuje brzmienie statutu i innych wewnętrznych aktów normatywnych do
     zmian wprowadzonych niniejszą ustawą,
   2) dokona wpisu zakładu do rejestru, o którym mowa w art. 12 ustawy, o
     której mowa w art. 1,
   3) dokona zmiany w rejestrze publicznych zakładów opieki zdrowotnej, o
     którym mowa w art. 35b ust. 3 ustawy, o której mowa w art. 1,
   4) powoła radę społeczną zakładu.
   
                                     Art. 6.
Ustawa wchodzi w życie po upływie 14 dni od dnia ogłoszenia.
                                                                                
