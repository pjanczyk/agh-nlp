



Dz.U. z 2001 r. Nr 100, poz. 1084
                                        
                                        
                                        
                                     USTAWA
                             z dnia 27 lipca 2001 r.
                                        
       o zmianie ustawy o Policji, ustawy o działalności ubezpieczeniowej,
       ustawy - Prawo bankowe, ustawy o samorządzie powiatowym oraz ustawy
       - Przepisy wprowadzające ustawy reformujące administrację publiczną
                                        
                                        
                                     Art. 1.
W ustawie z dnia 6 kwietnia 1990 r. o Policji (Dz.U. z 2000 r. Nr 101, poz. 1092
oraz z 2001 r. Nr 41, poz. 465) wprowadza się następujące zmiany:
1) w art. 1 dodaje się ust. 3 w brzmieniu:
     "3. Policja realizuje także zadania wynikające z umów i porozumień
       międzynarodowych, na zasadach i w zakresie w nich określonych.";
2) w art. 6:
   a) ust. 2 otrzymuje brzmienie:
     "2. Terytorialny zasięg działania organów, o których mowa w ust. 1 pkt 1 i
       2, odpowiada zasadniczemu podziałowi administracyjnemu Państwa, z
       zastrzeżeniem ust. 3-5.",
   b) dodaje się ust. 3-5 w brzmieniu:
     "3. Wyłącza się z terytorialnego zasięgu działania komendanta
       wojewódzkiego Policji właściwego dla województwa mazowieckiego obszar:
         1) powiatu warszawskiego oraz powiatów: grodziskiego, legionowskiego,
           otwockiego, piaseczyńskiego, pruszkowskiego, warszawskiego
           zachodniego i wołomińskiego,
         2) innych powiatów lub gmin przyłączonych do Warszawskiego Zespołu
           Miejskiego w trybie określonym przepisami ustawy o ustroju miasta
           stołecznego Warszawy - z dniem wejścia w życie ustawy z dnia 8
           czerwca 2001 r. o zmianie ustawy o ustroju miasta stołecznego
           Warszawy.
     4. Komendant Stołeczny Policji wykonuje na obszarze, o którym mowa w ust.
       3, zadania i kompetencje odpowiadające zadaniom i kompetencjom
       komendanta wojewódzkiego Policji w stosunku do komendantów powiatowych w
       powiatach, o których mowa w ust. 3.
     5. Komenda Stołeczna Policji stanowi aparat pomocniczy Komendanta
       Stołecznego Policji, wykonujący swoje zadania na obszarze, o którym mowa
       w ust. 3.";
3) w art. 6b dodaje się ust. 6 w brzmieniu:
     "6. Komendanta Stołecznego Policji powołuje i odwołuje minister właściwy
       do spraw wewnętrznych na wniosek Komendanta Głównego Policji złożony za
       zgodą wojewody mazowieckiego. Do konkursu na stanowisko Komendanta
       Stołecznego Policji stosuje się odpowiednio przepisy dotyczące konkursu
       na stanowisko komendanta wojewódzkiego Policji.";
4) w art. 6e w ust. 3 wyraz "przedstawienia" zastępuje się wyrazem
  "doręczenia";
5) w art. 7 w ust. 1:
   a) pkt 4 otrzymuje brzmienie:
     "4) szczegółowe zasady szkolenia strażników gminnych (miejskich),",
   b) dodaje się pkt 4a w brzmieniu:
     "4a) programy szkoleń zawodowych policjantów,";
6) art. 8a otrzymuje brzmienie:
    "Art. 8a. 1. Komendant powiatowy (miejski) Policji może tworzyć rewiry
            dzielnicowych oraz posterunki Policji na zasadach określonych przez
            Komendanta Głównego Policji.
           2. Kierownika rewiru oraz kierownika posterunku Policji mianuje i
            zwalnia ze stanowiska komendant powiatowy (miejski) Policji, po
            zasięgnięciu opinii wójta (burmistrza lub prezydenta miasta), chyba
            że do wyrażenia opinii w tej sprawie upoważniony został organ
            wykonawczy jednostki pomocniczej gminy.
           3. Do zadań kierownika rewiru oraz kierownika posterunku Policji
            należy w szczególności:
             1)   rozpoznawanie  zagrożeń  i  przeciwdziałanie  przyczynom   ich
               powstawania,
             2)  inicjowanie  i  organizowanie  działań  społeczności  lokalnych
               mających   na   celu  zapobieganie  popełnianiu   przestępstw   i
               wykroczeń oraz innym zjawiskom kryminogennym,
           3) wykonywanie czynności administracyjno-porządkowych oraz innych
             niecierpiących zwłoki czynności związanych z zawiadomieniem o
             przestępstwie i zabezpieczeniem miejsca zdarzenia.";
7) w art. 10 dodaje się ust. 5 w brzmieniu:
   "5. Komendanci powiatowi (miejscy) Policji są obowiązani udostępniać komisji
     bezpieczeństwa i porządku, na żądanie jej przewodniczącego, dokumenty i
     informacje dotyczące pracy Policji na terenie powiatu, z wyjątkiem akt
     personalnych pracowników i funkcjonariuszy, materiałów operacyjnorozpoznawczych
lub dochodzeniowo-śledczych oraz akt w indywidualnych
     sprawach administracyjnych.";
8) w art. 13:
   a) w ust. 4 po wyrazach "w rewirach dzielnicowych" dodaje się wyrazy "i w
     posterunkach Policji",
   b) po ust. 4 dodaje się ust. 4a-4c w brzmieniu:
     "4a. Rada powiatu lub rada gminy może przekazać, na warunkach określonych
       w porozumieniu zawartym między zarządem powiatu lub gminy, a właściwym
       komendantem powiatowym (miejskim) Policji, środki finansowe stanowiące
       dochody własne powiatu lub gminy, dla Policji z przeznaczeniem na:
        1) rekompensatę pieniężną za czas służby przekraczający normę określoną
         w art. 33 ust. 2,
        2) nagrodę za osiągnięcia w służbie,
      dla policjantów właściwych miejscowo komend powiatowych (miejskich) i
       komisariatów, którzy realizują zadania z zakresu służby prewencyjnej.
     4b. Porozumienie, o którym mowa w ust. 4a, określa w szczególności:
           1) rodzaje ustawowych zadań Policji, finansowanych na podstawie
            porozumienia:
             a)  wykonywanych w czasie przekraczającym normę określoną w art. 33
               ust. 2,
             b)   za   wykonywanie  których  może  być  przyznana   nagroda   za
               osiągnięcia w służbie,
           2)  wysokość  oraz tryb i  terminy przekazywania środków finansowych,
             o których mowa w ust. 4a,
           3) sposób dokonywania oceny prawidłowości wykonania porozumienia.
     4c. Środki finansowe, o których mowa w ust. 4a, są środkami specjalnymi w
       rozumieniu ustawy z dnia 26 listopada 1998 r. o finansach publicznych
       (Dz.U. Nr 155, poz. 1014, z 1999 r. Nr 38, poz. 360, Nr 49, poz. 485, Nr
       70, poz. 778 i Nr 110, poz. 1255 oraz z 2000 r. Nr 6, poz. 69,Nr 12,
       poz. 136, Nr 48, poz. 550, Nr 95, poz. 1041, Nr 119, poz. 1251 i Nr 122,
       poz. 1315).";
9) w art. 15 w ust. 1 dodaje się pkt 5a w brzmieniu:
     "5a) obserwowania i rejestrowania przy użyciu środków technicznych obrazu
       zdarzeń w miejscach publicznych, a w przypadku czynności operacyjnorozpoznawczych
i administracyjno-porządkowych podejmowanych na podstawie
       ustawy - także i dźwięku towarzyszącego tym zdarzeniom,";
10) w art. 16 w ust. 1 pkt 4 otrzymuje brzmienie:
     "4) psy i konie służbowe,";
11) art. 19-19b otrzymują brzmienie:
      "Art. 19. 1. Przy wykonywaniu czynności operacyjno-rozpoznawczych,
             podejmowanych przez Policję w celu zapobieżenia, wykrycia,
             ustalenia sprawców, a także uzyskania i utrwalenia dowodów
             ściganych z oskarżenia publicznego, umyślnych przestępstw:
           1) przeciwko życiu, określonych w art. 148-150 Kodeksu karnego,
           2) określonych  w art. 134, art. 135 § 1, art. 136 § 1, art. 156 § 1
             i 3, art. 163 § 1 i 3, art. 164 § 1, art. 165 § 1 i 3, art. 166,
             167, 173 § 1 i 3, art. 189, 204 § 4, art. 223, 228, 229, 232, 245,
             246, 252 § 1-3, art. 253, 258, 269, 280-282, 285 § 1, art. 286,
             296, 299
             § 1-6 oraz w art. 310 § 1, 2 i 4 Kodeksu karnego,
           3) przeciwko obrotowi gospodarczemu, określonych w art. 297-306
             Kodeksu karnego, powodujących szkodę majątkową lub skierowanych
             przeciwko mieniu, jeżeli wysokość szkody lub wartość mienia
             przekracza pięćdziesięciokrotną wysokość najniższego wynagrodzenia
             za pracę określonego na podstawie odrębnych przepisów,
           4) skarbowych, jeżeli wartość przedmiotu czynu lub uszczuplenie
             należności publicznoprawnej przekraczają pięćdziesięciokrotną
             wysokość najniższego wynagrodzenia za pracę określonego na
             podstawie odrębnych przepisów,
           5) nielegalnego wytwarzania, posiadania lub obrotu bronią, amunicją,
             materiałami wybuchowymi, środkami odurzającymi lub substancjami
             psychotropowymi albo ich prekursorami oraz materiałami jądrowymi i
             promieniotwórczymi,
           6) określonych w art. 8 ustawy z dnia 6 czerwca 1997 r. - Przepisy
             wprowadzające Kodeks karny (Dz.U. Nr 88, poz. 554, Nr 160, poz.
             1083 oraz z 1998 r. Nr 113, poz. 715),
           7) określonych w art. 20 ustawy z dnia 26 października 1995 r. o
             pobieraniu i przeszczepianiu komórek, tkanek i narządów (Dz.U. Nr
             138, poz. 682, z 1997 r. Nr 88, poz. 554 i Nr 104, poz. 661 oraz z
             2000 r. Nr 120, poz. 1268),
           8) ściganych na mocy umów i porozumień międzynarodowych,
          gdy inne środki okazały się bezskuteczne albo zachodzi wysokie
           prawdopodobieństwo, że będą nieskuteczne lub nieprzydatne, sąd
           okręgowy, na pisemny wniosek Komendanta Głównego Policji, złożony po
           uzyskaniu pisemnej zgody Prokuratora Generalnego albo na pisemny
           wniosek komendanta wojewódzkiego Policji, złożony po uzyskaniu
           pisemnej zgody właściwego miejscowo prokuratora okręgowego, może, w
           drodze postanowienia, zarządzić kontrolę operacyjną.
         2. Postanowienie, o którym mowa w ust. 1, wydaje sąd okręgowy właściwy
           miejscowo ze względu na siedzibę składającego wniosek organu
           Policji.
         3. W przypadkach niecierpiących zwłoki, jeżeli mogłoby to spowodować
           utratę informacji lub zatarcie albo zniszczenie dowodów
           przestępstwa, Komendant Główny Policji lub komendant wojewódzki
           Policji może zarządzić, po uzyskaniu pisemnej zgody właściwego
           prokuratora, o którym mowa w ust. 1, kontrolę operacyjną, zwracając
           się jednocześnie do właściwego miejscowo sądu okręgowego z wnioskiem
           o wydanie postanowienia w tej sprawie. W razie nieudzielenia przez
           sąd  zgody w terminie 5 dni od dnia zarządzenia kontroli
           operacyjnej, organ zarządzający wstrzymuje kontrolę operacyjną oraz
           dokonuje protokolarnego, komisyjnego zniszczenia materiałów
           zgromadzonych podczas jej stosowania.
         4. Sąd okręgowy może zezwolić, na pisemny wniosek Komendanta Głównego
           Policji lub komendanta wojewódzkiego Policji, złożony po uzyskaniu
           pisemnej zgody właściwego prokuratora, na odstąpienie od zniszczenia
           materiałów, o których mowa w ust. 3, jeżeli stanowią one dowód lub
           wskazują na zamiar popełnienia przestępstwa, dla wykrycia którego na
           podstawie przepisów ustawowych może być prowadzona kontrola
           operacyjna lub czynności operacyjno-rozpoznawcze.
         5. W przypadku potrzeby zarządzenia kontroli operacyjnej wobec osoby
           podejrzanej lub oskarżonego, we wniosku organu Policji, o którym
           mowa w ust. 1, o zarządzenie kontroli operacyjnej zamieszcza się
           informację o toczącym się wobec tej osoby postępowaniu.
         6. Kontrola operacyjna prowadzona jest  niejawnie i polega na:
           1) kontrolowaniu treści korespondencji,
           2) kontrolowaniu zawartości przesyłek,
           3) stosowaniu środków technicznych umożliwiających uzyskiwanie w
             sposób niejawny informacji i dowodów oraz ich utrwalanie, a w
             szczególności treści rozmów telefonicznych i innych informacji
             przekazywanych za pomocą sieci telekomunikacyjnych.
         7. Wniosek organu Policji, o którym mowa w ust. 1, o zarządzenie przez
           sąd okręgowy kontroli operacyjnej, powinien zawierać w
           szczególności:
           1) numer sprawy i jej kryptonim, jeżeli został jej nadany,
           2) opis przestępstwa z podaniem, w miarę możliwości, jego
             kwalifikacji prawnej,
           3) okoliczności uzasadniające potrzebę zastosowania kontroli
             operacyjnej, w tym stwierdzonej albo prawdopodobnej bezskuteczności
             lub nieprzydatności innych środków,
           4) dane osoby, wobec której stosowana będzie kontrola operacyjna ze
             wskazaniem miejsca lub sposobu jej stosowania,
           5) cel, czas i rodzaj prowadzonej kontroli operacyjnej, o której
             mowa w ust. 6.
         8. Kontrolę operacyjną zarządza się na okres nie dłuższy niż 3
           miesiące. Sąd okręgowy może, na pisemny wniosek Komendanta Głównego
           Policji lub komendanta wojewódzkiego Policji, złożony po uzyskaniu
           pisemnej zgody właściwego prokuratora, na okres nie dłuższy niż
           kolejne 3 miesiące, wydać postanowienie o jednorazowym przedłużeniu
           kontroli operacyjnej, jeżeli nie ustały przyczyny zarządzenia tej
           kontroli.
         9. W uzasadnionych przypadkach, gdy podczas stosowania kontroli
           operacyjnej pojawią się nowe okoliczności istotne dla zapobieżenia
           lub wykrycia przestępstwa albo ustalenia sprawców i uzyskania
           dowodów przestępstwa, sąd okręgowy, na pisemny wniosek Komendanta
           Głównego Policji, złożony po uzyskaniu pisemnej zgody Prokuratora
           Generalnego, może wydać postanowienie o kontroli operacyjnej przez
           czas oznaczony również po upływie okresów, o których mowa w ust. 8.
         10. Do wniosków, o których mowa w ust. 3, 4, 8 i 9, stosuje się
           odpowiednio przepis ust. 7. Sąd przed wydaniem postanowienia, o
           którym mowa w ust. 3, 4, 8 i 9, może zapoznać się z materiałami,
           uzasadniającymi wniosek, zgromadzonymi podczas stosowania kontroli
           operacyjnej zarządzonej w tej sprawie.
         11. Wnioski, o których mowa w ust. 1, 3-5, 8 i 9,  sąd okręgowy
           rozpoznaje jednoosobowo, przy czym czynności sądu związane z
           rozpoznawaniem tych wniosków powinny być realizowane w warunkach
           przewidzianych dla przekazywania, przechowywania i udostępniania
           informacji niejawnych oraz z odpowiednim zastosowaniem przepisów
           wydanych na podstawie art. 181 § 2 Kodeksu postępowania karnego. W
           posiedzeniu sądu może wziąć udział wyłącznie prokurator i
           przedstawiciel organu Policji wnioskującego o zarządzenie kontroli
           operacyjnej.
         12. Operatorzy prowadzący działalność telekomunikacyjną w sieciach
           publicznych oraz podmioty świadczące usługi pocztowe są obowiązani
           do zapewnienia na własny koszt warunków technicznych i
           organizacyjnych umożliwiających prowadzenie przez Policję kontroli
           operacyjnej.
         13. Kontrola operacyjna powinna być zakończona niezwłocznie po ustaniu
           przyczyn jej zarządzenia, najpóźniej jednak z upływem okresu, na
           który została wprowadzona.
         14. Organ policji, o którym mowa w ust. 1,  informuje właściwego
           prokuratora o wynikach kontroli operacyjnej po jej zakończeniu, a na
           jego żądanie również o  przebiegu tej kontroli.
         15. W przypadku uzyskania dowodów pozwalających na wszczęcie
           postępowania karnego lub mających znaczenie dla toczącego się
           postępowania karnego, Komendant Główny Policji lub komendant
           wojewódzki Policji przekazuje właściwemu prokuratorowi wszystkie
           materiały zgromadzone podczas stosowania kontroli operacyjnej, w
           razie potrzeby z wnioskiem o wszczęcie postępowania karnego. W
           postępowaniu przed sądem, w odniesieniu do tych materiałów stosuje
           się odpowiednio przepisy art. 393 § 1 zdanie pierwsze Kodeksu
           postępowania karnego.
         16. Osobie, wobec której kontrola operacyjna była stosowana nie
           udostępnia się materiałów zgromadzonych podczas trwania tej
           kontroli. Przepis nie narusza uprawnień wynikających z art. 321
           Kodeksu postępowania karnego.
          17. Zgromadzone podczas stosowania kontroli operacyjnej materiały
           niezawierające dowodów pozwalających na wszczęcie postępowania
           karnego, przechowuje się po zakończeniu kontroli przez okres 2
           miesięcy, a następnie dokonuje się ich protokolarnego, komisyjnego
           zniszczenia. Zniszczenie materiałów zarządza organ Policji, który
           wnioskował o zarządzenie kontroli operacyjnej.
         18. Trybu, o którym mowa w ust. 1-11, nie stosuje się, jeżeli kontrola
           operacyjna jest prowadzona za wyrażoną na piśmie zgodą osoby będącej
           nadawcą lub odbiorcą przekazu informacji.
         19. W przypadkach, o których mowa w ust. 18, kontrolę operacyjną
           zarządza organ Policji właściwy do prowadzenia czynności operacyjno
           - rozpoznawczych w danej sprawie.
         20. Na postanowienia sądu w przedmiocie kontroli operacyjnej, o
           których mowa w ust. 1, 3, 8 i 9, a także na postanowienie sądu w
           przedmiocie odstąpienia od zniszczenia materiałów zgromadzonych
           podczas stosowania kontroli operacyjnej, o którym mowa w ust. 4,
           przysługuje zażalenie organowi Policji, który złożył wniosek o
           wydanie tego postanowienia. Do zażalenia  stosuje się odpowiednio
           przepisy Kodeksu postępowania karnego.
         21. Minister właściwy do spraw wewnętrznych, w porozumieniu z
           Ministrem Sprawiedliwości oraz ministrem właściwym do spraw
           łączności, określi, w drodze rozporządzenia, sposób dokumentowania
           kontroli operacyjnej oraz przechowywania i przekazywania wniosków i
           zarządzeń, a także przechowywania, przekazywania oraz przetwarzania
           i niszczenia materiałów uzyskanych podczas stosowania tej kontroli,
           uwzględniając potrzebę zapewnienia niejawnego charakteru
           podejmowanych czynności i uzyskanych materiałów oraz wzory
           stosowanych druków i rejestrów.
         22. Prokurator Generalny przedstawia corocznie Sejmowi i Senatowi
           informację o działalności określonej w ust. 1-21, w tym informacje i
           dane, o których mowa w art. 20 ust. 3.
      Art. 19a. 1. W sprawach o przestępstwa określone w art. 19 ust. 1
             czynności operacyjno-rozpoznawcze zmierzające do sprawdzenia
             uzyskanych wcześniej wiarygodnych informacji o przestępstwie oraz
             ustalenia sprawców i uzyskania dowodów przestępstwa, mogą polegać
             na dokonaniu w sposób niejawny nabycia, zbycia lub przejęcia
             przedmiotów pochodzących z przestępstwa, ulegających przepadkowi,
             albo których wytwarzanie, posiadanie, przewożenie lub którymi
             obrót są zabronione, a także przyjęciu lub wręczeniu korzyści
             majątkowej.
         2.  Czynności operacyjno - rozpoznawcze, o których mowa w ust. 1, mogą
           polegać także na złożeniu propozycji nabycia, zbycia lub przejęcia
           przedmiotów pochodzących z przestępstwa, ulegających przepadkowi,
           albo których wytwarzanie, posiadanie, przewożenie lub którymi obrót
           są zabronione, a także przyjęcia lub wręczenia korzyści majątkowej.
         3. Komendant Główny Policji lub komendant wojewódzki Policji może
           zarządzić, na czas określony, czynności, o których mowa w ust. 1, po
           uzyskaniu pisemnej zgody właściwego miejscowo prokuratora
           okręgowego, którego bieżąco informuje o wynikach przeprowadzonych
           czynności. Prokurator może zarządzić zaniechanie czynności w każdym
           czasie.
         4. Czynności, o których mowa w ust. 1, zarządza się na okres nie
           dłuższy niż  3 miesiące. Komendant Główny Policji lub komendant
           wojewódzki Policji może, po uzyskaniu pisemnej zgody właściwego
           prokuratora, jednorazowo przedłużyć stosowanie czynności, na okres
           nie dłuższy niż kolejne 3 miesiące, jeżeli nie ustały przyczyny ich
           zarządzenia.
         5. W uzasadnionych przypadkach, gdy podczas stosowania czynności, o
           których mowa w ust. 1, pojawią się nowe okoliczności istotne dla
           sprawdzenia uzyskanych wcześniej, wiarygodnych informacji o
           przestępstwie oraz ustalenia sprawców i uzyskania dowodów
           przestępstwa, Komendant Główny Policji lub komendant wojewódzki
           Policji może, po uzyskaniu pisemnej zgody właściwego prokuratora,
           zarządzić kontynuowanie czynności przez czas oznaczony również po
           upływie okresów, o których mowa w ust. 4.
         6. Czynności, o których mowa w ust. 1, mogą być niejawnie rejestrowane
           za pomocą urządzeń służących do rejestracji obrazu lub dźwięku.
         7. W przypadku uzyskania dowodów pozwalających na wszczęcie
           postępowania karnego lub mających znaczenie dla toczącego się
           postępowania karnego Komendant Główny Policji lub komendant
           wojewódzki Policji przekazuje prokuratorowi okręgowemu wszystkie
           materiały zgromadzone podczas stosowania czynności, o których mowa w
           ust. 1, w razie potrzeby  z wnioskiem o wszczęcie postępowania
           karnego. W postępowaniu przed sądem, w odniesieniu do tych
           materiałów stosuje się odpowiednio przepisy art. 393 § 1 zdanie
           pierwsze Kodeksu postępowania karnego.
         8. Zgromadzone podczas stosowania czynności, o których mowa w ust. 1 i
           2, materiały niezawierające dowodów pozwalających na wszczęcie
           postępowania karnego, przechowuje się po zakończeniu kontroli przez
           okres 2 miesięcy, a następnie dokonuje się ich protokolarnego,
           komisyjnego zniszczenia. Zniszczenie materiałów zarządza organ
           Policji, który wnioskował o zarządzenie kontroli operacyjnej.
         9. Minister właściwy do spraw wewnętrznych, w porozumieniu z Ministrem
           Sprawiedliwości, określi, w drodze rozporządzenia, sposób
           przeprowadzania i dokumentowania czynności, o których mowa w ust. 1,
           a także przekazywania, przetwarzania i niszczenia materiałów
           uzyskanych podczas stosowania tych czynności, uwzględniając potrzebę
           zapewnienia niejawnego charakteru podejmowanych czynności i
           uzyskanych materiałów oraz wzory stosowanych druków i rejestrów.
      Art. 19b. 1. W celu udokumentowania przestępstw, o których mowa w art. 19
             ust. 1, albo ustalenia tożsamości osób uczestniczących w tych
             przestępstwach lub przejęcia przedmiotów przestępstwa, Komendant
             Główny Policji lub komendant wojewódzki Policji może zarządzić
             niejawne nadzorowanie wytwarzania, przemieszczania, przechowywania
             i obrotu przedmiotami przestępstwa, jeżeli nie stworzy to
             zagrożenia dla życia lub zdrowia ludzkiego.
         2. O  zarządzeniu, o którym mowa w ust. 1, zawiadamia się niezwłocznie
           prokuratora okręgowego właściwego miejscowo ze względu na siedzibę
           zarządzającego dokonanie czynności organu Policji. Prokurator może
           nakazać zaniechanie czynności w każdym czasie.
         3. Organ Policji, o którym mowa w ust. 1, bieżąco informuje
           prokuratora okręgowego o wynikach przeprowadzonych czynności.
         4. Stosownie do zarządzenia, o którym mowa w ust. 1, organy i
           instytucje publiczne oraz przedsiębiorcy są obowiązani dopuścić do
           dalszego przewozu przesyłki zawierające przedmioty przestępstwa w
           stanie nienaruszonym lub po ich usunięciu albo zastąpieniu w całości
           lub w części.
         5. W przypadku uzyskania dowodów pozwalających na wszczęcie
           postępowania karnego lub mających znaczenie dla toczącego się
           postępowania karnego Komendant Główny Policji lub komendant
           wojewódzki Policji przekazuje prokuratorowi okręgowemu wszystkie
           materiały zgromadzone podczas stosowania czynności, o których mowa w
           ust. 1, w razie potrzeby z wnioskiem o wszczęcie postępowania
           karnego. W postępowaniu przed sądem, w odniesieniu do tych
           materiałów stosuje się przepisy art. 393 § 1 zdanie pierwsze Kodeksu
           postępowania karnego.
         6. Minister właściwy do spraw wewnętrznych, w porozumieniu z Ministrem
           Sprawiedliwości, określi, w drodze rozporządzenia, sposób
           przeprowadzania i dokumentowania czynności, o których mowa w ust.
           1,uwzględniając potrzebę zapewnienia niejawnego charakteru
           podejmowanych czynności i uzyskanych materiałów oraz wzory
           stosowanych druków i rejestrów.";
12)  art. 20 otrzymuje brzmienie:
      "Art. 20. 1. Policja, z zachowaniem ograniczeń wynikających z art. 19,
             może  uzyskiwać informacje, w tym także niejawnie, gromadzić je,
             sprawdzać oraz przetwarzać.
         2. Policja może pobierać, przetwarzać i wykorzystywać w celach
           wykrywczych i identyfikacyjnych informacje, w tym dane osobowe o
           osobach podejrzanych o popełnienie przestępstw ściganych z
           oskarżenia publicznego, nieletnich dopuszczających się czynów
           zabronionych przez ustawę jako przestępstwa ścigane z oskarżenia
           publicznego, osobach o nieustalonej tożsamości lub usiłujących ukryć
           swą tożsamość oraz o osobach poszukiwanych, także bez ich wiedzy i
           zgody, a w szczególności:
           1) dane osobowe, o których mowa w art. 27 ust. 1 ustawy z dnia 29
             sierpnia 1997 r. o ochronie danych osobowych (Dz.U. Nr 133, poz.
             883, z 2000 r. Nr 12, poz. 136, Nr 50, poz. 580, Nr 116, poz. 1216
             oraz z 2001 r. Nr 42, poz. 474), z tym, że dane dotyczące kodu
             genetycznego, wyłącznie o niekodujących regionach genomu,
           2) odciski linii papilarnych,
           3) zdjęcia i opisy wizerunku,
           4) cechy i znaki szczególne, pseudonimy,
           5) informacje o:
                 a) miejscu zamieszkania lub pobytu,
                 b) wykształceniu, zawodzie, miejscu i stanowisku pracy,
                 c) dokumentach tożsamości, którymi się posługują,
                 d) sposobie działania sprawcy, jego środowisku i kontaktach,
                 e) sposobie zachowania się sprawców wobec osób pokrzywdzonych.
         3. Jeżeli jest to konieczne dla skutecznego zapobieżenia przestępstwom
           określonym w art. 19 ust. 1 lub ich wykrycia albo ustalenia sprawców
           i uzyskania dowodów, Policja może korzystać z informacji dotyczących
           umów ubezpieczenia, a w szczególności z przetwarzanych przez zakłady
           ubezpieczeń danych podmiotów, w tym osób, które zawarły umowę
           ubezpieczenia, a także przetwarzanych przez banki informacji
           stanowiących tajemnicę bankową.
         4. Informacje i dane, o których mowa w ust. 3, oraz informacje
           związane z przekazywaniem tych informacji i danych podlegają
           ochronie przewidzianej w przepisach o ochronie informacji niejawnych
           i mogą być udostępniane jedynie policjantom prowadzącym czynności w
           danej sprawie i ich przełożonym, uprawnionym do sprawowania nadzoru
           nad prowadzonymi przez nich w tej sprawie czynnościami operacyjnorozpoznawczymi.
Akta zawierające te informacje i dane udostępnia się
           ponadto wyłącznie sądom i prokuratorom, jeżeli następuje to w celu
           ścigania karnego.
         5. Informacje i dane, o których mowa w ust. 3, udostępnia się na
           podstawie postanowienia wydanego na pisemny wniosek Komendanta
           Głównego Policji albo komendanta wojewódzkiego Policji przez sąd
           okręgowy właściwy miejscowo ze względu na siedzibę wnioskującego
           organu.
         6. Wniosek, o którym mowa w ust. 5, powinien zawierać:
           1) numer sprawy i jej kryptonim, jeżeli został ustalony,
           2) opis przestępstwa z podaniem, w miarę możliwości, jego
             kwalifikacji prawnej,
           3) okoliczności uzasadniające potrzebę udostępnienia informacji i
             danych,
           4) wskazanie podmiotu, którego informacje i dane dotyczą,
           5) podmiot zobowiązany do udostępnienia informacji i danych,
           6) rodzaj i zakres informacji i danych.
         7. Po rozpatrzeniu wniosku sąd, w drodze postanowienia, wyraża zgodę
           na udostępnienie informacji i danych wskazanego podmiotu, określając
           ich rodzaj i zakres, podmiot zobowiązany do ich udostępnienia oraz
           organ Policji uprawniony do zwrócenia się o przekazanie informacji i
           danych albo odmawia udzielenia zgody na udostępnienie informacji i
           danych. Przepis art. 19 ust. 11 stosuje się odpowiednio.
         8. Na postanowienie sądu, o którym mowa w ust. 7, przysługuje
           zażalenie organowi Policji, wnioskującemu o wydanie postanowienia.
         9. Uprawniony przez sąd organ Policji pisemnie informuje podmiot
           zobowiązany do udostępnienia informacji i danych o rodzaju i
           zakresie informacji i danych, które mają być udostępnione,
           podmiocie, którego informacje i dane dotyczą oraz o osobie
           policjanta upoważnionego do ich odbioru.
         10. W terminie do 90 dni od dnia przekazania informacji i danych, o
           których mowa w ust. 3, Policja, z zastrzeżeniem ust. 11 i 12,
           informuje podmiot, o którym mowa w ust. 6 pkt 4, o postanowieniu
           sądu wyrażającym zgodę na udostępnienie informacji i danych.
         11. Sąd, który wydał postanowienie o udostępnieniu informacji i
           danych, na wniosek Komendanta Głównego Policji, złożony po uzyskaniu
           pisemnej zgody Prokuratora Generalnego, może zawiesić, w drodze
           postanowienia, na czas oznaczony, z możliwością dalszego
           przedłużania, obowiązek, o którym mowa w ust. 10, jeżeli zostanie
           uprawdopodobnione, że poinformowanie podmiotu, o którym mowa w ust.
           6 pkt 4, może zaszkodzić wynikom podjętych czynności operacyjnorozpoznawczych.
Przepis art. 19 ust. 11 stosuje się odpowiednio.
         12. Jeżeli w okresie, o którym mowa w ust. 10 lub 11, zostało wszczęte
           postępowanie przygotowawcze, podmiot wskazany w ust. 6 pkt 4 jest
           powiadamiany o postanowieniu sądu o udostępnieniu informacji i
           danych przez prokuratora lub, na jego polecenie, przez Policję przed
           zamknięciem postępowania przygotowawczego albo niezwłocznie po jego
           umorzeniu.
         13. Jeżeli informacje i dane, o których mowa w ust. 3, nie dostarczyły
           podstaw do wszczęcia postępowania przygotowawczego, organ
           wnioskujący o wydanie postanowienia, pisemnie zawiadamia o tym
           podmiot, który informacje i dane przekazał.
         14. Skarb Państwa ponosi odpowiedzialność za szkody wyrządzone
           naruszeniem przepisów ust. 4 na zasadach określonych w Kodeksie
           cywilnym.
         15. Policja w celu zapobieżenia lub wykrycia przestępstw oraz
           identyfikacji osób, może uzyskiwać, gromadzić i przetwarzać
           informacje, w tym również dane osobowe ze zbiorów prowadzonych na
           podstawie odrębnych przepisów przez organy władzy publicznej, a w
           szczególności z Krajowego Rejestru Karnego oraz Powszechnego
           Elektronicznego Systemu Ewidencji Ludności. Administratorzy danych
           gromadzonych w tych rejestrach są obowiązani do nieodpłatnego ich
           udostępniania.
         16. Organy władzy publicznej prowadzące rejestry, o których mowa w
           ust. 15, mogą, w drodze decyzji, wyrazić zgodę na udostępnianie za
           pomocą urządzeń telekomunikacyjnych informacji zgromadzonych w
           rejestrach jednostkom organizacyjnym Policji, bez konieczności
           składania pisemnych wniosków, jeżeli jednostki te :
           1) posiadają urządzenia umożliwiające odnotowanie w systemie kto,
             kiedy, w jakim celu oraz jakie dane uzyskał,
           2) posiadają zabezpieczenia techniczne i organizacyjne
             uniemożliwiające wykorzystanie danych niezgodnie z celem ich
             uzyskania,
           3) jest to uzasadnione specyfiką lub zakresem wykonywania zadań albo
             prowadzonej działalności.
         17. Dane osobowe zebrane w celu wykrycia przestępstwa przechowuje się
           przez okres, w którym są one niezbędne dla realizacji ustawowych
           zadań wykonywanych przez Policję. Organy Policji dokonują
           weryfikacji tych danych nie rzadziej niż co 10 lat od dnia uzyskania
           informacji, usuwając dane zbędne.
         18. Dane osobowe ujawniające pochodzenie rasowe lub etniczne, poglądy
           polityczne, przekonania religijne lub filozoficzne, przynależność
           wyznaniową, partyjną lub związkową oraz dane o stanie zdrowia,
           nałogach lub życiu seksualnym osób podejrzanych o popełnienie
           przestępstw ściganych z oskarżenia publicznego, które nie zostały
           skazane za te przestępstwa, podlegają komisyjnemu i protokolarnemu
           zniszczeniu niezwłocznie po uprawomocnieniu się stosownego
           orzeczenia.
         19. Komendant Główny Policji, po zasięgnięciu opinii Generalnego
           Inspektora Ochrony Danych Osobowych, określi, w drodze zarządzenia,
           sposób i warunki pobierania, przetwarzania i wykorzystywania
           informacji, o których mowa w ust. 2, oraz sposób zakładania i
           prowadzenia zbiorów tych informacji, rodzaje służb policyjnych
           uprawnionych do korzystania z tych zbiorów, przełożonych właściwych
           w tych sprawach oraz wzory dokumentów obowiązujących przy
           przetwarzaniu danych, uwzględniając przepisy o ochronie informacji
           niejawnych.";
13) w art. 20a:
   a) dodaje się ust. 3a i 3b w brzmieniu:
     "3a. Nie popełnia przestępstwa:
        1) kto poleca sporządzenie lub kieruje sporządzeniem dokumentów, o
         których mowa w ust. 2 i 3,
        2) kto sporządza dokumenty, o których mowa w ust. 2 i 3,
        3) kto udziela pomocy w sporządzeniu dokumentów, o których mowa w ust.
         2 i 3,
        4) policjant lub osoba wymieniona w ust. 3, jeżeli dokumentami, o
         których mowa w ust. 2 i 3, posługują się przy wykonywaniu czynności
         operacyjno - rozpoznawczych.
     3b. Organy administracji rządowej i organy samorządu terytorialnego,
       obowiązane są do udzielania Policji, w granicach swojej właściwości,
       niezbędnej pomocy w zakresie wydawania i zabezpieczania dokumentów, o
       których mowa w ust. 2 i 3.",
   b) ust. 4 otrzymuje brzmienie:
     "4. Minister właściwy do spraw wewnętrznych określi, w drodze
       rozporządzenia, szczegółowe zasady i tryb wydawania, posługiwania się, a
       także przechowywania dokumentów, o których mowa w ust. 2 i 3,
       uwzględniając rodzaje dokumentów i cel w jakim są wydawane, organy i
       osoby uprawnione do wydawania, posługiwania się i przechowywania
       dokumentów, czas na jaki wydawane są dokumenty, czynności zapewniające
       ochronę dokumentów oraz ich sposób przechowywania i ewidencji.";
14) w art. 20b w ostatnim zdaniu wyrazy "w art. 7a ustawy o urzędzie Ministra
  Spraw Wewnętrznych" zastępuje się wyrazami "w art. 9 ustawy z dnia 21 czerwca
  1996 r. o niektórych uprawnieniach pracowników urzędu obsługującego ministra
  właściwego do spraw wewnętrznych oraz funkcjonariuszy i pracowników urzędów
  nadzorowanych przez tego ministra ( Dz.U. Nr 106, poz. 491, z 1997 r. Nr 141,
  poz. 943 oraz z 1998 r. Nr 131, poz. 860).";
15) w art. 22:
   a) w ust. la i 1b wyrazy "w art. 7a ustawy o urzędzie Ministra Spraw
     Wewnętrznych" zastępuje się wyrazami "w art. 9 ustawy, o której mowa w
     art. 20b",
   b) w ust. 2 skreśla się wyrazy "wypłacane z funduszu operacyjnego",
   c) po ust. 2 dodaje się ust. 2a w brzmieniu:
     "2a. Koszty podejmowanych przez Policję czynności operacyjnorozpoznawczych,
w zakresie których ze względu na ochronę, o której mowa
       w art. 20a ust. 1-3, nie mogą być stosowane przepisy o finansach
       publicznych i rachunkowości, a także wynagrodzenia osób wymienionych w
       ust. 1, pokrywane są z tworzonego na ten cel funduszu operacyjnego.",
   d) ust. 3 otrzymuje brzmienie:
     "3. Minister właściwy do spraw wewnętrznych określi, w drodze zarządzenia,
       zasady tworzenia i gospodarowania funduszem operacyjnym.";
16) w art. 28 po ust. 1 dodaje się ust. 1a - 1c w brzmieniu:
     "1a. Mianowanie, o którym mowa w ust. 1, może nastąpić:
        1) na okres służby przygotowawczej lub kandydackiej,
        2) na okres służby kontraktowej,
        3) na stałe.
     1b. Mianowanie w służbie kontraktowej może nastąpić po zawarciu umowy,
       zwanej dalej "kontraktem", zawartej pomiędzy osobą, która zgłosiła się
       do tej służby, a przełożonym wymienionym w art. 32 ust. 1.
     1c. Kontrakt zawiera się na okres od 3 do 5 lat. Zawarcie kontraktu z tą
       samą osobą może nastąpić najwyżej dwukrotnie.";
17) po art. 28 dodaje się art. 28a w brzmieniu:
      "Art. 28a. 1. Mianowanie w służbie kontraktowej może nastąpić na
             stanowisko podstawowe, jeżeli osoba mianowana ma wykształcenie
             średnie i odbyła w Policji przeszkolenie podstawowe lub ukończyła
             służbę kandydacką i zobowiąże się do uzupełnienia przeszkolenia
             podstawowego w terminie określonym w kontrakcie.
         2. Osoba nieposiadająca średniego wykształcenia może być mianowana na
           stanowisko, o którym mowa w ust. 1, jeżeli postępowanie
           kwalifikacyjne wykaże posiadanie przez tę osobę szczególnych
           predyspozycji do służby w Policji.
         3. Dla policjanta w służbie kontraktowej początkowe 12 miesięcy służby
           w ramach pierwszego kontraktu jest okresem próbnym.
         4. Policjant lub przełożony, o którym mowa w art. 32 ust. 1, mogą
           oświadczyć na piśmie, najpóźniej na jeden miesiąc przed upływem
           okresu próbnego, o zamiarze rozwiązania stosunku służbowego. W takim
           przypadku z dniem upływu okresu próbnego policjanta zwalnia się ze
           służby.
         5. W przypadku niezłożenia oświadczeń, o których mowa w ust. 4,
           policjant pełni nadal służbę kontraktową bez odrębnego mianowania.
         6. Najpóźniej na 6 miesięcy przed upływem okresu, na jaki został
           zawarty kontrakt, policjant lub przełożony, o którym mowa w art. 32
           ust. 1, mogą wystąpić z wnioskiem o zawarcie kolejnego kontraktu. W
           przypadku zawarcia kolejnego kontraktu policjant pełni nadal służbę
           kontraktową.";
18) art. 33 i 34 otrzymują brzmienie:
      "Art. 33. 1. Czas pełnienia służby policjanta jest określony wymiarem
             jego obowiązków, z uwzględnieniem prawa do wypoczynku.
         2. Zadania służbowe policjanta powinny być ustalone w sposób
           pozwalający na ich wykonanie w ramach 40-godzinnego tygodnia służby,
           w 3-miesięcznym okresie rozliczeniowym.
         3. W zamian za czas służby przekraczający normę określoną w ust. 2,
           policjantowi udziela się czasu wolnego od służby w tym samym
           wymiarze, z wyjątkiem przypadku, o którym mowa w art. 112 ust. 3,
           albo może mu być przyznana rekompensata pieniężna, o której mowa w
           art. 13 ust. 4a pkt 1.
         4. Przepisu ust. 3 nie stosuje się do policjanta uprawnionego do
           dodatku funkcyjnego.
         5. Liczba godzin służby przekraczających normę określoną  w ust. 2, za
           którą przyznano rekompensatę pieniężną, o której mowa w art. 13 ust.
           4a pkt 1, nie może przekracza 1/4 tygodniowego wymiaru czasu służby
           policjanta w 3-miesięcznym okresie rozliczeniowym.
         6. Minister właściwy do spraw wewnętrznych określi, w drodze
           rozporządzenia, rozkład czasu służby, uwzględniając tygodniowy oraz
           dzienny wymiar czasu służby, przypadki przedłużenia czasu służby
           ponad ustaloną normę, a także wprowadzenie dla policjantów
           zmianowego rozkładu czasu służby. Nadto rozporządzenie winno
           określić sposób pełnienia przez policjantów dyżurów domowych, jak
           też warunki i tryb udzielania policjantom czasu wolnego od służby
           lub przyznawania rekompensaty pieniężnej, o której mowa w art. 13
           ust. 4a pkt 1, a ponadto grupy policjantów zwolnionych z pełnienia
           służby w porze nocnej, niedziele i święta.
      Art. 34. 1. Mianowanie lub powołanie na stanowisko służbowe uzależnione
             jest od posiadanego przez policjanta wykształcenia, kwalifikacji
             zawodowych, a także stażu służby w Policji.
         2. W szczególnie uzasadnionych przypadkach Komendant Główny Policji
           może wyrazić zgodę na mianowanie na stanowisko służbowe policjanta w
           służbie przygotowawczej, przed uzyskaniem przez niego kwalifikacji
           zawodowych oraz stażu służby wymaganych na tym stanowisku, przy
           spełnieniu wymagań w zakresie wykształcenia. Kwalifikacje zawodowe
           policjant zobowiązany jest uzyskać przed mianowaniem na stałe.
         3. Warunkiem uzyskania kwalifikacji zawodowych jest ukończenie przez
           policjanta:
           1) szkolenia zawodowego podstawowego,
           2) szkolenia zawodowego specjalistycznego,
           3) szkolenia zawodowego dla absolwentów szkół wyższych,
           4) Wyższej Szkoły Policji.
         4. Minister właściwy do spraw wewnętrznych określi, w drodze
           rozporządzenia:
           1) wymagania w zakresie wykształcenia, kwalifikacji zawodowych i
             stażu służby, jakim powinni odpowiadać policjanci na stanowiskach
             komendantów Policji i innych stanowiskach służbowych, uwzględniając
             jako równoznaczne ze spełnieniem warunku uzyskania kwalifikacji
             zawodowych ukończenie przeszkolenia na stopień policyjny lub zdanie
             egzaminu na stopień policyjny,
           2) szczegółowe warunki odbywania szkoleń zawodowych w Policji,
             uwzględniając rodzaje szkoleń zawodowych, formy, warunki i tryb ich
             odbywania, a także organizację i sposób prowadzenia szkoleń oraz
             nadzór nad ich realizacją.";
19) w art. 41:
   a) w ust. 1:
     - w pkt 5 wyraz "utraty" zastępuje się wyrazami "zrzeczenia się",
     - w pkt 5 na końcu kropkę zastępuje się przecinkiem i dodaje się pkt 6 i 7
       w brzmieniu:
        "6) upływu okresu służby określonego w kontrakcie, jeżeli nie nastąpi
         zawarcie kolejnego kontraktu lub mianowanie na stałe,
        7) upływu okresu próbnego służby kontraktowej, jeżeli policjant lub
         przełożony skorzystał z uprawnienia określonego w art. 28a ust. 4.",
   b) w ust. 2 w pkt 1 po wyrazach "służby stałej" dodaje się wyrazy "lub
     służby kontraktowej",
   c) po ust. 3 dodaje się ust. 3a i 3b w brzmieniu:
     "3a. W przypadku wszczęcia postępowania dyscyplinarnego wobec policjanta,
       o którym mowa w ust. 3, zwalnia się go ze służby po zakończeniu
       postępowania dyscyplinarnego, nie później jednak niż w terminie 12
       miesięcy od dnia pisemnego zgłoszenia wystąpienia ze służby, z
       zastrzeżeniem ust. 3b.
     3b. Jeżeli postępowanie dyscyplinarne zakończyło się wymierzeniem kary
       dyscyplinarnej, policjanta zwalnia się ze służby po wykonaniu tej
       kary.";
20) w art. 48 ust. 1 i 2 otrzymują brzmienie:
   "1. Na stopień posterunkowego oraz starszego posterunkowego mianuje
     przełożony wymieniony w art. 32 ust. 1. Na stopień posterunkowego mianuje
     się z dniem mianowania na stanowisko służbowe.
   2. Na stopnie w korpusie podoficerów Policji oraz na stopnie w korpusie
     aspirantów Policji mianuje przełożony, o którym mowa w art. 32 ust. 1, z
     wyjątkiem komendanta powiatowego (miejskiego) Policji.";
21) art. 49 i 50 otrzymują brzmienie:
      "Art. 49. 1. Podoficerem Policji może być mianowany policjant, który
             spełnia warunki określone w art. 25 ust. 1 lub 2, ukończył
             szkolenie podstawowe oraz złożył egzamin podoficerski.
         2. Aspirantem Policji może być mianowany policjant, który spełnia
           warunki określone w art. 25 ust. 1, ukończył szkolenie
           specjalistyczne oraz złożył egzamin aspirancki.
       Art. 50. Na pierwszy stopień oficerski może być mianowany policjant,
              który spełnia warunki określone w art. 25 ust. 1 i ukończył
              Wyższą Szkołę Policji lub spełnia warunki określone w art. 25
              ust. 1, posiada wykształcenie wyższe, ukończył szkolenie dla
              absolwentów szkół wyższych oraz złożył egzamin oficerski.";
22) w art. 56 ust. 2 otrzymuje brzmienie:
   "2. Mianowanie, o którym mowa w ust. 1, uzależnione jest od ukończenia
     szkolenia zawodowego wymienionego w art. 34 ust. 3.";
23) art. 57 otrzymuje brzmienie:
       "Art. 57. Minister właściwy do spraw wewnętrznych określi, w drodze
              rozporządzenia, szczegółowe zasady i tryb składania egzaminów
              oraz mianowania policjantów na stopnie policyjne, uwzględniając
              jednostki organizacyjne Policji właściwe do przeprowadzania
              egzaminów na stopnie policyjne, terminy mianowania na stopnie
              policyjne oraz warunki, od których uzależnione jest mianowanie na
              stopień policyjny.";
24) art. 82 otrzymuje brzmienie:
      "Art. 82. 1. Policjantowi przysługuje prawo do corocznego płatnego urlopu
             wypoczynkowego w wymiarze 26 dni roboczych.
         2. Policjant uzyskuje prawo do pierwszego urlopu z upływem 6 miesięcy
           służby w wymiarze połowy urlopu przysługującego po roku służby.
         3. Prawo do urlopu w pełnym wymiarze policjant nabywa z upływem roku
           służby. Do tego urlopu wlicza się urlop, o którym mowa w ust. 2.";
25) art. 84 otrzymuje brzmienie:
    "Art. 84. Minister właściwy do spraw wewnętrznych może, w drodze
           rozporządzenia, wprowadzić płatne urlopy dodatkowe w wymiarze do 13
           dni roboczych rocznie dla policjantów, którzy pełnią służbę w
           warunkach szczególnie uciążliwych lub szkodliwych dla zdrowia albo
           osiągnęli określony wiek lub staż służby, albo gdy jest to
           uzasadnione szczególnymi właściwościami służby.";
26) w art. 88 dodaje się ust. 3 i 4 w brzmieniu:
  "3. Policjant traci prawo do lokalu mieszkalnego  w razie dyscyplinarnego
     wydalenia ze służby.
   4. Miejscowością pobliską, o której mowa w ust. 1, jest miejscowość, z
     której czas dojazdu do miejsca pełnienia służby i z powrotem środkami
     publicznego transportu zbiorowego, zgodnie z rozkładem jazdy, łącznie z
     przesiadkami nie przekracza w obie strony dwóch godzin, licząc od stacji
     (przystanku) położonej najbliżej miejsca zamieszkania do stacji
     (przystanku) położonej najbliżej miejsca pełnienia służby bez
     uwzględnienia czasu dojazdu do i od stacji (przystanku) w obrębie
     miejscowości, z której policjant dojeżdża, oraz miejscowości, w której
     wykonuje obowiązki służbowe.";
27) w art. 95 dotychczasową treść oznacza się jako ust. 1 i dodaje się ust. 2-4
  w brzmieniu:
   "2. Decyzję o opróżnieniu lokalu mieszkalnego, o którym mowa w art. 90 ust.
     1, wydaje się, jeżeli policjant:
     1) podnajmuje albo oddaje do bezpłatnego używania przydzielony lokal lub
       jego część,
     2) używa lokal mieszkalny w sposób sprzeczny z umową najmu lub niezgodnie
       z przeznaczeniem, zaniedbuje obowiązki, dopuszczając do powstania szkód,
       albo niszczy urządzenia przeznaczone do wspólnego korzystania przez
       mieszkańców,
     3) wykracza w sposób rażący lub uporczywy przeciwko porządkowi domowemu,
       czyniąc uciążliwym korzystanie z innych lokali,
     4) jest w zwłoce z zapłatą czynszu lub opłat za świadczenia związane z
       eksploatacją lokalu przez okres co najmniej dwóch pełnych okresów
       płatności, pomimo uprzedzania na piśmie o zamiarze wydania decyzji o
       opróżnieniu lokalu i wyznaczenia dodatkowego, miesięcznego terminu
       zapłaty zaległych i bieżących należności,
     5) otrzymał pomoc finansową, o której mowa w art. 94 ust. 1,
     6) został przeniesiony do pełnienia służby w innej miejscowości i
       przydzielono mu w tej lub pobliskiej miejscowości następny lokal
       mieszkalny,
     7) nie zwolnił, w terminie określonym odrębnymi przepisami, wcześniej
       przydzielonego lokalu mieszkalnego,
     8) zrzekł się uprawnień do zajmowanego lokalu mieszkalnego.
   3. Decyzję o opróżnieniu lokalu mieszkalnego wydaje się także:
     1) jeżeli policjantowi lub jego małżonkowi przysługuje tytuł prawny do
       innego lokalu mieszkalnego, o którym mowa w art. 90 ust. 1; w takim
       przypadku osobom tym przysługuje prawo wyboru jednego z zajmowanych
       lokali,
     2) gdy policjant zwolniony ze służby lub pozostali po policjancie
       członkowie rodziny zajmują lokal mieszkalny położony w budynku
       przeznaczonym na cele służbowe lub na terenie obiektu zamkniętego, a
       osobom tym przydzielono lokal mieszkalny w tej samej lub pobliskiej
       miejscowości, o powierzchni odpowiadającej przysługującym normom
       zaludnienia,
     3) w przypadku zajmowania lokalu mieszkalnego, o którym mowa w art. 90
       ust. 1, przez policjanta lub członków jego rodziny albo inne osoby - bez
       tytułu prawnego.
   4. Decyzję o opróżnieniu lokalu wydaje się w stosunku do wszystkich osób
     zamieszkałych w tym lokalu.";
28) w art. 97 w ust. 5 wyrazy "o których mowa w art. 91, 92 i 94" zastępuje się
  wyrazami "o których mowa w art. 91, 92, 94 i  95 ust. 2-4.";
29) art. 101 i 102 otrzymują brzmienie:
      "Art. 101. 1. Wysokość uposażenia zasadniczego policjanta jest
             uzależniona od grupy zaszeregowania jego stanowiska służbowego
             oraz od posiadanej wysługi lat.
         2. Minister właściwy do spraw wewnętrznych, w porozumieniu z ministrem
           właściwym do spraw pracy, określi, w drodze rozporządzenia,
           szczegółowe zasady otrzymywania oraz wysokość uposażenia
           zasadniczego policjantów, uwzględniając grupy zaszeregowania i
           odpowiadające im stawki uposażenia, zaszeregowanie stanowisk
           służbowych do poszczególnych grup i odpowiadające im policyjne
           stopnie etatowe, warunki podwyższania tego uposażenia, a także
           sposób ustalania jego wzrostu z tytułu wysługi lat.
       Art. 102. Minister właściwy do spraw wewnętrznych określi, w drodze
              rozporządzenia, szczegółowe zasady ustalania wysługi lat, od
              której jest uzależniony wzrost uposażenia zasadniczego,
              uwzględniając rodzaje okresów służby, pracy i innych okresów
              podlegających zaliczeniu do wysługi, sposób jej dokumentowania
              oraz tryb postępowania w tych sprawach.";
30) art. 104 i 105 otrzymują brzmienie:
    "Art. 104. 1. Policjantowi przysługuje dodatek za stopień w wysokości
             uzależnionej od posiadanego stopnia policyjnego.
         2. Policjantowi pełniącemu służbę lub obowiązki na stanowisku
           kierowniczym lub samodzielnym przysługuje dodatek funkcyjny.
         3. Na stanowiskach innych niż wymienione w ust. 2 policjant za
           należyte wykonywanie obowiązków służbowych może otrzymywać dodatek
           służbowy.
         4. Niezależnie od dodatków, o których mowa w ust. 1-3, policjantowi
           mogą być przyznawane dodatki do uposażenia uzasadnione szczególnymi
           właściwościami, kwalifikacjami, warunkami lub miejscem pełnienia
           służby.
         5. Dodatkami do uposażenia o charakterze stałym są dodatki ustalone w
           stawkach miesięcznych.
         6. Minister właściwy do spraw wewnętrznych, w porozumieniu z ministrem
           właściwym do spraw pracy, określi, w drodze rozporządzenia,
           szczegółowe zasady otrzymywania oraz wysokość dodatków do
           uposażenia, o których mowa w ust. 1-4, uwzględniając ich rodzaj i
           charakter, przesłanki przyznawania lub podwyższania na stałe lub na
           czas określony, warunki obniżania lub cofania oraz stanowiska
           uprawniające do dodatku funkcyjnego.
      Art. 105. 1. Uposażenie i inne świadczenia oraz należności pieniężne są
             płatne bezpośrednio do rąk policjanta, z zastrzeżeniem ust. 5.
         2. Uposażenie zasadnicze i dodatki do uposażenia o charakterze stałym
           są płatne miesięcznie z góry w pierwszym dniu roboczym każdego
           miesiąca, z zastrzeżeniem ust. 3 i 5.
         3. Minister właściwy do spraw wewnętrznych może określić, w drodze
           rozporządzenia, inne terminy płatności dodatków do uposażenia o
           charakterze stałym, uwzględniając, które z nich są płatne
           miesięcznie z dołu.
         4. Terminy wypłaty innych świadczeń i należności pieniężnych oraz
           dodatków do uposażenia, niewymienionych w ust. 2, określają przepisy
           w sprawie warunków ich otrzymywania.
         5. Uposażenie i inne świadczenia oraz należności pieniężne mogą być
           wypłacane w formie bezgotówkowej, na warunkach ustalonych w pisemnym
           porozumieniu między płatnikiem i policjantem, nie wcześniej jednak
           niż w terminach, o których mowa w ust. 2-4.";
31) w art. 108 po ust. 1 dodaje się ust. 1a w brzmieniu:
     "1a. Policjanci mogą otrzymywać nagrody za osiągnięcia  w służbie, ze
       środków finansowych, o których mowa w art. 13 ust. 4a.";
32) art. 114 otrzymuje brzmienie:
      "Art. 114. 1. Policjant zwalniany ze służby otrzymuje, z zastrzeżeniem
             ust.
             2-4:
           1) odprawę,
           2) ekwiwalent pieniężny za niewykorzystane urlopy wypoczynkowe lub
             dodatkowe oraz za niewykorzystany czas wolny od służby udzielany na
             podstawie art. 33 ust. 3,
           3) zwrot kosztów przejazdu policjanta i członków jego rodziny oraz
             przewozu urządzenia domowego do nowego miejsca zamieszkania w
             kraju, w zakresie i na zasadach obowiązujących przy przeniesieniach
             z urzędu.
         2. Świadczenia, o których mowa w ust. 1 pkt 3, przysługują
           policjantowi, jeżeli w dniu zwolnienia ze służby spełniał warunki do
           uzyskania świadczenia z zaopatrzenia emerytalnego.
         3. Policjant zwalniany na podstawie art. 41 ust. 1 pkt 3 otrzymuje 50%
           odprawy oraz ekwiwalent pieniężny za urlopy wypoczynkowe lub
           dodatkowe niewykorzystane w latach poprzedzających rok zwolnienia ze
           służby.
         4. Policjantowi zwalnianemu ze służby na podstawie art. 41 ust. 1 pkt
           4 i ust. 2 pkt 2 Komendant Główny Policji lub upoważniony przez
           niego przełożony, może w przypadkach szczególnie uzasadnionych
           potrzeb rodziny policjanta przyznać nie więcej niż 50% odprawy.";
33) po art. 115 dodaje się art. 115a w brzmieniu:
      "Art. 115a. Ekwiwalent pieniężny za 1 dzień niewykorzystanego urlopu
             wypoczynkowego lub dodatkowego oraz za każde rozpoczęte 8 godzin
             niewykorzystanego czasu wolnego przysługującego na podstawie art.
             33 ust. 3, ustala się w wysokości 130 części miesięcznego
             uposażenia zasadniczego wraz z dodatkami o charakterze stałym
             należnego na ostatnio zajmowanym stanowisku służbowym.";
34) w art. 116 w ust. 1 wyrazy "w art. 114 ust. 1 pkt 2-4" zastępuje się
  wyrazami "w art. 114 ust. 1 pkt 2 i 3";
35) po art. 122 dodaje się art. 122a w brzmieniu:
      "Art. 122a. Do policjanta delegowanego do pełnienia funkcji oficera
             łącznikowego w polskich przedstawicielstwach dyplomatycznych w
             zakresie prawa do uposażenia oraz innych świadczeń i należności
             pieniężnych stosuje się wyłącznie przepisy dotyczące pracowników
             polskich przedstawicielstw dyplomatycznych.";
36) art. 127 otrzymuje brzmienie:
      "Art. 127. 1. Z uposażenia policjanta mogą być dokonywane potrącenia w
             granicach i na zasadach określonych w przepisach prawa pracy oraz
             w innych przepisach szczególnych stosowanych do wynagrodzeń za
             pracę, jeżeli przepisy niniejszej ustawy nie stanowią inaczej.
         2. Przez uposażenie, o którym mowa w ust. 1, należy rozumieć
           uposażenie wymienione w art. 100, odprawę z tytułu zwolnienia ze
           służby oraz świadczenia wymienione w art. 112 i 117, z zastrzeżeniem
           ust. 3.
         3. Odprawa z tytułu zwolnienia ze służby podlega egzekucji wyłącznie
           na zaspokojenie zaległych świadczeń alimentacyjnych, z
           uwzględnieniem ograniczeń wynikających z ust. 1.";
37) w art. 129 wyrazy "art. 104 ust. 3, art. 105" zastępuje się wyrazami "art.
  104 ust. 6, art. 105 ust. 3";
38) w art. 131:
   a) dotychczasową treść oznacza się jako ust. 1,
   b)  dodaje się ust. 2 w brzmieniu:
     "2. Przepis ust. 1 stosuje się odpowiednio do policjantów w służbie
       kontraktowej";
39) w art. 139:
   a) po ust. 1 dodaje się ust. 1a i 1b w brzmieniu:
     "1a. Od orzeczenia przełożonego o wymierzeniu kary dyscyplinarnej
       policjantowi służy odwołanie do wyższego przełożonego.
     1b. Jeżeli orzeczenie o wymierzeniu kary dyscyplinarnej wydał Komendant
       Główny Policji, odwołanie nie przysługuje, jednakże strona niezadowolona
       z orzeczenia może zwrócić się do Komendanta Głównego Policji z wnioskiem
       o ponowne rozpatrzenie sprawy; do wniosku tego stosuje się odpowiednio
       przepisy dotyczące odwołań od orzeczeń.",
   b) po ust. 2 dodaje się ust. 3 w brzmieniu:
     "3. Na orzeczenie kończące postępowanie dyscyplinarne policjantowi
       przysługuje skarga do Naczelnego Sądu Administracyjnego.";
40) art. 141 otrzymuje brzmienie:
       "Art. 141. Minister właściwy do spraw wewnętrznych określi, w drodze
              rozporządzenia, szczegółową organizację sądów honorowych, ich
              właściwość oraz zasady i tryb postępowania, a także rodzaje
              stosowanych przez sądy honorowe środków wychowawczych,
              uwzględniając organizację i właściwość sądów honorowych,
              szczegółowe zasady postępowania przed sądami honorowymi, sposób
              rozstrzygania sporów o właściwość sądów honorowych, wybory
              członków tych sądów, określenie uczestników postępowania i ich
              prawa procesowe, tryb postępowania przed sądami honorowymi I i II
              instancji, sposób wykonywania orzeczeń oraz gromadzenia akt
              spraw.";
41) art. 144a otrzymuje brzmienie:
    "Art. 144a. Nie popełnia przestępstwa, kto, będąc do tego uprawnionym,
            wykonuje czynności określone w art. 19a ust. 1 i 2, a także kto
            wykonuje czynności określone w art. 19b  ust. 1.";
42) po rozdziale 10 dodaje się rozdział 10a w brzmieniu:
                                  "Rozdział 10a
   Kontyngenty policyjne wydzielone do realizacji zadań poza granicami państwa
      Art. 145a. 1. Policjant może zostać delegowany do pełnienia służby poza
             granicami państwa w celu realizacji zadań określonych w art. 1
             ust. 2 pkt 7 i ust. 3, w kontyngencie policyjnym wydzielonym do
             udziału w:
           1) misji pokojowej,
           2) akcji zapobiegania aktom terroryzmu lub ich skutkom,
           3) akcji ratowniczej i poszukiwawczej lub humanitarnej,
           4) szkoleniu i ćwiczeniach policyjnych,
           5) przedsięwzięciach reprezentacyjnych.
         2. Delegowanie do pełnienia służby poza granicami państwa oraz
           przedłużanie czasu delegowania w przypadkach wymienionych w ust. 1
           pkt 1 i 2 następuje za pisemną zgodą policjanta.
      Art. 145b. 1. O utworzeniu i likwidacji kontyngentu policyjnego
             postanawia:
           1) Rada Ministrów - uchwałą, w przypadku, o którym mowa w art. 145a
             ust. 1 pkt 1,
           2) minister właściwy do spraw wewnętrznych - zarządzeniem, w
             przypadkach, o których mowa w art. 145a ust. 1 pkt 2 i 3,
           3) Komendant Główny Policji - decyzją, w przypadkach, o których mowa
             w art. 145a pkt 4 i 5.
         2. W uchwale, zarządzeniu lub decyzji, o których mowa w ust. 1,
           określa się w szczególności:
           1) nazwę kontyngentu, jego liczebność oraz czas pozostawania poza
             granicami państwa,
           2) cel skierowania kontyngentu, zakres jego zadań oraz obszar
             działania,
           3) system kierowania i dowodzenia kontyngentem oraz organ
             organizacji międzynarodowej, któremu kontyngent zostanie
             podporządkowany na czas operacji,
           4) organy administracji rządowej odpowiedzialne za współpracę z
             kierowniczymi organami właściwej organizacji międzynarodowej w
             zakresie kierowania działalnością kontyngentu wykonującego zadania
             poza granicami państwa,
           5) uzbrojenie i wyposażenie kontyngentu w środki i sprzęt specjalny,
           6) trasy i czas przemieszczania się kontyngentu w przypadku
             tranzytu.
      Art. 145c. 1. W skład kontyngentu policyjnego mogą wchodzić pracownicy
             Policji, z zastrzeżeniem ust. 2.
         2. W celu zapewnienia obsady niektórych stanowisk w kontyngencie
           policyjnym przez osoby  posiadające specjalistyczne kwalifikacje
           można zatrudniać pracowników na zasadach określonych w przepisach
           Kodeksu pracy.
      Art. 145d. 1. Policjanci i pracownicy Policji wchodzący w skład
             kontyngentu policyjnego podlegają na terytorium państwa obcego
             przepisom dyscyplinarnym i porządkowym obowiązującym w
             Rzeczypospolitej Polskiej.
         2. Osoby, o których mowa w ust. 1, są obowiązane przestrzegać prawa
           państwa przyjmującego oraz wiążące Rzeczpospolitą Polską prawo
           międzynarodowe.
      Art. 145e. 1. Policjant w czasie delegowania do pełnienia służby w
             kontyngencie policyjnym poza granicami państwa otrzymuje
             uposażenie zasadnicze, dodatki do uposażenia i inne należności
             pieniężne przysługujące na ostatnio zajmowanym stanowisku
             służbowym - z uwzględnieniem powstałych w tym okresie zmian,
             mających wpływ na prawo do uposażenia i innych należności lub ich
             wysokość.
         2. Policjantowi, o którym mowa w ust. 1, mogą być przyznawane dodatki
           do uposażenia, świadczenia z tytułu podróży i przejazdów oraz inne
           należności pieniężne związane z delegowaniem, wypłacane w walucie
           polskiej lub obcej.
    Art. 145f. Rada Ministrów określi, w drodze rozporządzenia:
           1) warunki otrzymywania, rodzaj waluty oraz wysokość dodatków,
             świadczeń i należności, o których mowa w art. 145e ust. 2,
             uwzględniając ich rodzaje i zakres przyznawania z uwagi na
             występujące zagrożenia, uciążliwość lub miejsce pełnienia służby
             oraz sprawowaną przez policjanta funkcję,
           2) uprawnienia i obowiązki policjantów delegowanych do pełnienia
             służby poza granicami państwa, z uwzględnieniem warunków i trybu
             delegowania policjantów, przypadków ich odwoływania przed
             wyznaczonym terminem oraz przedłużania czasu delegowania, a także
             przełożonych właściwych w tych sprawach,
           3) szczegółowe zasady zatrudniania w kontyngentach policyjnych
             pracowników, o których mowa w art. 145c, i ich wynagradzania, z
             uwzględnieniem postanowień zawartych w przepisach prawa pracy oraz
             specyfiki związanej z wykonywaniem pracy w kontyngencie policyjnym
             realizującym zadania poza granicami państwa, a w szczególności
             prawa do dodatku zagranicznego, świadczeń z tytułu podróży i
             przejazdów oraz innych należności pieniężnych związanych z
             delegowaniem, a także świadczeń odszkodowawczych wynikających z
             odrębnych ustaw,
           4) warunki otrzymywania przez policjantów i pracowników, o których
             mowa w art. 145c, bezpłatnych świadczeń zdrowotnych, zaopatrzenia w
             leki i artykuły sanitarne,
           5) szczegółowe zasady i tryb finansowania i działania kontyngentu
             policyjnego, w tym jego wyposażenia i przewozu, z uwzględnieniem
             przepisów o finansach publicznych.
      Art. 145g. 1. Wydatki związane z udziałem kontyngentów policyjnych poza
             granicami państwa finansowane są z budżetu państwa, w części
             ministra właściwego do spraw wewnętrznych.
         2. Jeżeli środki finansowe na ten cel nie zostały uwzględnione w
           budżecie ministra właściwego do spraw wewnętrznych i administracji,
           zapewnia je Rada Ministrów.".
                                        
                                     Art. 2.
W ustawie z dnia 28 lipca 1990 r. o działalności ubezpieczeniowej (Dz.U. z 1996
r. Nr 11, poz. 62, z 1997 r. Nr 43, poz. 272, Nr 88, poz. 554, Nr 107, poz. 685,
Nr 121, poz. 769 i 770 i Nr 139, poz. 934, z 1998 r. Nr 155, poz. 1015, z 1999
r. Nr 49, poz. 483, Nr 101, poz. 1178 i Nr 110, poz. 1255, z 2000 r. Nr 43, poz.
483, Nr 48, poz. 552,  Nr 70, poz. 819, Nr 114, poz. 1193 i Nr 116, poz. 1216
oraz z 2001 r. Nr 37, poz. 424) wprowadza się następujące zmiany:
1) w art. 9 w ust. 2  po pkt 6 dodaje się pkt 6a w brzmieniu:
     "6a) Policji, jeżeli jest to konieczne dla skutecznego zapobieżenia
       przestępstw, ich wykrycia albo ustalenia sprawców i uzyskania dowodów,
       na zasadach i w trybie określonym w art. 20 ustawy z dnia 6 kwietnia
       1990 r. o Policji (Dz.U. z 2000 r. Nr 101, poz. 1092 oraz z 2001 r. Nr
       41, poz. 465 i Nr ..., poz. ...),";
2) po art. 9 dodaje się art. 9a w brzmieniu:
      "Art. 9a. 1. Zakład ubezpieczeń i osoby w nim zatrudnione oraz osoby, za
             pośrednictwem których zakład wykonuje czynności ubezpieczeniowe są
             zobowiązane zachować tajemnicę, która obejmuje wszystkie
             wiadomości dotyczące udzielania Policji danych, na zasadach
             określonych w art. 20 ust. 4-10 ustawy wymienionej w art. 9 ust. 2
             pkt 6a.
         2. Zachowanie tajemnicy, o której mowa w ust. 1, obowiązuje również
           wobec strony umowy ubezpieczenia oraz osób trzecich.".
       
                                     Art. 3.
W ustawie z dnia 29 sierpnia 1997 r. - Prawo bankowe (Dz.U. Nr 140, poz. 939, z
1998 r. Nr 160, poz. 1063 i Nr 162, poz. 1118, z 1999 r. Nr 11, poz. 95 i Nr 40,
poz. 399, z 2000 r. Nr 93, poz. 1027, Nr 94, poz. 1037, Nr 114, poz. 1191, Nr
116, poz. 1216, Nr 119, poz. 1252 i Nr 122, poz. 1316 oraz z 2001 r. Nr 8, poz.
64) wprowadza się następujące zmiany:
1) w art. 104:
   a) w ust. 1 w pkt 2 na końcu kropkę zastępuje się przecinkiem i dodaje się
     pkt 3 w brzmieniu:
     "3) dotyczące udzielania Policji informacji na zasadach określonych w art.
       20 ust. 4-10 ustawy z dnia 6 kwietnia 1990 r. o Policji (Dz.U. z 2000 r.
       Nr 101, poz. 1092 oraz z 2001 r. Nr 41, poz. 465 i Nr ..., poz. ...)
       oraz dotyczące  zawiadomienia, o którym mowa w art. 20 ust. 13 tej
       ustawy.",
   b) dodaje się ust. 3 w brzmieniu:
     "3. Bank i osoby w nim zatrudnione oraz osoby, za pośrednictwem których
       bank wykonuje czynności bankowe, obowiązuje zachowanie tajemnicy wobec
       strony umowy oraz osób trzecich w przypadkach, o których mowa w ust. 1
       pkt 3.";
2) w art. 105 w ust. 1 w pkt 2 dodaje się lit. l w brzmieniu:
    "l) Policji, jeżeli jest to konieczne dla skutecznego zapobieżenia
     przestępstw, ich wykrycia albo ustalenia sprawców i uzyskania dowodów, na
     zasadach i w trybie określonym w art. 20 ustawy wymienionej w art. 104
     ust. 1 pkt 3.".
                                        
                                     Art. 4.
W ustawie z dnia 5 czerwca 1998 r. o samorządzie powiatowym (Dz.U. Nr 91, poz.
578 i Nr 155, poz. 1014 oraz z 2000 r. Nr 12, poz. 136, Nr 26, poz. 306, Nr 48,
poz. 552, Nr 62, poz. 718, Nr 88, poz. 985, Nr 91, poz. 1009 i Nr 95, poz. 1041)
wprowadza się następujące zmiany:
 1) w art. 12 po pkt 9a dodaje się pkt 9b w brzmieniu:
   "9b) uchwalanie powiatowego programu zapobiegania przestępczości oraz
     ochrony bezpieczeństwa obywateli i porządku publicznego,";
2) po art. 38 dodaje się 38a-38c w brzmieniu:
    "Art. 38a. 1. W celu realizacji zadań starosty w zakresie zwierzchnictwa
            nad powiatowymi służbami, inspekcjami i strażami oraz zadań
            określonych w ustawach w zakresie porządku publicznego i
            bezpieczeństwa obywateli, tworzy się komisję bezpieczeństwa i
            porządku, zwaną dalej "komisją".
           2. Do zadań komisji należy:
             1)  ocena  zagrożeń porządku publicznego i bezpieczeństwa obywateli
               na terenie powiatu,
             2)  opiniowanie pracy Policji i innych powiatowych służb, inspekcji
               i  straży,  a  także  jednostek organizacyjnych  wykonujących  na
               terenie   powiatu  zadania  z  zakresu  porządku  publicznego   i
               bezpieczeństwa obywateli,
             3)   przygotowywanie  projektu  powiatowego  programu  zapobiegania
               przestępczości   oraz  porządku  publicznego   i   bezpieczeństwa
               obywateli,
             4)  opiniowanie projektów innych programów współdziałania Policji i
               innych  powiatowych  służb, inspekcji  i  straży  oraz  jednostek
               organizacyjnych  wykonujących  na  terenie  powiatu   zadania   z
               zakresu porządku publicznego i bezpieczeństwa obywateli,
             5)  opiniowanie  projektu budżetu powiatu - w  zakresie,  o  którym
               mowa w pkt 1,
             6)   opiniowanie  projektów  aktów  prawa  miejscowego   i   innych
               dokumentów w sprawach związanych z wykonywaniem zadań, o  których
               mowa w pkt 1, 2 i 4,
             7)  opiniowanie, zleconych przez starostę, innych niż wymienione  w
               pkt  2  i  pkt  4-6 zagadnień dotyczących porządku publicznego  i
               bezpieczeństwa obywateli.
           3. Prezydent miasta na prawach powiatu i starosta powiatu
            graniczącego z takim miastem mogą utworzyć, w drodze porozumienia,
            wspólną komisję dla miasta na prawach powiatu oraz powiatu
            graniczącego z takim miastem. W takim przypadku prezydent miasta i
            starosta współprzewodniczą komisji.
           4. Porozumienie, o którym mowa w ust. 3, określa w szczególności:
             1)  tryb powoływania członków komisji, o których mowa w ust. 5  pkt
               2-4,
             2)   zasady  pokrywania  kosztów  działania  komisji  oraz   zwrotu
               członkom  komisji  i osobom powołanym do udziału  w  jej  pracach
               wydatków  rzeczywiście  poniesionych  w  związku  z  udziałem   w
               pracach komisji,
             3) zasady obsługi administracyjno-biurowej komisji.
           5. W skład komisji wchodzi:
             1) starosta, jako przewodniczący komisji,
             2) dwóch radnych delegowanych przez radę powiatu,
             3)  trzy  osoby powołane przez starostę spośród osób wyróżniających
               się  wiedzą  o problemach będących przedmiotem prac komisji  oraz
               cieszących   się   wśród   miejscowej   społeczności    osobistym
               autorytetem    i    zaufaniem   publicznym,    w    szczególności
               przedstawicieli  samorządów gminnych, organizacji  pozarządowych,
               pracowników   oświaty,   a  także  instytucji   zajmujących   się
               zwalczaniem   zjawisk  patologii  społecznych   i   zapobieganiem
               bezrobociu,
             4)  dwóch przedstawicieli delegowanych przez komendanta powiatowego
               (miejskiego) Policji.
           6. W pracach komisji uczestniczy także prokurator wskazany przez
            właściwego prokuratora okręgowego.
           7. Starosta może powołać do udziału w pracach komisji
            funkcjonariuszy i pracowników innych niż Policja powiatowych służb,
            inspekcji i straży oraz pracowników innych organów administracji
            publicznej wykonujących zadania z zakresu porządku publicznego i
            bezpieczeństwa obywateli na terenie powiatu.
           8. Funkcjonariusze i pracownicy, o których mowa w ust. 7,
            uczestniczą w pracach komisji z głosem doradczym.
           9. Kadencja komisji trwa 3 lata.
          10. Odwołanie członka komisji przed upływem kadencji przez organ,
            który go powołał lub delegował, jest możliwe jedynie z ważnych
            powodów, które podaje się na piśmie. Członkostwo w komisji radnego
            delegowanego przez radę powiatu ustaje zawsze z wygaśnięciem jego
            mandatu.
          11. W przypadku śmierci, odwołania lub rezygnacji członka komisji
            przed upływem kadencji, organ, który go powołał lub delegował,
            powołuje lub deleguje nowego członka komisji na okres pozostały do
            upływu kadencji poprzedniego członka.
    Art. 38b. 1. Przewodniczący komisji, w celu wykonania zadań komisji, może
            żądać od Policji oraz innych powiatowych służb, inspekcji i straży,
            a także od powiatowych i gminnych jednostek organizacyjnych
            wykonujących zadania z zakresu porządku publicznego i
            bezpieczeństwa obywateli, dokumentów i informacji o ich pracy, z
            wyjątkiem akt personalnych pracowników i funkcjonariuszy,
            materiałów operacyjno-rozpoznawczych lub dochodzeniowo-śledczych
            oraz akt w indywidualnych sprawach administracyjnych.
           2. Komisja przy wykonywaniu swoich zadań może współpracować z
            samorządami gmin z terenu powiatu, a także ze stowarzyszeniami,
            fundacjami, kościołami i związkami wyznaniowymi oraz innymi
            organizacjami i instytucjami.
           3. Nie później niż do końca stycznia następnego roku kalendarzowego
            starosta składa radzie powiatu sprawozdanie z działalności komisji
            za rok ubiegły. Sprawozdanie starosty ogłasza się w wojewódzkim
            dzienniku urzędowym.
    Art. 38c. 1. Koszty działania komisji pokrywa się ze środków własnych
            budżetu powiatu. Rada powiatu określi zasady zwrotu członkom
            komisji i osobom powołanym do udziału w jej pracach wydatków
            rzeczywiście poniesionych w związku z udziałem w pracach komisji,
            stosując odpowiednio przepisy o zwrocie kosztów podróży służbowych
            dla radnych powiatu.
           2. Obsługę administracyjno-biurową komisji zapewnia starostwo.".
                                        
                                     Art. 5.
W ustawie z dnia 13 października 1998 r. - Przepisy wprowadzające ustawy
reformujące administrację publiczną (Dz.U. Nr 133, poz. 872 i Nr 162, poz. 1126
oraz z 2000 r. Nr 6, poz. 70, Nr 12, poz. 136, Nr 17, poz. 228, Nr 19, poz. 239,
Nr 52, poz. 632, Nr 95, poz. 1041 i Nr 122, poz. 1312) w art. 32 wprowadza się
następujące zmiany:
1) użyte w ust. 1 i 2 oraz dwukrotnie w ust. 5 wyrazy "powiatu warszawskiego"
  zastępuje się wyrazami " , o którym mowa w art. 1 w pkt 2 lit. b) ustawy z
  dnia 27 lipca 2001 r. o zmianie ustawy o Policji, ustawy o działalności
  ubezpieczeniowej, ustawy - Prawo bankowe, ustawy o samorządzie powiatowym
  oraz ustawy - Przepisy wprowadzające ustawy reformujące administrcację
  publiczną (Dz.U. Nr ..., poz. ...);
2) w ust. 8 wyrazy "rady powiatu" zastępuje się wyrazami "Zgromadzenia
  Warszawskiego Zespołu Miejskiego";
3) dodaje się ust. 12 w brzmieniu:
  "12. Minister właściwy do spraw wewnętrznych, w  drodze rozporządzenia, może
     przekazać określone zadania i kompetencje z zakresu właściwości komendanta
     powiatowego Policji komendantom poszczególnych komisariatów Policji na
     obszarze miasta stołecznego Warszawy. Jeżeli kompetencje te dotyczą spraw
     z zakresu postępowania administracyjnego właściwym organem wyższego
     stopnia w stosunku do komendanta komisariatu jest Komendant Stołeczny
     Policji.".
                                        
                                     Art. 6.
Rady powiatu i komendanci powiatowi (miejscy) Policji delegują, a starostowie
powołają członków komisji bezpieczeństwa i porządku, nie później niż w terminie
3 miesięcy od dnia wejścia w życie niniejszej ustawy. W tym samym terminie
właściwy prokurator okręgowy wskaże prokuratora uczestniczącego w pracach
komisji.".
                                        
                                     Art. 7.
Z dniem wejścia w życie ustawy dotychczasowy dodatek służbowy otrzymywany przez
policjantów pełniących służbę lub obowiązki na stanowiskach kierowniczych lub
samodzielnych staje się z mocy prawa dodatkiem funkcyjnym.
                                     Art. 8.
1. Z dniem wejścia w życie ustawy niewykorzystany przez policjanta urlop
  wypoczynkowy lub dodatkowy przysługujący w dniach kalendarzowych przelicza
  się na urlop w dniach roboczych przy zastosowaniu mnożnika wynikającego z
  relacji 26 dni roboczych do 30 dni kalendarzowych.
2. Przy przeliczaniu wymiaru urlopu w sposób określony w ust. 1, niepełny dzień
  zaokrągla się w górę do pełnego dnia.
                                     Art. 9.
Do czasu wydania przepisów wykonawczych przewidzianych w ustawie zachowują moc
przepisy dotychczasowe, o ile nie są sprzeczne z przepisami ustawy.
                                    Art. 10.
Jednolity tekst ustawy z dnia 6 kwietnia 1990 r. o Policji zostanie ogłoszony w
terminie 4 miesięcy od dnia ogłoszenia niniejszej ustawy.
                                        
                                    Art. 11.
Ustawa wchodzi w życie po upływie 30 dni od dnia ogłoszenia, z wyjątkiem art. 1
pkt 11 i 12 w zakresie dotyczącym art. 20 ust. 1 oraz ust. 3-14, które wchodzą w
życie po upływie 6 miesięcy od dnia ogłoszenia.
                                                                                
