



Dz.U. z 2001 r. Nr 101, poz. 1088
                                     USTAWA
                             z dnia 19 lipca 2001 r.
                                        
                 o utworzeniu Akademii Techniczno-Humanistycznej
                                w Bielsku-Białej
                                        
                                        
                                     Art. 1.
1. Tworzy się z dniem 1 października 2001 r. Akademię Techniczno-Humanistyczną
  w Bielsku-Białej, zwaną dalej "Akademią".
2. Siedzibą Akademii jest miasto Bielsko-Biała.
3. Akademia jest uczelnią państwową.
                                     Art. 2.
Podstawowym kierunkiem działalności Akademii jest kształcenie oraz prowadzenie
badań naukowych w zakresie nauk humanistycznych, ekonomicznych i technicznych.
                                        
                                     Art. 3.
Nadzór nad Akademią sprawuje minister właściwy do spraw szkolnictwa wyższego.
                                     Art. 4.
1. Akademię tworzy się z Filii Politechniki Łódzkiej w Łodzi.
2. Z dniem utworzenia Akademii znosi się Filię Politechniki Łódzkiej w BielskuBiałej.

                                     Art. 5.
1. Mienie Politechniki Łódzkiej, obejmujące własność i inne prawa majątkowe
  będące w zarządzie Filii Politechniki Łódzkiej w Bielsku-Białej staje się
  mieniem Akademii.
2. Akademia, z dniem utworzenia, przyjmuje prawa i zobowiązania Politechniki
  Łódzkiej dotyczące Filii Politechniki Łódzkiej w Bielsku-Białej.
3. Stan gospodarki finansowej jednostki wymienionej w art. 4 ust. 1 zostanie
  wykazany w bilansie sporządzonym przez tę jednostkę na dzień poprzedzający
  utworzenie Akademii.
                                     Art. 6.
1. Z dniem 1 października 2001 r.:
   1) pracownicy Politechniki Łódzkiej zatrudnieni w Filii w Bielsku-Białej
     stają się pracownikami Akademii,
   2) studenci Politechniki Łódzkiej studiujący w Filii w Bielsku-Białej stają
     się studentami Akademii.
2. Osoby przyjęte na pierwszy rok studiów na rok akademicki 20012002 do Filii
  Politechniki Łódzkiej w Bielsku-Białej z dniem utworzenia Akademii stają się
  jej studentami.
3. Podstawowe jednostki organizacyjne Filii Politechniki Łódzkiej w BielskuBiałej
stają się podstawowymi jednostkami organizacyjnymi Akademii.
4. Jednostki organizacyjne Filii Politechniki Łódzkiej w Bielsku-Białej, które
  przed dniem utworzenia Akademii posiadały uprawnienia do nadawania stopni
  naukowych, zachowują te uprawnienia po utworzeniu Akademii.
                                     Art. 7.
1. Dotychczasowe organy kolegialne i jednoosobowe Filii Politechniki Łódzkiej w
  Bielsku-Białej stają się z dniem 1 października 2001 r. organami Akademii.
2. Członkowie Senatu Politechniki Łódzkiej reprezentujący Filię Politechniki
  Łódzkiej w Bielsku-Białej pełnią funkcję Senatu Akademii do dnia 31 grudnia
  2001 r.
3. Do dnia 31 grudnia 2001 r. zostaną przeprowadzone wybory do Senatu Akademii
  oraz wybory dziekanów i rad wydziałów w trybie i na okres ustalony w statucie
  Akademii.
                                     Art. 8.
Ustawa wchodzi w życie po upływie 14 dni od dnia ogłoszenia.
 
 
 
