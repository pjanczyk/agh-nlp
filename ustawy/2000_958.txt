



Dz.U. z 2000 r. Nr 86, poz. 958
                                    USTAWA
                           z dnia 8 września 2000 r.
                                       
     o zmianie ustawy o autostradach płatnych oraz o zmianie innych ustaw
                                       
                                    Art. 1.
W ustawie z dnia 27 października 1994 r. o autostradach płatnych (Dz.U. Nr
127, poz. 627, z 1996 r. Nr 106, poz. 496 i Nr 156, poz. 775, z 1997 r. Nr
133, poz. 885, z 1998 r. Nr 106, poz. 668 oraz z 2000 r. Nr 48, poz. 550)
wprowadza się następujące zmiany:
1) art. 1 otrzymuje brzmienie:
      "Art. 1. 1. Ustawa określa warunki przygotowania budowy, zasady
             koncesjonowania budowy i eksploatacji albo koncesjonowania
             wyłącznie eksploatacji autostrad płatnych, zwanych dalej
             "autostradami", a także organy właściwe w tych sprawach.
         2. Rada Ministrów określi, w drodze rozporządzenia, autostrady lub
           ich odcinki, które będą budowane i eksploatowane albo wyłącznie
           eksploatowane jako płatne.
         3. Na zasadach określonych w ustawie mogą być budowane i
           eksploatowane albo wyłącznie eksploatowane, jako płatne, drogi
           ekspresowe.
         4. Rada Ministrów określi, w drodze rozporządzenia, drogi
           ekspresowe, które mogą być budowane i eksploatowane albo wyłącznie
           eksploatowane jako płatne.
         5. Określenie autostrad i dróg ekspresowych w przepisach, o których
           mowa w ust. 2 i 4, może nastąpić, jeżeli będzie możliwość
           korzystania z innej, ogólnodostępnej drogi publicznej.";
2) użyte w art. 2 w ust. 1, w art. 6, w art. 7 w ust. 2 w pkt 8, w art. 9 w
  ust. 1 i 2, w art. 16 w ust. 1, w art. 17 w ust. 1 i 2, w art. 18 w pkt 7, w
  art. 45, w art. 47 w ust. 1, w art. 55 w ust. 1 i w art. 61 w różnych
  przypadkach wyrazy "Minister Transportu i Gospodarki Morskiej" zastępuje się
  użytymi w odpowiednich przypadkach wyrazami "minister właściwy do spraw
  transportu";
3) w art. 2:
   a) w ust. 1 wyrazy "Ministra Spraw Wewnętrznych i Administracji" zastępuje
     się wyrazami "ministra właściwego do spraw architektury i budownictwa",
   b) ust. 2 otrzymuje brzmienie:
     "2. Minister właściwy do spraw transportu określi, w drodze
       rozporządzenia, przepisy techniczno-budowlane dotyczące autostrad,
       uwzględniając w szczególności warunki projektowania i budowy
       autostrad, ich połączeń z innymi drogami, wyposażenia technicznego
       autostrad, nośności i stateczności budowli ziemnych oraz konstrukcji
       nawierzchni autostrad, bezpieczeństwa użytkowania, a także ochrony
       środowiska.";
4) art. 3 otrzymuje brzmienie:
       "Art. 3. 1. Za przejazd autostradą są pobierane opłaty.
         2. Opłaty za przejazd autostradą pobiera spółka, która posiada
           koncesję udzieloną na zasadach określonych w ustawie, zwana dalej
           "koncesjonariuszem".
         3. Opłaty za przejazd autostradą stanowią przychód koncesjonariusza,
           z zastrzeżeniem ust. 4.
         4. W przypadku udzielania koncesjonariuszowi dofinansowania w
           formie, o której mowa w art. 39d ust. 1 pkt 3, opłaty za przejazd
           autostradą stanowią przychód funduszu, o którym mowa w art. 39.
         5. Rada Ministrów określi, w drodze rozporządzenia, warunki i tryb
           rozliczeń pomiędzy koncesjonariuszem a funduszem, z uwzględnieniem
           zakresu i warunków tego dofinansowania.
         6. W przypadku, w którym opłaty za przejazd autostradą stanowią
           przychód koncesjonariusza, umowa koncesyjna określi warunki i
           zakres podziału zysku pomiędzy koncesjonariuszem a funduszem, o
           którym mowa w art. 39.
         7. Wysokość opłat za przejazd autostradą ustala na warunkach
           określonych w rozporządzeniu, o którym mowa w ust. 8:
           1) minister właściwy do spraw transportu w drodze rozporządzenia,
             jeżeli opłaty stanowią przychody funduszu, o którym mowa w art.
             39,
           2) koncesjonariusz, jeżeli opłaty stanowią jego przychód.
         8. Minister właściwy do spraw transportu określi, w drodze
           rozporządzenia, szczegółowe warunki ustalania i pobierania opłat
           za przejazdy autostradami oraz sposób ogłaszania wysokości tych
           opłat, uwzględniając w szczególności liczbę przejechanych
           kilometrów oraz kategorię pojazdu.
         9. Od opłat za przejazd autostradą są zwolnione pojazdy
           uprzywilejowane uczestniczące w akcji.";
5) w art. 7 w ust. 2:
   a) pkt 3 otrzymuje brzmienie:
     "3) nabywanie nieruchomości pod autostrady na rzecz Skarbu Państwa i
       gospodarowanie nimi w ramach posiadanego prawa do nieruchomości,",
   b) pkt 5 otrzymuje brzmienie:
     "5) przeprowadzanie postępowań przetargowych i opracowywanie projektów
       koncesji,";
6) w art. 10 ust. 2 otrzymuje brzmienie:
     "2. Wynagrodzenie Prezesa Agencji ustala Prezes Rady Ministrów na wniosek
       ministra właściwego do spraw transportu.";
7) w art. 11 ust. 2 otrzymuje brzmienie:
     "2. Prezes Agencji, w uzgodnieniu z ministrami właściwymi do spraw
       transportu oraz finansów publicznych, ustala roczny plan finansowy
       Agencji.";
8) w art. 12 ust. 3 otrzymuje brzmienie:
     "3. Agencja otrzymuje dotacje, ustalane corocznie w ustawie budżetowej,
       na związane z budową autostrad prace studialne i dokumentacyjne,
       nabywanie nieruchomości i gospodarowanie nimi, odszkodowania,
       należności z tytułu ochrony gruntów leśnych, prace scaleniowe i
       wymienne, przebudowę urządzeń infrastruktury technicznej,
       przeprowadzanie ratowniczych badań archeologicznych i badań
       ekologicznych oraz opracowywanie ich wyników.";
9) po art. 12 dodaje się art. 12a w brzmieniu:
       "Art. 12a. Agencja jest uprawniona do gospodarowania środkami
              pochodzącymi z pomocy zagranicznej, przekazywanymi Rządowi
              Rzeczypospolitej Polskiej na podstawie umów lub deklaracji
              dawcy, na realizację zadań w zakresie finansowania budowy i
              eksploatacji autostrad albo wyłącznie eksploatacji autostrad,
              jeżeli te umowy lub deklaracje tak stanowią.";
10) art. 13 otrzymuje brzmienie:
      "Art. 13. 1. Agencja może zaciągać kredyty długoterminowe oraz emitować
             obligacje za zgodą ministra właściwego do spraw transportu oraz
             ministra właściwego do spraw finansów publicznych, na zasadach
             wynikających z odrębnych ustaw.
         2. Na zobowiązania Agencji, o których mowa w ust. 1, mogą być
           udzielone poręczenia lub gwarancje Skarbu Państwa, pod warunkiem
           przeznaczenia objętych nimi kredytów lub wpływów z emisji
           obligacji na cele wymienione w art. 39d ust. 1.";
11) w art. 14 w ust. 2 wyrazy "Ministra Finansów" zastępuje się wyrazami
  "ministra właściwego do spraw finansów publicznych";
12) w art. 17 ust. 4 otrzymuje brzmienie:
   "4. Minister właściwy do spraw transportu, na wniosek Rady, określi, w
     drodze rozporządzenia, regulamin działania Rady do Spraw Autostrad, jej
     organizację i tryb pracy oraz skład, zapewniając w jej składzie
     uczestnictwo przedstawicieli zainteresowanych organów administracji
     publicznej.";
13) art. 19 otrzymuje brzmienie:
      "Art. 19. Minister właściwy do spraw administracji publicznej udziela
           wskazań lokalizacyjnych autostrady lub jej odcinków po
           zaopiniowaniu ich projektu przez Prezesa Rządowego Centrum Studiów
           Strategicznych i po uzgodnieniu z ministrami właściwymi do spraw
           gospodarki, kultury i ochrony dziedzictwa narodowego, rolnictwa,
           transportu, środowiska oraz Ministrem Obrony Narodowej, a także z
           Prezesem Urzędu Mieszkalnictwa i Rozwoju Miast oraz z Głównym
           Inspektorem Sanitarnym.";
14) w art. 20:
   a) w ust. 1:
     - w pkt 3 wyrazy "biegłego z listy Ministra Ochrony Środowiska, Zasobów
       Naturalnych i Leśnictwa" zastępuje się wyrazami "biegłego z listy
       wojewody",
     - w pkt 5 wyrazy "Ministra Kultury i Sztuki" zastępuje się wyrazami
       "ministra właściwego do spraw kultury i ochrony dziedzictwa
       narodowego",
   b) ust. 4 otrzymuje brzmienie:
     "4. Minister właściwy do spraw środowiska w porozumieniu z ministrami
       właściwymi do spraw rolnictwa i rozwoju wsi, kultury i ochrony
       dziedzictwa narodowego oraz transportu określi, w drodze
       rozporządzenia, wymagania, jakim powinny odpowiadać oceny, o których
       mowa w ust. 1 pkt 3-5, z uwzględnieniem okresu budowy i eksploatacji
       autostrady, określenia jej wpływu na powietrze, powierzchnię ziemi
       łącznie z glebą, złoża kopalin, wody powierzchniowe i podziemne,
       klimat akustyczny, ludzi, świat zwierzęcy i roślinny, a także
       krajobraz, we wzajemnym ich powiązaniu, oraz analizy przebiegu
       autostrady i jej wariantów z punktu widzenia strat w rolniczej i
       leśnej przestrzeni produkcyjnej oraz wpływu autostrady na
       zarejestrowane dobra kultury i wartości krajobrazu kulturowego.";
15) w art. 25 w ust. 2 kropkę zastępuje się przecinkiem i dodaje się wyrazy
  "oraz doręcza je wnioskodawcy, a pozostałe strony zawiadamia o jego wydaniu
  i treści w drodze obwieszczeń w urzędach gmin i w prasie lokalnej.";
16) w art. 26 dotychczasową treść oznacza się jako ust. 1 i dodaje się ust. 2
  w brzmieniu:
     "2. Agencja może nabywać, w drodze umowy, na własność Skarbu Państwa
       nieruchomości poza pasem drogowym autostrady w celu dokonania ich
       zamiany na nieruchomości położone w pasie drogowym autostrady.";
17) w art. 27 ust. 4 otrzymuje brzmienie:
     "4. Odszkodowanie jest wypłacane przez Agencję z dotacji, o których mowa
       w art. 12 ust. 3.";
18) w art. 29 dotychczasową treść oznacza się jako ust. 1 i dodaje się ust. 2
  w brzmieniu:
     "2. W przypadku gdy nieruchomości przeznaczone na pasy drogowe autostrad
       mają nieuregulowany stan prawny, wszczęcie postępowania następuje na
       wniosek Prezesa Agencji, bez konieczności zachowania warunków
       określonych w ust. 1.";
19) w art. 31 po ust. 2 dodaje się ust. 3 w brzmieniu:
     "3. Decyzja, o której mowa w ust. 1, uprawnia do dysponowania
       nieruchomością na cele budowlane w rozumieniu przepisów prawa
       budowlanego.";
20) w art. 33 w ust. 2 w zdaniu drugim kropkę zastępuje się przecinkiem i
  dodaje się wyrazy "które jest wypłacane przez Agencję z dotacji, o których
  mowa w art. 12 ust. 3.";
21) art. 36 otrzymuje brzmienie:
      "Art. 36. 1. Do gruntów rolnych i leśnych objętych decyzjami o ustaleniu
             lokalizacji autostrady nie stosuje się przepisów o ochronie
             gruntów rolnych i leśnych, z tym że określone w tych przepisach
             należności oraz jednorazowe odszkodowania w razie dokonania
             przedwczesnego wyrębu drzewostanu w odniesieniu do gruntów
             leśnych i zadrzewionych, przeznacza się na Fundusz Leśny w
             Dyrekcji Generalnej Lasów Państwowych - z tytułu wyłączenia
             gruntów Skarbu Państwa, zarządzanych przez Państwowe
             Gospodarstwo Leśne "Lasy Państwowe".
         2. Należności oraz jednorazowe odszkodowania w wysokości ustalonej
           przez organy właściwe w sprawach ochrony gruntów leśnych, Agencja
           przekazuje na rachunek bankowy funduszu, o którym mowa w ust. 1,
           po nabyciu przez Agencję wszystkich gruntów w danym obrębie
           ewidencji gruntów, w terminie do dnia 30 czerwca każdego roku.";
22) art. 38 otrzymuje brzmienie:
      "Art. 38. 1. Budowę autostrad, z zastrzeżeniem ust. 2, finansuje się:
           1) ze środków własnych koncesjonariuszy oraz uzyskanych przez nich
             kredytów bankowych i pożyczek,
           2) ze środków pochodzących z budżetu państwa ustalanych corocznie w
             ustawie budżetowej na cele, o których mowa w art. 12 ust. 3,
           3) ze środków funduszu, o którym mowa w art. 39, na warunkach
             określonych w koncesji i umowie koncesyjnej,
           4) z innych źródeł.
         2. W przypadku gdy przewiduje się udzielenie koncesji wyłącznie na
           eksploatację autostrady lub jej odcinka, budowę tej autostrady lub
           jej odcinka finansuje się na zasadach dotyczących finansowania i
           budowy dróg publicznych określonych w odrębnych przepisach.
         3. Koncesjonariuszowi mogą być udzielone przez Skarb Państwa
           gwarancje i poręczenia zgodnie z przepisami o poręczeniach i
           gwarancjach udzielanych przez Skarb Państwa oraz niektóre osoby
           prawne.";
23) art. 39 otrzymuje brzmienie:
       "Art. 39. W Banku Gospodarstwa Krajowego tworzy się Krajowy Fundusz
              Autostradowy, zwany dalej "Funduszem.";
24) po art. 39 dodaje się art. 39a-39l w brzmieniu:
      "Art. 39a. 1. Przychodami Funduszu są:
           1) środki przekazywane z budżetu państwa w wysokości stanowiącej
             część planowanych dochodów budżetowych z tytułu podatku
             akcyzowego od samochodów,
           2) odsetki z tytułu oprocentowania środków Funduszu oraz odsetki od
             lokat okresowo wolnych środków Funduszu w bankach,
           3) wpływy z inwestycji środków Funduszu w papiery wartościowe
             emitowane przez Skarb Państwa lub Narodowy Bank Polski oraz
             papiery wartościowe określające świadczenia pieniężne,
             gwarantowane lub poręczane przez Skarb Państwa albo Narodowy Bank
             Polski,
           4) przychody ze sprzedaży akcji i udziałów w spółkach, przekazane
             Bankowi Gospodarstwa Krajowego przez Skarb Państwa, w celu
             zasilenia Funduszu,
           5) przychody z akcji i udziałów, o których mowa w pkt 4,
           6) środki pochodzące z opłat za przejazdy autostradą, o których
             mowa w art. 3 ust. 4,
           7) kwoty wpłacone przez koncesjonariuszy zgodnie z art. 3 ust. 6,
           8) kwoty wpłacone z tytułu zwrotu pożyczek udzielonych zgodnie z
             art. 39d ust. 1 pkt 1 i 2,
           9) środki z kredytów zaciągniętych przez Agencję na cele, o których
             mowa w art. 39d ust. 1,
          10) wpływy z obligacji emitowanych przez Agencję na cele, o których
            mowa w art. 39d ust. 1,
          11) darowizny i zapisy,
          12) wpływy z innych środków publicznych,
          13) wpływy z innych tytułów.
         2. Rada Ministrów określa procentowo, w drodze rozporządzenia, w
           terminie do końca czerwca każdego roku, część planowanych dochodów
           budżetowych z tytułu podatku akcyzowego od samochodów, o której
           mowa w ust. 1 pkt 1, przeznaczoną na Fundusz w kolejnym roku
           budżetowym, z uwzględnieniem przewidywanego zakresu dofinansowania
           z Funduszu realizacji zadań związanych z budową autostrad.
       Art. 39b. Dochody Banku Gospodarstwa Krajowego stanowiące równowartość
              przychodów Funduszu, o których mowa w art. 39a ust. 1, są
              wolne od podatku dochodowego.
      Art. 39c. 1. W celu zasilenia Funduszu minister właściwy do spraw Skarbu
             Państwa może, w imieniu Skarbu Państwa, na wniosek ministra
             właściwego do spraw transportu, przekazać nieodpłatnie Bankowi
             Gospodarstwa Krajowego akcje i udziały w spółkach, stanowiące
             własność Skarbu Państwa, z uwzględnieniem zaakceptowanego przez
             Radę Ministrów zakresu dofinansowania ze środków Funduszu zadań
             związanych z budową autostrad oraz wartości tych akcji i
             udziałów.
         2. Akcje i udziały Skarbu Państwa, o których mowa w ust. 1, Bank
           Gospodarstwa Krajowego zbywa  w uzgodnieniu z ministrami
           właściwymi do spraw finansów publicznych, Skarbu Państwa oraz
           transportu.
         3. O zbyciu akcji i udziałów, o których mowa w ust. 1, Bank
           Gospodarstwa Krajowego zawiadamia ministrów właściwych do spraw
           finansów publicznych, Skarbu Państwa oraz transportu.
         4. Do przekazania akcji i udziałów, o których mowa w ust. 1, oraz do
           ich zbywania nie stosuje się przepisów o komercjalizacji i
           prywatyzacji przedsiębiorstw państwowych i art. 18 ust. 1 ustawy z
           dnia 8 sierpnia 1996 r. o zasadach wykonywania uprawnień
           przysługujących Skarbowi Państwa (Dz.U. Nr 106, poz. 493 i Nr 156,
           poz. 775, z 1997 r. Nr 106, poz. 673, Nr 115, poz. 741 i Nr 141,
           poz. 943, z 1998 r. Nr 155, poz. 1014 oraz z 2000 r. Nr 48, poz.
           550).
         5. Zwalnia się od opłaty skarbowej zbycie akcji i udziałów, o
           których mowa w ust. 1, przez Bank Gospodarstwa Krajowego.
      Art. 39d. 1. Środki Funduszu, które przeznacza się na dofinansowanie
             realizacji zadań związanych z budową autostrad, mogą być
             przekazywane w następujących formach:
           1) dotacji lub pożyczek nieoprocentowanych, udzielanych
             koncesjonariuszom, na warunkach określonych w koncesji i umowie
             koncesyjnej, w okresie budowy autostrady lub jej odcinka,
           2) pożyczek nieoprocentowanych, udzielanych koncesjonariuszom na
             pokrycie części okresowych niedoborów bieżących przychodów z
             tytułu eksploatacji autostrady, w celu zapewnienia płynności
             wydatków związanych z bieżącą obsługą i spłatą kredytów lub
             pożyczek bądź obligacji wyemitowanych w związku z budową
             autostrady,
           3) płatności koncesjonariuszom:
             a) stałych kosztów ponoszonych z tytułu zachowania nieprzerwanej
               dostępności do autostrady, jej utrzymania i przejezdności,
             b) zmiennych kwot uzależnionych od spełnienia przez
               koncesjonariuszy wymogów określonych w koncesji i umowie
               koncesyjnej,
                jeżeli opłaty za przejazdy autostradą stanowią przychody
                Funduszu.
         2. Ze środków finansowych Funduszu dokonuje się spłaty kredytów i
           wykupu obligacji, o których mowa w art. 13 ust. 1, oraz spłaty
           zobowiązań wynikających z wykonania przez Skarb Państwa obowiązków
           z tytułu gwarancji i poręczeń, o których mowa w art. 13 ust. 2.
         3. W szczególnie uzasadnionych przypadkach minister właściwy do
           spraw transportu może, za zgodą ministra właściwego do spraw
           finansów publicznych, przeznaczyć środki Funduszu, w części nie
           przekraczającej 25% tych środków, na pokrycie kosztów działalności
           Agencji, finansowanych z jej przychodów.
         4. Ze środków finansowych Funduszu dokonuje się wypłaty
           wynagrodzenia prowizyjnego przysługującego Bankowi Gospodarstwa
           Krajowego.
      Art. 39e. 1. Wypłaty z Funduszu środków finansowych na podstawie art.
             39d ust. 1, w zakresie zaakceptowanym przez Radę Ministrów
             zgodnie z art. 42a i wynikającym z koncesji i umowy koncesyjnej,
             są gwarantowane przez Skarb Państwa.
         2. Do gwarancji, o których mowa w ust. 1, stosuje się art. 4, art.
           31, art. 46 i art. 47 ustawy z dnia 8 maja 1997 r. o poręczeniach
           i gwarancjach udzielanych przez Skarb Państwa oraz niektóre osoby
           prawne (Dz.U. Nr 79, poz. 484 i Nr 80, poz. 511 oraz z 2000 r. Nr
           48, poz. 550 i Nr 60, poz. 693).
         3. Gwarancje, o których mowa w ust. 1:
           1) udzielane są przez Radę Ministrów na wniosek ministra właściwego
             do spraw finansów publicznych uzgodniony z ministrem właściwym do
             spraw transportu, po akceptacji przez Radę Ministrów formy i
             zakresu dofinansowania ze środków Funduszu zgodnie z art. 42a,
           2) nie mogą przekraczać zaakceptowanego przez Radę Ministrów
             zakresu dofinansowania zgodnie z art. 42a,
           3) są ograniczone w czasie terminem wypłat dofinansowania w trybie
             ustalonym zgodnie z art. 42a.
       Art. 39f. Bank Gospodarstwa Krajowego, działając w uzgodnieniu z
              Prezesem Agencji, dokonuje na rzecz koncesjonariuszy wypłat ze
              środków finansowych Funduszu, w formach określonych w art. 39d
              ust. 1, w zakresie wynikającym z koncesji i umowy koncesyjnej.
      Art. 39g. 1. Okresowo wolne środki Funduszu, z zastrzeżeniem ust. 2 i 3,
             Bank Gospodarstwa Krajowego może:
           1) lokować w innych bankach,
           2) inwestować w papiery wartościowe, o których mowa w art. 39a ust.
             1 pkt 3.
         2. Suma lokat, o których mowa w ust. 1 pkt 1, w jednym banku lub
           grupie banków powiązanych ze sobą kapitałowo lub organizacyjnie,
           nie może przekroczyć 15% okresowo wolnych środków Funduszu.
         3. Wysokość środków Funduszu przeznaczonych na lokaty i inwestycje,
           o których mowa w ust. 1, Bank Gospodarstwa Krajowego uzgadnia z
           Prezesem Agencji.
     Art. 39h. Bank Gospodarstwa Krajowego, działając w uzgodnieniu z Prezesem
           Agencji, dokonuje ze środków Funduszu spłaty kredytów, wykupu
           obligacji oraz spłaty zobowiązań, o których mowa w art. 39d ust.
           2.
     Art. 39i. Bank Gospodarstwa Krajowego przekazuje Agencji, ze środków
           Funduszu, środki finansowe, o których mowa w art. 39d ust. 3, na
           zlecenie ministra właściwego do spraw transportu.
     Art. 39j. Szczegółowy sposób i terminy dokonywania przez Bank
           Gospodarstwa Krajowego wypłat, lokat i inwestycji ze środków
           Funduszu, o których mowa w art. 39f-39i, określi umowa zawarta
           pomiędzy ministrem właściwym do spraw transportu a Bankiem
           Gospodarstwa Krajowego.
      Art. 39k. 1. Bank Gospodarstwa Krajowego pobiera wynagrodzenie
             prowizyjne z tytułu prowadzenia Funduszu.
         2. Rada Ministrów określi, w drodze rozporządzenia, wysokość
           wynagrodzenia, o którym mowa w ust. 1, oraz tryb i terminy jego
           wypłaty, uwzględniając koszty Banku ponoszone w związku z obsługą
           Funduszu, lokowaniem i inwestowaniem środków Funduszu.
      Art. 39l. 1. Bank Gospodarstwa Krajowego:
           1) wyodrębnia w swoim planie finansowym plan finansowy Funduszu,
             opracowany w uzgodnieniu z Prezesem Agencji i zatwierdzony przez
             ministra właściwego do spraw finansów publicznych oraz ministra
             właściwego do spraw transportu,
           2) sporządza dla Funduszu odrębny bilans oraz rachunek zysków i
             strat, wchodzące w skład sprawozdania finansowego Banku.
         2. Bank Gospodarstwa Krajowego składa ministrowi właściwemu do spraw
           finansów publicznych oraz ministrowi właściwemu do spraw
           transportu, w terminie do końca miesiąca następującego po każdym
           kwartale, informację o wysokości środków Funduszu oraz zestawienie
           zbiorcze operacji dokonanych za jego pośrednictwem za dany
           kwartał.";
25) art. 41 otrzymuje brzmienie:
       Art. 41. Wybór koncesjonariusza następuje w drodze przeprowadzanego
              przez Agencję trójstopniowego postępowania przetargowego:
           1) kwalifikacji wstępnej,
           2) przetargu ograniczonego do zakwalifikowanych do złożenia oferty,
             zwanego dalej "przetargiem",
           3) negocjacji umowy koncesyjnej.";
26) w art. 42:
   a) w ust. 1 po wyrazach "w prasie o zasięgu krajowym" dodaje się wyrazy
     "oraz w Dzienniku Urzędowym Wspólnot Europejskich",
   b) w ust. 2 po pkt 1 dodaje się pkt 1a w brzmieniu:
     "1a) przedmiot działalności objęty koncesją,",
   c) w ust. 3 po pkt 2dodaje się pkt 3 w brzmieniu:
     "3) informacji o zakresie i formach dofinansowania budowy autostrady ze
       środków Funduszu.";
27) po art. 42 dodaje się art. 42a w brzmieniu:
       "Art. 42a. Przed zaproszeniem do udziału w kwalifikacji wstępnej
              minister właściwy do spraw transportu, na wniosek Prezesa
              Agencji, przedkłada Radzie Ministrów informację o przewidywanych
              warunkach postępowania przetargowego oraz do akceptacji
              przewidywane zasady dofinansowania ze środków Funduszu,
              określając zakres i formę tego dofinansowania.";
28) art. 43 otrzymuje brzmienie:
      "Art. 43. 1. Z zastrzeżeniem ust. 2, w postępowaniu przetargowym mogą
             uczestniczyć spółki akcyjne z siedzibą w Rzeczypospolitej
             Polskiej o kapitale akcyjnym nie mniejszym niż równowartość 5
             mln EURO, których przedmiotem przedsiębiorstwa jest, zgodnie ze
             statutem, wyłącznie budowa lub eksploatacja autostrad.
         2. Na etapie kwalifikacji wstępnej dokumentację mogą składać
           uczestnicy, którzy nie spełniają warunków określonych w ust. 1.
           Uczestnicy, którzy złożyli dokumentację do kwalifikacji wstępnej
           mogą brać udział w dalszych etapach postępowania przetargowego pod
           warunkiem, że po zakończeniu kwalifikacji wstępnej zostanie
           zarejestrowana spółka spełniająca wymogi określone w ust. 1.
           Projekt statutu oraz projekty aktów o zawiązaniu spółki i objęciu
           akcji powinny zostać złożone w dokumentacji do kwalifikacji
           wstępnej.";
29) w art. 48 w ust. 3 pkt 4 otrzymuje brzmienie:
   "4) informacje o terminie i formie wniesienia wadium oraz o jego wysokości,
     zatwierdzonej na wniosek Prezesa Agencji przez ministra właściwego do
     spraw transportu.";
30) w art. 50 wyrazy "art. 44-46" zastępuje się wyrazami "art. 44-47";
31) po art. 50 dodaje się art. 50a-50c w brzmieniu:
       "Art. 50a. Komisja przetargowa przedstawia ministrowi właściwemu do
              spraw transportu i Prezesowi Agencji protokół z postępowania
              przetargowego, o którym mowa w art. 41 pkt 1 i 2, oraz
              zawiadamia oferentów o wynikach tego postępowania.
      Art. 50b. 1. Z zastrzeżeniem ust. 2, Agencja przeprowadza negocjacje ze
             spółką, której oferta została w wyniku przetargu uznana przez
             komisję przetargową za najkorzystniejszą.
         2. Negocjacje, o których mowa w ust. 1, mogą być prowadzone
           jednocześnie z więcej niż jedną spółką, w zakresie treści
           złożonych ofert, o ile ich oferty zostały uznane przez komisję
           przetargową za równorzędne.
         3. W przypadku, o którym mowa w ust. 2, Prezes Agencji jest
           obowiązany do opracowania wytycznych prowadzenia negocjacji, z
           uwzględnieniem w szczególności wymagań dotyczących stopnia
           zdolności oferenta do finansowania budowy i eksploatacji
           autostrady przy ograniczonym korzystaniu ze środków publicznych
           oraz terminu realizacji procesu inwestycyjnego.
         4. Wytyczne, o których mowa w ust. 3, podlegają zatwierdzeniu przez
           ministra właściwego do spraw transportu.
       Art. 50c. Jeżeli negocjacje nie zostaną zakończone uzgodnieniem treści
              umowy koncesyjnej w terminie 9 miesięcy od dnia ich rozpoczęcia,
              Prezes Agencji może, za zgodą ministra właściwego do spraw
              transportu, uznać postępowanie przetargowe za bezskuteczne lub
              przeprowadzić negocjacje ze spółką, której oferta była druga w
              kolejności po ofercie najkorzystniejszej.";
32) w art. 51 w ust. 1 po wyrazie "przetargu" dodaje się wyrazy "lub
  negocjacji umowy koncesyjnej";
33) skreśla się art. 52;
34) po art. 52 dodaje się art. 52a w brzmieniu:
      "Art. 52a. 1. Prezes Agencji przedstawia ministrowi właściwemu do spraw
             transportu protokół z negocjacji umowy koncesyjnej oraz
             zawiadamia spółki uczestniczące w negocjacjach o ich wyniku.
         2. W przypadku, gdy negocjacje zostaną zakończone uzgodnieniem
           treści umowy koncesyjnej Prezes Agencji przedstawia ministrowi
           właściwemu do spraw transportu projekt koncesji i umowy
           koncesyjnej, wraz z protokołem, o którym mowa w ust. 1.";
35) art. 53 otrzymuje brzmienie:
     "Art. 53. Minister właściwy do spraw transportu określi, w drodze
           rozporządzenia, szczegółowe warunki postępowania przetargowego oraz
           tryb pracy komisji przetargowej, uwzględniając w szczególności
           zakres przedmiotowy specyfikacji warunków kwalifikacji wstępnej,
           informacji o warunkach przetargu oraz ofert składanych przez
           uczestników przetargu, a także kryteria oceny poszczególnych etapów
           postępowania przetargowego.
36) art. 54 otrzymuje brzmienie:
       "Art. 54. Koncesji udziela się spółce, z którą została uzgodniona treść
              umowy koncesyjnej.";
37) w art. 55:
   a) ust. 3 otrzymuje brzmienie:
     "3. Za udzielenie koncesji pobiera się opłatę, która może być uiszczona
       jednorazowo lub w ratach.",
   b) ust. 5 otrzymuje brzmienie:
     "5. Minister właściwy do spraw transportu w porozumieniu z ministrem
       właściwym do spraw finansów publicznych określi, w drodze
       rozporządzenia, wysokość, sposób i termin uiszczenia opłaty za
       udzielenie koncesji, mając na uwadze przewidywaną wysokość kosztów
       budowy danego odcinka autostrady, określoną w ofercie złożonej w
       postępowaniu przetargowym przez oferenta, z którym została uzgodniona
       treść umowy koncesyjnej.";
38) w art. 56 w pkt 5 kropkę zastępuje się przecinkiem oraz dodaje się pkt 6 i
  7 w brzmieniu:
  "6) wysokość i formy dofinansowania budowy autostrady ze środków Funduszu,
     w zakresie zaakceptowanym przez Radę Ministrów,
   7) wysokość i sposób uiszczenia opłaty za udzielenie koncesji.";
39) w art. 57 pkt 5 otrzymuje brzmienie:
   "5) utrzymania autostrady, w zakresie określonym w art. 57a, według
     standardów określonych w przepisach prawa i umowie.";
40) po art. 57 dodaje się art. 57a w brzmieniu:
      Art. 57a. 1. Koncesjonariusz jest obowiązany do utrzymania, modernizacji
             i ochrony autostrady wraz z nawierzchnią drogową i obiektami
             mostowymi w jej pasie drogowym oraz urządzeniami bezpieczeństwa
             i organizacji ruchu, związanymi z funkcjonowaniem tej
             autostrady, z zastrzeżeniem ust. 2.
         2. Utrzymanie wchodzących w skład pasa drogowego autostrady
           przejazdów z przecinającymi ją drogami i innymi liniami
           komunikacyjnymi w części drogowej i mostowej obejmującej skarpy
           nasypów i wykopów, urządzenia odwadniające, nawierzchnie,
           torowiska, chodniki, pobocza, poręcze oraz urządzenia organizacji
           i bezpieczeństwa ruchu, należy do zarządców właściwych dla tych
           dróg lub linii komunikacyjnych, w których ciągu są one
           zlokalizowane.";
41) w art. 58 w ust. 1 pkt 1 otrzymuje brzmienie:
  "1) niezawarcia umowy koncesyjnej w terminie 30 dni od daty, w której
     decyzja o udzieleniu koncesji stała się ostateczna,";
42) skreśla się art. 59;
43) w art. 60 po ust. 2 dodaje się ust. 3 i 4 w brzmieniu:
  "3. Na wniosek Prezesa Agencji, minister właściwy do spraw transportu może
     wezwać koncesjonariusza do usunięcia, w wyznaczonym terminie,
     stwierdzonych nieprawidłowości.
   4. W przypadku gdy koncesjonariusz nie usunął nieprawidłowości w terminie,
     o którym mowa w ust. 3, art. 58 ust. 1 stosuje się odpowiednio.";
44) w art. 61 dotychczasową treść oznacza się jako ust. 1 i dodaje się ust. 2
  w brzmieniu:
   "2. Minister właściwy do spraw transportu uzgadnia z ministrem właściwym do
     spraw finansów publicznych postanowienia umowy, o której mowa w ust. 1, w
     zakresie dotyczącym zobowiązań finansowych Skarbu Państwa.";
45) w art. 62 w ust. 1:
   a) po pkt 2 dodaje się pkt 2a i 2b w brzmieniu:
      "2a) wysokość i formy dofinansowania budowy autostrady ze środków
         Funduszu,
      2b) warunki i zakres podziału zysku pomiędzy koncesjonariusza a
         Fundusz.".
   b) pkt 4 otrzymuje brzmienie:
     "4) sposób, terminy i zasady odpłatności z tytułu udostępnienia
       koncesjonariuszowi przez Agencję gruntów pod budowę autostrady oraz
       warunki zagospodarowania znajdujących się na nich budynków, budowli,
       urządzeń, drzewostanu i upraw,",
   c) w pkt 7:
     - w lit d) wyrazy "Sił Zbrojnych" zastępuje się wyrazami "Sił Zbrojnych
       Rzeczypospolitej Polskiej" i dodaje się wyrazy "oraz sił zbrojnych
       państw sojuszniczych",
     - po lit. d) dodaje się lit e) w brzmieniu:
         "e) zapewnienia Policji pomieszczeń w zakresie przewidzianym w
           przepisach techniczno-budowlanych dotyczących autostrad płatnych,
           umożliwiających skuteczne realizowanie przez nią zadań w zakresie
           czuwania nad bezpieczeństwem i porządkiem w ruchu drogowym oraz
           jego kontrolowania na obszarze autostrad płatnych,",
   d) po pkt 8 dodaje się pkt 8a i 8b w brzmieniu:
     "8a) warunki dopuszczenia autostrady do eksploatacji,
     8b) zakres uprawnień koncesjonariusza jako zarządcy autostrady,";
46) po art. 62 dodaje się art. 62a w brzmieniu:
    "Art. 62a. Rada Ministrów, na wniosek ministra właściwego do spraw
           transportu określi, w drodze rozporządzenia, ogólne kierunki
           współpracy koncesjonariusza z administracją drogową, Policją,
           pogotowiem ratunkowym oraz jednostkami systemu ratowniczogaśniczego
z uwzględnieniem realizacji ich zadań ustawowych, przy
           zachowaniu nieprzerwanego dostępu do autostrady i jej
           przejezdności.";
47) w art. 63 otrzymuje brzmienie:
       Art. 63. 1. W przypadku udzielenia koncesji wyłącznie na eksploatację
              autostrady, przepisy rozdziału niniejszego stosuje się
              odpowiednio, z zastrzeżeniem ust. 2.
         2. Umowa koncesyjna zawarta wyłącznie na eksploatację autostrady
           powinna określić warunki przejęcia autostrady od jej
           dotychczasowego zarządcy.".
                                       
                                    Art. 2.
W ustawie z dnia 21 marca 1985 r. o drogach publicznych (Dz.U. z 2000 r. Nr
71, poz. 838) w art. 13 wprowadza się następujące zmiany:
   a) w ust. 2 pkt 1a otrzymuje brzmienie:
       "1a) przejazdy po autostradach i drogach ekspresowych budowanych
          i eksploatowanych albo wyłącznie eksploatowanych jako płatne,
          określonych zgodnie z przepisami o autostradach płatnych",
   b) ust. 5 otrzymuje brzmienie:
     "5. Zasady ustalania i pobierania opłat za przejazdy, o których mowa w
       ust. 2 pkt 1a, regulują przepisy o autostradach płatnych.".
                                       
                                    Art. 3.
W ustawie z dnia 28 września 1991 r. o lasach (Dz.U. z 2000 r. Nr 56, poz.
679) art. 38a otrzymuje brzmienie:
       "Art. 38a. Przekazanie nieruchomości Skarbu Państwa, zarządzanych przez
              Lasy Państwowe, w użytkowanie Agencji Budowy i Eksploatacji
              Autostrad następuje nieodpłatnie na podstawie umowy między
              Dyrektorem Generalnym a Prezesem Agencji.".
       
                                    Art. 4.
W ustawie z dnia 15 lutego 1992 r. o podatku dochodowym od osób prawnych
(Dz.U. z 2000 r. Nr 54, poz. 654 i Nr 60, poz. 700) w art. 17 w ust. 1 pkt 4k
otrzymuje brzmienie:
  "4k) dochody Banku Gospodarstwa Krajowego prowadzącego Krajowy Fundusz
     Mieszkaniowy, Fundusz Termomodernizacji i Krajowy Fundusz Autostradowy
     oraz banku prowadzącego kasę mieszkaniową, stanowiące równowartość
     dochodu uzyskanego przez te Fundusze lub kasę mieszkaniową z tytułów
     określonych w odrębnych przepisach - w części przeznaczonej wyłącznie na
     realizację wymienionych w tych przepisach celów, odpowiednio Funduszy lub
     kasy mieszkaniowej,";
   
                                    Art. 5.
W ustawie z dnia 14 grudnia 1994 r. o Bankowym Funduszu Gwarancyjnym (Dz.U. z
2000 r. Nr 9, poz. 131) w art. 14 ust. 3 otrzymuje brzmienie:
  "3. Nie nalicza się obowiązkowej opłaty rocznej od aktywów Krajowego
     Funduszu Mieszkaniowego, Krajowego Funduszu Poręczeń Kredytowych,
     Funduszu Termomodernizacji oraz Krajowego Funduszu Autostradowego,
     utworzonych w Banku Gospodarstwa Krajowego, oraz od środków zgromadzonych
     na rachunku rezerw poręczeniowych i gwarancyjnych Skarbu Państwa w tym
     banku.".
   
                                    Art. 6.
W ustawie z dnia 8 maja 1997 r. o poręczeniach i gwarancjach udzielanych przez
Skarb Państwa oraz niektóre osoby prawne (Dz.U. Nr 79, poz. 484 i Nr 80, poz.
511 oraz z 2000 r. Nr 48, poz. 550 i Nr 60, poz. 693) wprowadza się
następujące zmiany:
1) w art. 2:
   a) w pkt 2 dodaje się lit. c w brzmieniu:
     "c) wykonania zobowiązań wynikających z obligacji wyemitowanych przez
       Agencję Budowy i Eksploatacji Autostrad,",
   b) w pkt 11 kropkę zastępuje się przecinkiem i dodaje się pkt 12 i 13 w
     brzmieniu:
     "12) Agencji Budowy i Eksploatacji Autostrad - należy przez to rozumieć
       jednostkę utworzoną na podstawie ustawy z dnia 27 października 1994 r.
       o autostradach płatnych (Dz.U. Nr 127, poz. 627, z 1996 r. Nr 106,
       poz. 496 i Nr 156, poz. 775, z 1997 r. Nr 133, poz. 885, z 1998 r. Nr
       106, poz. 668 oraz z 2000 r. Nr 48, poz. 550 i Nr ..., poz. ...),
     13) Krajowym Funduszu Autostradowym - należy przez to rozumieć fundusz, o
       którym mowa w ustawie z dnia 27 października 1994 r. o autostradach
       płatnych (Dz.U. Nr 127, poz. 627, z 1996 r. Nr 106, poz. 496 i Nr 156,
       poz. 775, z 1997 r. Nr 133, poz. 885, z 1998 r. Nr 106, poz. 668 oraz
       z 2000 r. Nr 48, poz. 550 i Nr ..., poz. ...)";
2) w art. 7 po ust. 2 dodaje się ust. 3 w brzmieniu:
   "3. Poręczenia lub gwarancje mogą być również udzielane na zobowiązania
     Agencji Budowy i Eksploatacji Autostrad pod warunkiem przeznaczenia
     objętego nimi kredytu na zasilenie Krajowego Funduszu Autostradowego.";
3) tytuł rozdziału 3 otrzymuje brzmienie:
   "Poręczenia i gwarancje wykonania zobowiązań wynikających z obligacji";
4) w art. 12 po ust. 1 dodaje się ust. 1a w brzmieniu:
  "1a. Rada Ministrów, na wniosek ministra właściwego do spraw finansów
     publicznych, może udzielać, w imieniu Skarbu Państwa, gwarancji
     spełnienia świadczeń pieniężnych wynikających z obligacji wyemitowanych
     przez Agencję Budowy i Eksploatacji Autostrad.";
5) w art. 14 dotychczasową treść oznacza się jako ust. 1 i dodaje się ust. 2
  w brzmieniu:
   "2. Poręczenia i gwarancje mogą również obejmować wykonanie zobowiązań
     Agencji Budowy i Eksploatacji Autostrad, wynikających z obligacji
     wyemitowanych w celu zasilenia Krajowego Funduszu Autostradowego.;
6) art. 15 otrzymuje brzmienie:
    "Art. 15. Z tytułu udzielenia poręczenia lub gwarancji pobierana jest
           opłata prowizyjna w wysokości nie wyższej niż 1% kwoty objętej
           poręczeniem lub gwarancją.";
7) art. 16 otrzymuje brzmienie:
    "Art. 16. Do poręczeń i gwarancji stosuje się odpowiednio przepisy art.
           4, 5, 6 i 8.";
                                    Art. 7.
W ustawie z dnia 19 listopada 1999 r. - Prawo działalności gospodarczej (Dz.U
Nr 101, poz. 1178) w art. 14 w ust. 1 pkt 6 otrzymuje brzmienie:
   "6) budowy i eksploatacji albo wyłącznie eksploatacji autostrad płatnych
     oraz dróg ekspresowych, do których stosuje się przepisy o autostradach
     płatnych,".
                                       
                                    Art. 8.
Minister właściwy do spraw Skarbu Państwa w porozumieniu z ministrem właściwym
do spraw finansów publicznych oraz ministrem właściwym do spraw transportu, po
zasięgnięciu opinii Komisji Nadzoru Bankowego, dostosuje w terminie 2 miesięcy
od dnia wejścia w życie ustawy, w drodze rozporządzenia, statut Banku
Gospodarstwa Krajowego do przepisów ustawy, biorąc pod uwagę zasady tworzenia
i wykorzystywania Funduszu.
                                    Art. 9.
1. Koncesje udzielone przed dniem wejścia w życie ustawy oraz zawarte umowy
  koncesyjne pozostają w mocy.
2. W przypadku niezawarcia umowy koncesyjnej z koncesjonariuszem, któremu
  została udzielona koncesja zgodnie z przepisami dotychczasowymi, stosuje się
  przepisy dotychczasowe i odpowiednio zmiany wynikające z ustawy.
3. Do postępowania przetargowego wszczętego przed dniem wejścia w życie
  ustawy stosuje się odpowiednio przepisy tej ustawy.
                                   Art. 10.
Do czasu wydania przepisów wykonawczych przewidzianych w ustawie, nie dłużej
jednak niż przez 12 miesięcy od dnia jej wejścia w życie, zachowują moc
dotychczasowe przepisy, o ile nie są sprzeczne z ustawą.
                                       
                                   Art. 11.
Minister właściwy do spraw transportu ogłosi w Dzienniku Ustaw
Rzeczypospolitej Polskiej, w terminie 6 miesięcy od dnia ogłoszenia ustawy,
tekst jednolity ustawy z dnia 27 października 1994 r. o autostradach płatnych,
z uwzględnieniem zmian wynikających z przepisów ogłoszonych przed dniem
wydania tekstu jednolitego.
                                       
                                   Art. 12.
Ustawa wchodzi w życie po upływie 30 dni od dnia ogłoszenia.
                                                                              
                                       
