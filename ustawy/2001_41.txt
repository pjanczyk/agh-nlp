



Dz.U. z 2001 r. Nr 5, poz. 41
                                       
                                       
                                       
                                    USTAWA
                           z dnia 15 grudnia 2000 r.
                                       
 o zmianie ustawy o dostosowaniu górnictwa węgla kamiennego do funkcjonowania
        w warunkach gospodarki rynkowej oraz szczególnych uprawnieniach
                          i zadaniach gmin górniczych
                                       
                                       
                                    Art. 1.
W ustawie z dnia 26 listopada 1998 r. o dostosowaniu górnictwa węgla
kamiennego do funkcjonowania w warunkach gospodarki rynkowej oraz szczególnych
uprawnieniach i zadaniach gmin górniczych (Dz.U. Nr 162, poz. 1112) wprowadza
się następujące zmiany:
1) w art. 2:
   a) w pkt 3 na końcu lit. b) dodaje się wyrazy "albo zabezpiecza kopalnie
     przed zagrożeniami wodnymi po zakończeniu likwidacji kopalni,",
   b) w pkt 8 w zdaniu wstępnym po myślniku wyrazy "należy przez to rozumieć
     takiego pracownika zatrudnionego pod ziemią oraz pracownika zatrudnionego
     w zakładzie przeróbki mechanicznej węgla, z którym zawarto umowę o pracę
     na czas nieokreślony, jeżeli" zastępuje się wyrazami "należy przez to
     rozumieć pracownika zatrudnionego, w dniu wejścia w życie ustawy, pod
     ziemią oraz w zakładzie przeróbki mechanicznej węgla, z którym zawarto
     umowę o pracę na czas nieokreślony, jeżeli",
   c) w pkt 9 kropkę na końcu lit. b) zastępuje się przecinkiem oraz dodaje
     się pkt 10 w brzmieniu:
         "10) ekwiwalencie pieniężnym obliczonym jako wynagrodzenie za urlop
             wypoczynkowy na potrzeby ustalania wysokości świadczenia
             socjalnego i zasiłku socjalnego - należy przez to rozumieć
             wynagrodzenie za urlop wypoczynkowy pomniejszone o kwotę
             odprowadzanych składek na ubezpieczenia emerytalne, rentowe oraz
             chorobowe, w części finansowanej przez ubezpieczonego.";
2) w art. 3 dotychczasową treść oznacza się jako ust. 1 oraz dodaje się ust.
  2 w brzmieniu:
     "2. Rada Ministrów określi, w drodze rozporządzenia, wykaz gmin
       górniczych, o których mowa w art. 2 pkt 9.";
3) w art. 4 w ust. 1 w pkt 1 w lit. b), w art. 17 w ust. 5 w zdaniu wstępnym,
  w art. 35 w ust. 1 w zdaniu wstępnym użyte w różnych przypadkach wyrazy
  "Minister Finansów" zastępuje się użytymi w tych samych przypadkach wyrazami
  "minister właściwy do spraw finansów publicznych";
4) w art. 5:
   a) w ust. 2 kropkę na końcu zdania zastępuje się przecinkiem oraz dodaje
     się wyrazy "z zastrzeżeniem ust. 2a i ust. 2b.",
   b) po ust. 2 dodaje się ust. 2a i ust. 2b w brzmieniu:
      "2a. Z dniem przejęcia przez spółkę, o której mowa w art. 13a, kopalni
         postawionej w stan całkowitej likwidacji, podlegają umorzeniu
         następujące zobowiązania dotyczące tej kopalni, wraz z odsetkami:
         1) powstałe przed dniem 1 stycznia 1999 r. wobec Zakładu Ubezpieczeń
           Społecznych - z tytułu ubezpieczeń społecznych,
         2) powstałe przed dniem 1 stycznia 2000 r. wobec:
           a) budżetu państwa - z tytułu podatku od towarów i usług,
           b) Funduszu Pracy i Funduszu Gwarantowanych Świadczeń Pracowniczych
             - z tytułu należnych składek,
           c) Państwowego Funduszu Rehabilitacji Osób Niepełnosprawnych - z
             tytułu należnych wpłat,
           d) Narodowego Funduszu Ochrony Środowiska i Gospodarki Wodnej oraz
             wojewódzkich funduszy ochrony środowiska i gospodarki wodnej - z
             tytułu należnych opłat i kar, w częściach dotyczących tych
             funduszy,
           e) gminy - z tytułu opłat i kar należnych gminie.
     2b. Wielkość zobowiązań podlegających umorzeniu, o których mowa w ust.
       2a, zostanie określona w umowie, o której mowa w art. 8 ust. 1.",
   c) w ust. 4:
       - w pkt 1 wyrazy "do dnia 31 grudnia 2000 r." zastępuje się wyrazami
        "do dnia 31 grudnia 2002 r.",
       - w pkt 3 wyrazy "od dnia 1 stycznia 2001 r." zastępuje się wyrazami
        "od dnia 1 stycznia 2003 r.",
   d) w ust. 6:
       - w pkt 1 wyrazy "do dnia 31 grudnia 2000 r." zastępuje się wyrazami
        "do dnia 31 grudnia 2002 r.",
       - pkt 2 otrzymuje brzmienie:
         "2) począwszy od dnia 1 stycznia 2003 r. następuje spłata zobowiązań
           w równych ratach kwartalnych, z tym że ostatnią ratę należy
           uregulować w terminie do dnia 31 grudnia  2007 r.,";
5) w art. 6:
   a) w ust. 2 po wyrazach "o których mowa w art. 5 ust. 1 i ust. 4" dodaje
     się wyrazy "i w art. 9 ust. 1-3",
   b) ust. 4 otrzymuje brzmienie:
     "4. Umorzenie lub przejęcie, w trybie art. 13a ust. 3, kwoty zobowiązań
       uwzględnia się w rachunku zysków i strat, na zasadach określonych w
       przepisach o rachunkowości, z tym że przychody powstałe z tych tytułów
       nie stanowią przychodu w rozumieniu przepisów o podatku dochodowym od
       osób prawnych.";
6) w art. 7:
   a) po ust. 2 dodaje się ust. 2a w brzmieniu:
      "2a. W przypadku przedsiębiorstwa górniczego, które powstało po dniu 30
         czerwca 1999 r., postępowanie oddłużeniowe wszczyna się na jego
         wniosek złożony wierzycielowi do dnia 31 marca 2001 r.",
   b) w ust. 3 wyrazy "o którym mowa w ust. 2" zastępuje się wyrazami "o
     którym mowa w ust. 2 i w ust. 2a" oraz wyrazy "na działalności
     operacyjnej, najpóźniej do końca 2000 r." zastępuje się wyrazami "ze
     sprzedaży węgla, najpóźniej do końca 2001 r.",
   c) w ust. 6 w zdaniu wstępnym wyrazy "Minister Gospodarki, w uzgodnieniu z
     Ministrem Ochrony Środowiska, Zasobów Naturalnych i Leśnictwa, Ministrem
     Finansów i Ministrem Skarbu Państwa" zastępuje się wyrazami "minister
     właściwy do spraw gospodarki, w uzgodnieniu z ministrami właściwymi do
     spraw środowiska, finansów publicznych i Skarbu Państwa";
7) w art. 8:
   a) po ust. 2 dodaje się ust. 2a w brzmieniu:
      "2a. W przypadku niemożności terminowego regulowania zobowiązań, o
         których mowa w ust. 2 pkt 5, zobowiązania te mogą być regulowane
         przez dłużnika na zasadach określonych w umowie zawartej z Zakładem
         Ubezpieczeń Społecznych.",
   b) w ust. 5 po wyrazach "w ust. 2" dodaje się wyrazy "lub wynikających z
     umowy, o której mowa w ust. 2a,",
   c) w ust. 6 wyrazy "Minister Gospodarki, w uzgodnieniu z Ministrem Ochrony
     Środowiska, Zasobów Naturalnych i Leśnictwa, Ministrem Finansów i
     Ministrem Skarbu Państwa" zastępuje się wyrazami "minister właściwy do
     spraw gospodarki, w uzgodnieniu z ministrami właściwymi do spraw
     środowiska, finansów publicznych i Skarbu Państwa",
   d) w ust. 7 wyrazy "Ministra Gospodarki" zastępuje się wyrazami "ministra
     właściwego do spraw gospodarki";
8) w art. 9:
   a) ust. 1 otrzymuje brzmienie:
     "1. Zobowiązania, o których mowa w art. 4 ust. 1, powstałe po dniu 31
       marca 1998 r., do czasu uzyskania rentowności, jednak nie dłużej niż
       do dnia:
         1) 31 grudnia 2002 r. - dla zobowiązań, o których mowa w art. 4 ust.
           1 pkt 1 i pkt 3-5,
         2) 31 grudnia 2000 r. - dla zobowiązań, o których mowa w art. 4 ust.
           1
           pkt 2
      - w przypadku niemożności ich regulowania stwierdzonej w opinii, o
       której mowa w art. 7 ust. 6, mogą być regulowane przez dłużnika na
       zasadach określonych w umowie zawartej z wierzycielem.",
   b) w ust. 2 w pkt 2 wyrazy "do dnia 31 grudnia 2000 r." zastępuje się
     wyrazami "do dnia 31 grudnia  2002 r.";
9) po art. 13 dodaje się art. 13a w brzmieniu:
      "Art. 13a. 1. Likwidacja kopalni, po zakończeniu wydobycia węgla, może
             być prowadzona przez spółkę prawa handlowego, której
             akcjonariuszem albo wspólnikiem jest Skarb Państwa lub spółki
             węglowe, jeżeli przedmiotem przedsiębiorstwa takiej spółki jest
             wyłącznie prowadzenie likwidacji kopalń, zagospodarowywanie
             majątku likwidowanych kopalń, zbędnego majątku spółek węglowych
             oraz tworzenie nowych miejsc pracy, w szczególności dla
             pracowników likwidowanych kopalń. Do spółki tej przepisy art. 43
             ust. 1 i art. 45-47 stosuje się odpowiednio.
           2. Działalność spółki, o której mowa w ust. 1, będzie finansowana
            ze środków i na zasadach określonych w art. 16.
           3. Spółka, o której mowa w ust. 1, z dniem przejęcia kopalni
            postawionej w stan całkowitej likwidacji przejmuje zobowiązania:
            Kopalni Węgla Kamiennego "Jan Kanty" SA, Kopalni Węgla Kamiennego
            "Porąbka - Klimontów" SA, Kopalni Węgla Kamiennego "Saturn" SA,
            Kopalni Węgla Kamiennego "Sosnowiec" SA, Kopalni Węgla Kamiennego
            SŻory" SA, Wałbrzyskich Kopalń Węgla Kamiennego, Kopalni Węgla
            Kamiennego "Nowa Ruda", dotyczące tych kopalń, w tym zaległy
            podatek od nieruchomości, z zastrzeżeniem art. 5 ust. 2a i ust.
            2b.
           4. Spółkę, o której mowa w ust. 1, zwalnia się z obowiązku:
           1) dokonywania bieżących wpłat na rzecz Funduszu Pracy, Funduszu
             Gwarantowanych Świadczeń Pracowniczych oraz Państwowego Funduszu
             Rehabilitacji Osób Niepełnosprawnych,
           2) ponoszenia opłat skarbowych z tytułu czynności prawnych
             związanych z wnoszeniem majątku likwidowanych kopalń do
             tworzonych podmiotów gospodarczych.
         5. Spółka, o której mowa w ust. 1, jeżeli przedmiotem jej
           działalności jest prowadzenie likwidacji zakładów górniczych,
           przejmuje prawa i obowiązki dotychczasowych przedsiębiorców,
           wynikające z decyzji administracyjnych wydanych na podstawie Prawa
           geologicznego i górniczego.";
10) w art. 14 w ust. 2, w art. 17 w ust. 5 w zdaniu wstępnym, w art. 22 w ust.
  7, w art. 30 w ust. 2, w art. 31, w art. 34 w ust. 2, w art. 35 w ust. 1 w
  zdaniu wstępnym i w ust. 2, w art. 48 w ust. 1-3 użyte w różnych przypadkach
  wyrazy "Minister Gospodarki" zastępuje się użytymi w tych samych przypadkach
  wyrazami "minister właściwy do spraw gospodarki";
11) w art. 16:
   a) w ust. 2 wyrazy "Ministrem Gospodarki" zastępuje się wyrazami "ministrem
     właściwym do spraw gospodarki",
   b) ust. 4 otrzymuje brzmienie:
     "4. Minister właściwy do spraw gospodarki, w porozumieniu z ministrem
       właściwym do spraw finansów publicznych, określi, w drodze
       rozporządzenia, szczegółowe zasady i tryb przyznawania oraz sposób
       wykorzystania dotacji z budżetu państwa przeznaczonej na finansowanie
       likwidacji kopalń, zabezpieczenia kopalń sąsiednich przed zagrożeniem
       wodnym, usuwania szkód wywołanych ruchem zakładu górniczego,
       powstałych w wyniku reaktywacji starych zrobów, oraz szczegółowe
       warunki powodujące cofnięcie lub czasowe wstrzymanie wypłaty
       przyznanej dotacji budżetowej.",
   c) po ust. 4 dodaje się ust. 5 w brzmieniu:
     "5. W rozporządzeniu, o którym mowa w ust. 4, określa się w
       szczególności:
        1) cele, na jakie przeznacza się dotację,
        2) tryb rozliczania przyznanej dotacji.";
12) w art. 19 w ust. 2 kropkę na końcu zdania skreśla się oraz dodaje się
  wyrazy "i w przedsiębiorstwach robót górniczych.";
13) w art. 20:
   a) w ust. 3 w pkt 2 po wyrazach "podjęła inne zatrudnienie" dodaje się
     wyrazy "lub działalność gospodarczą",
   b) po ust. 4 dodaje się ust. 4a w brzmieniu:
    "4a. Pracownicy zatrudnieni pod ziemią lub w zakładach przeróbki
       mechanicznej węgla kamiennego w kopalniach całkowicie lub częściowo
       likwidowanych, którzy nie skorzystają z uprawnień, o których mowa w
       ust. 1 pkt 1 i pkt 2 lit. a)-e), otrzymają propozycje pracy na czas
       nieokreślony w kopalniach czynnych.";
14) w art. 22 po ust. 3 dodaje się ust. 3a w brzmieniu:
    "3a. Wysokość odpisu podstawowego na zakładowy fundusz świadczeń
       socjalnych, o którym mowa w art. 5 ust. 1 ustawy z dnia 4 marca 1994
       r. o zakładowym funduszu świadczeń socjalnych (Dz.U. z 1996 r. Nr 70,
       poz. 335, Nr 118, poz. 561, Nr 139, poz. 647 i Nr 147, poz. 686, z
       1997 r. Nr 82, poz. 518 i Nr 121, poz. 770 oraz z 1998 r. Nr 75, poz.
       486 i Nr 113, poz. 717), wynosi na jednego pracownika przebywającego
       na urlopie górniczym 37,5% przeciętnego wynagrodzenia miesięcznego, o
       którym mowa w art. 5 ust. 2 tej ustawy.";
15) w art. 23:
   a) ust. 2 otrzymuje brzmienie:
     "2. Zasiłek socjalny przysługujący pracownikom, o których mowa w ust. 1,
       przyznawany jest na okres dwóch lat.",
   b) ust. 4 otrzymuje brzmienie:
     "4. Osobie otrzymującej zasiłek socjalny, która podejmie zatrudnienie na
       czas nieokreślony poza górnictwem lub rozpocznie działalność
       gospodarczą udokumentowaną powstaniem obowiązku podatkowego,
       przysługuje miesięcznie 50% przyznanego zasiłku socjalnego,
       wypłacanego nie dłużej niż do końca okresu, na który zasiłek
       przyznano, pod warunkiem że zgłosi ten fakt przedsiębiorstwu
       górniczemu zobowiązanemu do wypłacenia tego zasiłku, w terminie
       miesiąca od dnia podjęcia pracy lub rozpoczęcia działalności
       gospodarczej.",
   c) skreśla się ust. 5-7;
16) w art. 24 w ust. 2 kropkę na końcu zdania skreśla się oraz dodaje się
  wyrazy "lub korzystającej z jednorazowej odprawy bezwarunkowej, o której
  mowa w art. 20 ust. 1 pkt 2 lit. d).";
17) w art. 26:
   a) ust. 3 otrzymuje brzmienie:
       "3. Jednorazowa odprawa pieniężna bezwarunkowa, w wysokości 3,6krotnego
przeciętnego miesięcznego wynagrodzenia w kopalniach z
         trzeciego kwartału roku poprzedzającego rozwiązanie stosunku pracy,
         przysługuje także pozostałym pracownikom zatrudnionym na powierzchni
         kopalni.",
   b) po ust. 3 dodaje się ust. 4 w brzmieniu:
     "4. Przez pozostałych pracowników zatrudnionych na powierzchni kopalni
       należy rozumieć takich pracowników, którzy w dniu wejścia w życie
       ustawy byli zatrudnieni w kopalni na czas nieokreślony i posiadają co
       najmniej 5-letni staż pracy w przedsiębiorstwach, o których mowa w
       art. 2 pkt 8.";
18) art. 28 otrzymuje brzmienie:
    "Art. 28. Pracodawca spoza górnictwa, który zobowiąże się do zatrudnienia
           na czas nieokreślony byłego pracownika przedsiębiorstwa
           górniczego, z którym rozwiązano umowę o pracę z przyczyn
           dotyczących zakładu pracy, na co najmniej 24 miesiące na specjalnie
           w tym celu utworzonym stanowisku pracy, może ubiegać się o kredyt
           bankowy na preferencyjnych warunkach, z przeznaczeniem na pokrycie
           związanych z tym kosztów.";
19) art. 29 otrzymuje brzmienie:
      "Art. 29. 1. Pożyczki, o których mowa w art. 27 ust. 1, są udzielane
             przez lokalne lub regionalne instytucje finansowe zasilane z
             budżetu państwa lub z innych źródeł finansowych.
           2. Kredytu, o którym mowa w art. 28, udziela bank, o którym mowa w
            art. 39 ust. 4, na zasadach określonych w umowie zawartej między
            bankiem a ministrem właściwym do spraw gospodarki.
           3. Kredyt na cele, o których mowa w art. 28, jest objęty dopłatą ze
            środków budżetowych określonych w ustawie budżetowej.
           4. Minister właściwy do spraw finansów publicznych, w porozumieniu
            z ministrem właściwym do spraw gospodarki, określi, w drodze
            rozporządzenia, szczegółowe zasady i tryb przyznawania kredytów
            dla pracodawców spoza górnictwa, którzy zobowiążą się do
            zatrudnienia na czas nieokreślony byłych pracowników
            przedsiębiorstw górniczych na specjalnie w tym celu utworzonych
            stanowiskach pracy.
           5. W rozporządzeniu, o którym mowa w ust. 4, określa się w
            szczególności:
           1) przedmiot i okres stosowania dopłaty, o której mowa w ust. 3,
           2) tryb rozliczeń z tytułu dopłat do kredytu, o którym mowa w art.
             28,
           3) szczegółowe zasady zawarcia umowy, o której mowa w ust. 2.";
20) w art. 33 ust. 2 otrzymuje brzmienie:
  "2. W uzasadnionych przypadkach dopuszcza się możliwość zatrudnienia w
     przedsiębiorstwach górniczych i przedsiębiorstwach robót górniczych:
     1) pracowników o specjalistycznych kwalifikacjach, innych niż określeni
       w ust. 1,
     2) byłych pracowników, którzy pobierali rentę z tytułu niezdolności do
       pracy w związku z wypadkiem przy pracy, któremu ulegli w czasie
       zatrudnienia w przedsiębiorstwach górniczych i przedsiębiorstwach
       robót górniczych i którzy utracili prawo do pobierania renty, jeżeli
       ich stan zdrowia pozwala na wykonywanie pracy na stanowisku zajmowanym
       przed wypadkiem oraz będą mogli nabyć prawo do emerytury przed dniem 1
       stycznia 2007 r.";
21) w art. 34 w ust. 2, w art. 35 w ust. 1 w zdaniu wstępnym użyte w różnych
  przypadkach wyrazy "Minister Pracy i Polityki Socjalnej" zastępuje się
  użytymi w tych samych przypadkach wyrazami "minister właściwy do spraw
  pracy";
22) w art. 39:
   a) w ust. 4, w ust. 7 w zdaniu wstępnym i w pkt 3 użyte w różnych
     przypadkach wyrazy "Minister Gospodarki" zastępuje się użytymi w tych
     samych przypadkach wyrazami "minister właściwy do spraw gospodarki",
   b) w ust. 7 w zdaniu wstępnym wyrazy "Minister Finansów" zastępuje się
     wyrazami "minister właściwy do spraw finansów publicznych";
23) po art. 39 dodaje się art. 39a w brzmieniu:
      "Art. 39a. 1. W latach 2001-2002 gminie górniczej, która nie uzyskała
             dochodów na skutek nieregulowania przez przedsiębiorstwo
             górnicze należności z tytułu opłaty eksploatacyjnej, przysługuje
             część rekompensująca subwencji ogólnej.
         2. Kwotę przeznaczoną na część rekompensującą subwencji, o której
           mowa w ust. 1, dla gmin górniczych określa dla każdego roku
           budżetowego ustawa budżetowa.
         3. Część subwencji, o której mowa w ust. 1, jest przyznawana gminie
           górniczej, jeżeli utracone dochody budżetu gminy w roku
           poprzedzającym przyznanie subwencji z tytułu, o którym mowa w ust.
           1, wynoszą co najmniej 10% wykonanych w tym samym roku dochodów
           własnych.
         4. Kwotę, o której mowa w ust. 2, rozdziela się między gminy
           górnicze, o których mowa w ust. 3, proporcjonalnie do utraconych
           dochodów z tytułu opłaty eksploatacyjnej danej gminy górniczej w
           łącznej kwocie utraconych dochodów wszystkich gmin górniczych.
         5. Kwoty części rekompensującej subwencji ogólnej, ustalone zgodnie
           z ust. 4, minister właściwy do spraw finansów publicznych
           przekazuje gminom górniczym w terminie do dnia 25 listopada roku
           budżetowego.
         6. Minister właściwy do spraw finansów publicznych, w porozumieniu z
           ministrem właściwym do spraw gospodarki, określi, w drodze
           rozporządzenia, tryb i szczegółowe zasady przyznawania części
           rekompensującej subwencji ogólnej, a w szczególności treść
           wniosku, termin jego składania i szczegółowe dane o rocznych
           skutkach utraconych dochodów gmin górniczych z tytułu opłaty
           eksploatacyjnej.";
24) w art. 42:
   a) w ust. 1 wyrazy "Ministra Gospodarki" zastępuje się wyrazami "ministra
     właściwego do spraw gospodarki",
   b) w ust. 2:
     - po pkt 1 dodaje się pkt 1a w brzmieniu:
         "1a) zabezpieczenia kopalń przed zagrożeniami wodnymi oraz odsalania
           wód dołowych w okresie likwidacji i po zakończeniu likwidacji
           kopalni,",
     - pkt 2 otrzymuje brzmienie:
         "2) restrukturyzacji zatrudnienia, w tym odpisu, o którym mowa w art.
           22 ust. 3a, naliczanego na zakładowy fundusz świadczeń socjalnych w
           spółce, o której mowa w art. 13a,",
     - po pkt 6  dodaje się pkt 6a w brzmieniu:
         "6a) tworzenia nowych miejsc pracy przez pracodawców, o których mowa
           w art. 28,",
   c) w ust. 3, w ust. 4 i w ust. 6 użyte w różnych przypadkach wyrazy
     "Minister Gospodarki" zastępuje się użytymi w tych samych przypadkach
     wyrazami "minister właściwy do spraw gospodarki",
   d) w ust. 8:
       - w zdaniu wstępnym wyrazy "Ministra Gospodarki" zastępuje się wyrazami
        "ministra właściwego do spraw gospodarki",
       - w pkt 1 po wyrazach "likwidacji kopalń" dodaje się wyrazy "oraz
        kosztów zabezpieczenia kopalń przed zagrożeniem wodnym po zakończeniu
        likwidacji kopalń";
25) w art. 45:
   a) w ust. 1:
       - wyrazy "kompetencje Ministra Skarbu Państwa" zastępuje się wyrazami
        "kompetencje ministra właściwego do spraw Skarbu Państwa",
       - wyrazy "Minister Gospodarki" zastępuje się wyrazami "minister
        właściwy do spraw gospodarki",
   b) w ust. 2 w zdaniu wstępnym, w ust. 3 i w ust. 6 użyte w różnych
     przypadkach wyrazy "Minister Skarbu Państwa" zastępuje się użytymi w tych
     samych przypadkach wyrazami "minister właściwy do spraw Skarbu Państwa";
26) w art. 49:
   a) w ust. 1:
       - wyrazy "Ministra Gospodarki" zastępuje się wyrazami "ministra
        właściwego do spraw gospodarki",
       - wyrazy "Ministerstwa Pracy i Polityki Socjalnej" zastępuje się
        wyrazami "Ministerstwa Pracy i Polityki Społecznej",
       - wyrazy "Ministerstwa Ochrony Środowiska, Zasobów Naturalnych i
        Leśnictwa" zastępuje się wyrazami "Ministerstwa Środowiska",
       - wyrazy "wojewoda katowicki" zastępuje się wyrazami "Wojewoda Śląski",
       - wyrazy "marszałek sejmiku województwa śląskiego" zastępuje się
        wyrazami "marszałek  województwa śląskiego",
   b) w ust. 2 w pkt 2 wyrazy "Ministra Gospodarki" zastępuje się wyrazami
     "ministra właściwego do spraw gospodarki";
27) art. 54 otrzymuje brzmienie:
      "Art. 54. 1. Przy ustalaniu prawa do emerytury górniczej na podstawie
             ustawy z dnia 17 grudnia 1998 r. o emeryturach i rentach z
             Funduszu Ubezpieczeń Społecznych (Dz.U. Nr 162, poz. 1118, z
             1999 r. Nr 38, poz. 360, Nr 70, poz. 774, Nr 72, poz. 801 i poz.
             802, Nr 106, poz. 1215 oraz z 2000 r. Nr 2, poz. 26, Nr 9, poz.
             118, Nr 19, poz. 238, Nr 56, poz. 678 i Nr 84, poz. 948) na
             podstawie wniosków złożonych do dnia 31 grudnia 2002 r., do
             okresów pracy górniczej wykonywanej pod ziemią stale i w pełnym
             wymiarze czasu pracy, o której mowa w art. 48 ust. 1 tej ustawy,
             zalicza się, z zastrzeżeniem ust. 2:
           1) okresy czynnej służby wojskowej, poprzedzonej pracą górniczą
             wykonywaną pod ziemią stale i w pełnym wymiarze czasu pracy, pod
             warunkiem podjęcia takiej pracy w ciągu 30 dni od dnia
             zakończenia tej służby,
           2) okresy niezdolności do pracy z powodu choroby lub odosobnienia w
             związku z chorobą zakaźną, za które wypłacone zostało
             wynagrodzenie lub zasiłek chorobowy,
           3) okresy, do czterech lat, pełnienia funkcji z wyboru w organach
             związku zawodowego zrzeszającego górników, poprzedzonego pracą
             górniczą wykonywaną pod ziemią stale i w pełnym wymiarze czasu
             pracy.
         2. Przy ustalaniu uprawnień do górniczej emerytury bez względu na
           wiek, okresy, o których mowa w ust. 1, zalicza się do okresu pracy
           górniczej wykonywanej pod ziemią stale i w pełnym wymiarze czasu
           pracy tylko tym pracownikom, którzy posiadają co najmniej 15 lat
           takiej pracy i spełniają warunki określone w art. 49 ustawy, o
           której mowa w ust. 1.";
28) w art. 55:
   a) w ust. 2 skreśla się wyrazy " , pod warunkiem, że w okresie trzech
     miesięcy od dnia uzyskania uprawnienia, nie złoży wniosku do pracodawcy o
     pobieranie deputatu węglowego w naturze",
   b) po ust. 2 dodaje się ust. 2a w brzmieniu:
     "2a. Warunkiem otrzymania ekwiwalentu pieniężnego z tytułu prawa do
       bezpłatnego węgla przez osobę, o której mowa w ust. 1 i ust. 2, jest
       złożenie pracodawcy pisemnego oświadczenia o rezygnacji z prawa do
       pobierania deputatu węglowego w naturze.",
   c) w ust. 4 wyrazy "Minister Gospodarki" zastępuje się wyrazami "minister
     właściwy do spraw gospodarki",
   d) w ust. 5:
       - wyrazy "Minister Gospodarki" zastępuje się wyrazami "minister
        właściwy do spraw gospodarki",
       - wyrazy "Ministrem Pracy i Polityki Socjalnej" zastępuje się wyrazami
        "ministrem właściwym do spraw pracy";
29) w art. 58 kropkę na końcu zdania zastępuje się przecinkiem oraz dodaje się
  wyrazy "które zachowują moc po dniu 31 grudnia 2002 r.".
                                       
                                    Art. 2.
Przepisy art. 1 pkt 4 lit. b) stosuje się do kopalń przejętych przed dniem
wejścia w życie ustawy przez spółkę prawa handlowego utworzoną w celu ich
likwidacji, z tym że umorzenie zobowiązań następuje z dniem wejścia w życie
ustawy.
                                       
                                    Art. 3.
1. Przedsiębiorstwa górnicze i przedsiębiorstwa robót górniczych, które do
  dnia 30 czerwca 1999 r. złożyły wniosek o wszczęcie postępowania
  oddłużeniowego, mogą, w terminie trzech miesięcy od dnia wejścia w życie
  ustawy, zmienić treść wniosku, dokonując korekty programu naprawczego, w
  której uwzględnione zostaną skutki zmian wynikające z art. 1 pkt 4, 6 i pkt
  8.
2. Skorygowane programy naprawcze opiniuje minister właściwy do spraw
  gospodarki, po zasięgnięciu opinii ministrów właściwych do spraw środowiska,
  finansów publicznych i Skarbu Państwa oraz uzyskaniu stanowiska: Prezesa
  Zakładu Ubezpieczeń Społecznych, Prezesa Narodowego Funduszu Ochrony
  Środowiska i Gospodarki Wodnej, Prezesa Państwowego Funduszu Rehabilitacji
  Osób Niepełnosprawnych i zarządów gmin górniczych.
3. Udzielenie opinii i przedstawienie stanowisk, o których mowa w ust. 2,
  ministrowi właściwemu do spraw gospodarki powinno nastąpić w terminie 14 dni
  od dnia otrzymania korekty programu; nieudzielenie opinii lub
  nieprzedstawienie  stanowiska w tym terminie oznacza akceptację korekty
  programu naprawczego.
4. Udzielenie opinii, o której mowa w ust. 2, przez ministra właściwego do
  spraw gospodarki powinno nastąpić w terminie 30 dni od dnia otrzymania
  korekty programu; nieudzielenie opinii w tym terminie oznacza akceptację
  korekty programu naprawczego.
                                       
                                    Art. 4.
W stosunku do osoby, która otrzymuje ekwiwalent pieniężny na podstawie art. 55
ust. 2 ustawy, o której mowa w art. 1, uprawnienie do otrzymania deputatu
węglowego przysługuje, jeżeli złoży ona, w terminie trzech miesięcy od dnia
wejścia w życie ustawy, wniosek do pracodawcy o pobieranie deputatu węglowego
w naturze.
                                    Art. 5.
Ustawa wchodzi w życie po upływie 14 dni od dnia ogłoszenia.
