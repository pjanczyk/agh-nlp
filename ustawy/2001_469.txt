



Dz.U. z 2001 r. Nr 42, poz. 469
                                                                                
                                                                                
                                                                                
                                        
                                     USTAWA
                             z dnia 1 lutego 2001 r.
                                        
                    o zmianie ustawy o radiofonii i telewizji
                                        
                                     Art. 1.
W ustawie z dnia 29 grudnia 1992 r. o radiofonii i telewizji (Dz.U. z 1993 r. Nr
7, poz. 34, z 1995 r. Nr 66, poz. 335 i Nr 142, poz. 701, z 1996 r. Nr 106, poz.
496, z 1997 r. Nr 88, poz. 554 i Nr 121, poz. 770, z 1999 r. Nr 90, poz. 999
oraz z 2000 r. Nr 29, poz. 356 i 358, Nr 73, poz. 852) wprowadza się następujące
zmiany:
1) w art. 4 dodaje się pkt 1a w brzmieniu:
   "1a) nadawcą społecznym jest nadawca:
     a) którego program upowszechnia działalność wychowawczą i edukacyjną,
       działalność charytatywną, respektuje chrześcijański system wartości za
       podstawę przyjmując uniwersalne zasady etyki oraz zmierza do
       ugruntowania tożsamości narodowej,
     b) w którego programie nie są rozpowszechniane audycje ani inne przekazy,
       o których mowa w art. 18 ust. 5,
     c) który nie nadaje reklam lub telesprzedaży oraz sponsorowanych audycji
       lub innych sponsorowanych przekazów,
     d) który nie pobiera opłat z tytułu rozpowszechniania, rozprowadzania lub
       odbierania jego programu,";
2) w art. 6 w ust. 2 dodaje się pkt 3a w brzmieniu:
     "3a) uznawanie za nadawcę społecznego lub odbieranie tego przymiotu, na
         warunkach określonych ustawą,";
3) dodaje się art. 37a w brzmieniu:
       "Art. 37a. Nadawca jest obowiązany do corocznego składania do Krajowej
              Rady sprawozdania finansowego, w formie przewidzianej w ustawie z
              dnia 29 września 1994 r. o rachunkowości (Dz.U. Nr 121, poz. 591,
              z 1997 r. Nr 32, poz. 183, Nr 43, poz. 272, Nr 88, poz. 554, Nr
              118, poz. 754, Nr 139, poz. 933 i 934, Nr 140, poz. 939, Nr 141,
              poz. 945, z 1998 r. Nr 60, poz. 382, Nr 106, poz. 668, Nr 107,
              poz. 669, Nr 155, poz. 1014, z 1999 r. Nr 9, poz. 75, Nr 83, poz.
              931 oraz z 2000 r. Nr 60, poz. 703, Nr 94, poz. 1037 i Nr 113,
              poz. 1186).";
4) w art. 38 w pkt 6 kropkę zastępuje się przecinkiem i dodaje się pkt 7 w
  brzmieniu:
     "7) osoba posiadająca koncesję nie złoży sprawozdania finansowego, o
       którym mowa w art. 37a.";
5) dodaje się art. 39b w brzmieniu:
    "Art. 39b. 1. O uznanie za nadawcę społecznego może do Krajowej Rady
             wystąpić:
           1) stowarzyszenie w ramach realizacji celów statutowych,
           2) fundacja w ramach realizacji celów statutowych,
           3) kościelna lub wyznaniowa osoba prawna kościoła lub związku
             wyznaniowego o uregulowanej w ustawie sytuacji prawnej.
         2. Nadawca społeczny jest zwolniony z opłat za udzielenie lub zmianę
           koncesji.
         3. W przypadku naruszenia przez nadawcę społecznego wymogów
           określonych w art. 4 pkt 1a, organ koncesyjny wydaje decyzję o
           uchyleniu decyzji o uznaniu za nadawcę społecznego. Stwierdza w niej
           obowiązek uiszczenia opłat, o których mowa w ust. 2, wraz z
           ustawowymi odsetkami liczonymi od dnia udzielenia lub zmiany
           koncesji.";
6) w art. 43 w ust. 1 dodaje się pkt 2a w brzmieniu:
      "2a) programy krajowych nadawców społecznych dostępne na danym
          obszarze,".
     
                                     Art. 2.
Ustawa wchodzi w życie po upływie 14 dni od dnia ogłoszenia.
