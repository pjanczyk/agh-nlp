



Dz.U. z 2001 r. Nr 129, poz. 1443
                                        
                                     USTAWA
                            z dnia 6 września 2001 r.
                                        
                   o terminach zapłaty w obrocie gospodarczym
                                        
                                        
                                     Art. 1.
1. Ustawę stosuje się do umów, których przedmiotem jest odpłatne dostarczanie
  towarów lub świadczenie usług przez małego przedsiębiorcę, w rozumieniu
  ustawy z dnia 19 listopada 1999 r. - Prawo  działalności gospodarczej (Dz.U.
  Nr 101, poz. 1178, z 2000 r. Nr 86, poz. 958 i Nr 114, poz. 1193 oraz z 2001
  r. Nr 49, poz. 509
  i Nr 67, poz. 679), na rzecz przedsiębiorcy nieposiadającego takiego statusu,
  z wyjątkiem umów, których przedmiotem jest:
   1) świadczenie usług związanych z wykonywaniem czynności bankowych,
   2) świadczenie polegające na odpłatnym dostarczaniu towarów lub świadczeniu
     usług, finansowane w całości lub w części ze środków międzynarodowych
     instytucji finansowych, których Rzeczpospolita Polska jest członkiem lub z
     którymi ma podpisane umowy o współpracy oraz ze środków pochodzących z
     bezzwrotnej pomocy Unii Europejskiej.
2. Ustawę stosuje się także do umów, których przedmiotem jest odpłatne
  dostarczanie towarów lub świadczenie usług przez osoby, które prowadzą
  działalność, o której mowa w art. 3 ustawy - Prawo działalności gospodarczej
  i spełniają warunki, o których mowa w art. 54 tej ustawy.
3. Ustawy nie stosuje się do umów, których jedną ze stron jest podmiot
  udzielający świadczeń zdrowotnych w rozumieniu art. 3 ustawy z dnia
  30 sierpnia 1991 r. o zakładach opieki zdrowotnej (Dz.U. Nr 91, poz. 408, z
  1992 r. Nr 63, poz. 315, z 1994 r. Nr 121, poz. 591, z 1995 r. Nr 138,
  poz. 682, z 1996 r. Nr 24, poz. 110, z 1997 r. Nr 104, poz. 661, Nr 121, poz.
  769 i Nr 158, poz. 1041, z 1998 r. Nr 106, poz. 668, Nr 117, poz. 756 i Nr
  162, poz. 1115, z 1999 r. Nr 28, poz. 255 i 256 i Nr 84, poz. 935, z 2000 r.
  Nr 3, poz. 28, Nr 12, poz. 136, Nr 43, poz. 489, Nr 84, poz. 948, Nr 114,
  poz. 1193 i Nr 120, poz. 1268 oraz z 2001 r. Nr 5, poz. 45 i Nr 88, poz.
  961), apteka lub hurtownia farmaceutyczna w rozumieniu ustawy z dnia 6
  września 2001 r. - Prawo farmaceutyczne (Dz.U. Nr ", poz. ").
                                        
                                     Art. 2.
1. Jeżeli strony w umowie przewidziały termin zapłaty dłuższy niż 30 dni,
  wierzyciel może żądać odsetek ustawowych, za okres począwszy od 31 dnia po
  spełnieniu swego świadczenia niepieniężnego i doręczeniu dłużnikowi faktury
  lub rachunku - do dnia zapłaty, ale nie dłuższy niż do dnia wymagalności
  świadczenia pieniężnego.
2. Nie można przez czynność prawną wyłączyć lub ograniczyć roszczenia, o którym
  mowa w ust. 1.
                                        
                                     Art. 3.
Jeżeli strony w umowie zastrzegły wyższe od ustawowych odsetki za opóźnienie,
wierzyciel może żądać odsetek określonych w umowie za cały okres, o którym mowa
w art. 2.
                                        
                                     Art. 4.
Ustawa niniejsza nie narusza przepisów Kodeksu cywilnego o wymagalności
świadczeń pieniężnych oraz o skutkach opóźnienia i zwłoki dłużnika.
                                        
                                     Art. 5.
Ustawa wchodzi w życie z dniem 1 stycznia 2002 r.
 
 
