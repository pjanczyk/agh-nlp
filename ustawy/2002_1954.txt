


Tekst ustawy
przyjęty przez Senat bez poprawek
 
 
 
USTAWA
z dnia 3
października 2008 r. 
 
o zmianie ustawy o
Bankowym Funduszu Gwarancyjnym[1])
 
 
Art. 1.
W ustawie z dnia
14 grudnia 1994 r. o Bankowym Bunduszu Gwarancyjnym (Dz.U. z 2007 r. Nr 70,
poz. 474) wprowadza się następujące zmiany:
1) w art. 2 uchyla
się pkt 7;
2) w art. 13:
a) ust. 1
otrzymuje brzmienie:
„1. Podmioty
objęte systemem gwarantowania wnoszą na rzecz Funduszu obowiązkowe opłaty
roczne w wysokości iloczynu stawki nieprzekraczającej 0,3% i podstawy
naliczania opłaty rocznej, o której mowa w ust. 1a.”,
b) po ust. 1
dodaje się ust. 1a w brzmieniu:
„1a. Podstawę
naliczania opłaty rocznej stanowi kwota odpowiadająca 12,5-krotności sumy
wymogów kapitałowych z tytułu poszczególnych rodzajów ryzyka oraz wymogów kapitałowych
z tytułu przekroczenia limitów i naruszenia innych norm określonych w ustawie Prawo
bankowe, obliczona przez bank według zasad określonych na podstawie przepisów
tej ustawy.”,
c) ust. 2
otrzymuje brzmienie:
„2. Wysokość
stawki, o której mowa w ust. 1, na kolejny rok określa i przekazuje podmiotom
objętym systemem gwarantowania Rada Funduszu, nie później niż do końca roku
kalendarzowego poprzedzającego rok, w którym opłata ma być wniesiona.”.
 
Art. 2.
Do obliczania
obowiązkowej opłaty rocznej, o której mowa w art. 13 ust. 1 ustawy zmienianej w
art. 1, wnoszonej na rzecz Bankowego Funduszu Gwarancyjnego w roku 2008 stosuje
się przepisy dotychczasowe. Przepisy art. 13 ust. 1 i 1a ustawy zmienianej w
art. 1, w brzmieniu nadanym niniejszą ustawą, mają po raz pierwszy zastosowanie
do obliczania obowiązkowej opłaty rocznej wnoszonej przez banki w roku 2009.
 
Art. 3.
Ustawa wchodzi w
życie z dniem ogłoszenia.
 
 
 
                                                                                                                                 MARSZAŁEK
SEJMU
 
 
                                                                                                                            /
- / Bronisław Komorowski
 




[1]) Ustawa z dnia 14 grudnia 1994 r. o Bankowym Funduszu
Gwarancyjnym dokonała w zakresie swojej regulacji wdrożenia dyrektywy
Parlamentu Europejskiego i Rady 94/19/WE z dnia 30 maja 1994 r. w sprawie
systemów gwarancji depozytów (Dz. Urz. WE Nr L 135 z 31.05.1994).
