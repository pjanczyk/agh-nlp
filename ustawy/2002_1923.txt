


Tekst ustawy przyjęty przez Senat bez poprawek
 
 
 
USTAWA
z dnia
26 lipca 2013 r.
 
o zmianie
ustawy – Prawo zamówień publicznych 
 
 
Art.
1. 
W
ustawie z dnia 29 stycznia 2004 r. – Prawo zamówień publicznych (Dz. U. z 2010 r.
Nr 113, poz. 759, z późn. zm.[1]))
w art. 4 w pkt 13 kropkę na końcu zastępuje się średnikiem i dodaje się pkt 14 w
brzmieniu: 
„14) zamówień udzielanych
przez Ministra Sprawiedliwości lub jednostki organizacyjne Służby Więziennej
przywięziennym zakładom pracy prowadzonym jako przedsiębiorstwa państwowe albo instytucje
gospodarki budżetowej, jeżeli łącznie są spełnione następujące warunki:
a) zamówienia te udzielane są w celu zatrudnienia
osób pozbawionych wolności,
b) wartość zamówienia jest mniejsza niż kwoty
określone w przepisach wydanych na podstawie art. 11 ust. 8,
c) zasadnicza część działalności
przywięziennego zakładu pracy dotyczy zadań wykonywanych na rzecz Ministra
Sprawiedliwości lub jednostek organizacyjnych Służby Więziennej,
d) przedmiot zamówienia należy do zakresu
działalności podstawowej przywięziennego zakładu pracy.”.
 
Art.
2.
1.
Do postępowań o udzielenie zamówienia publicznego wszczętych a niezakończonych przed
dniem wejścia w życie ustawy stosuje się przepisy dotychczasowe.
2.
Do umów w sprawach zamówień publicznych zawartych przed dniem wejścia w życie ustawy
stosuje się przepisy dotychczasowe.
 
Art.
3. 
Ustawa
wchodzi w życie po upływie 14 dni od dnia ogłoszenia.
 
 
                                                                                                                                    MARSZAŁEK
SEJMU
 
 
                                                                                                                                        /
– / Ewa Kopacz
 




[1])    Zmiany tekstu jednolitego
wymienionej ustawy zostały ogłoszone w Dz. U. 2010 r. Nr 161, poz. 1078 i Nr 182,
poz. 1228, z 2011 r. Nr 5, poz. 13, Nr 28, poz. 143, Nr 87, poz. 484, Nr 234, poz.
1386 i Nr 240, poz. 1429 oraz z 2012 r. poz. 769, 951, 1101, 1271 i 1529.
