



Dz.U. z 2001 r. Nr 100, poz. 1080
                                        
                                        
                                        
                                        
                                     USTAWA
                             z dnia  6 lipca 2001 r.
                                        
             o Trójstronnej Komisji do Spraw Społeczno-Gospodarczych
                  i wojewódzkich komisjach dialogu społecznego
                                        
                                        
                                   Rozdział 1
       Cel i zadania Trójstronnej Komisji do Spraw Społeczno-Gospodarczych
                                        
                                     Art. 1.
1. Trójstronna Komisja do Spraw Społeczno-Gospodarczych, zwana dalej "Komisją",
  stanowi forum dialogu społecznego prowadzonego dla godzenia interesów
  pracowników, interesów pracodawców oraz dobra publicznego.
2. Celem działalności Komisji jest dążenie do osiągnięcia i zachowania pokoju
  społecznego.
3. Do kompetencji Komisji należy prowadzenie dialogu społecznego w sprawach
  wynagrodzeń i świadczeń społecznych oraz w innych sprawach społecznych lub
  gospodarczych, a także realizacja zadań określonych w odrębnych ustawach.
                                     Art. 2.
1. Każdej ze stron Komisji przysługuje prawo wniesienia pod obrady Komisji
  sprawy o dużym znaczeniu społecznym lub gospodarczym, jeżeli uzna, że jej
  rozwiązanie jest istotne dla zachowania pokoju społecznego.
2. Każda ze stron Komisji, również wspólnie z inną stroną Komisji, może zająć
  stanowisko w każdej sprawie dotyczącej polityki społecznej lub gospodarczej.
3. Każda ze stron Komisji może wezwać inną stronę Komisji do zajęcia stanowiska
  w sprawie, którą uzna za mającą duże znaczenie społeczne lub gospodarcze.
4. Strona pracowników i strona pracodawców Komisji mogą zawierać ponadzakładowe
  układy zbiorowe pracy obejmujące ogół pracodawców zrzeszonych w
  organizacjach, o których mowa w art. 7 ust. 1, lub grupę tych pracodawców
  oraz pracowników zatrudnionych przez tych pracodawców, a także porozumienia
  określające wzajemne zobowiązania tych stron.
5. Do układów, o których mowa w ust. 4, stosuje się przepisy art. 239-24113
  Kodeksu pracy, z wyłączeniem art. 2419 § 3-5.
                                     Art. 3.
1. Strona rządowa, w terminie do dnia 15 kwietnia każdego roku, przedstawia
  Komisji wstępną prognozę wielkości makroekonomicznych stanowiących podstawę
  do prac nad projektem ustawy budżetowej na rok następny oraz - w celu zajęcia
  stanowiska przez strony pracowników i pracodawców - propozycje dotyczące
  wzrostu w następnym roku:
   1) wynagrodzeń w gospodarce narodowej, w tym w państwowej sferze budżetowej
     oraz u przedsiębiorców,
   2) emerytur i rent z Funduszu Ubezpieczeń Społecznych.
2. Strony pracowników i pracodawców zajmują, w terminie do dnia 10 maja każdego
  roku, wspólne stanowisko w sprawie każdej z propozycji, o których mowa w ust.
  1.
3. W przypadku gdy w terminie, o którym mowa w ust. 2, strony nie uzgodnią
  wspólnego stanowiska, każda ze stron może, w terminie do dnia 20 maja, zająć
  stanowisko w sprawie każdej z propozycji, o których mowa w ust. 1.
4. W przypadku gdy w terminie, o którym mowa w ust. 3, strona nie uzgodni
  stanowiska w sprawie propozycji, o których mowa w ust. 1, opinię w tej
  sprawie może przedstawić, w terminie do dnia 25 maja, każda z organizacji,
  której przedstawiciele reprezentują stronę w Komisji.
5. Strona rządowa, w terminie do dnia 15 czerwca każdego roku, kieruje
  założenia projektu budżetu państwa na rok następny do Komisji w celu zajęcia
  stanowiska przez strony pracowników i pracodawców.
6. Strony pracowników i pracodawców zajmują, w terminie do dnia 20 lipca
  każdego roku, wspólne stanowisko w sprawie założeń projektu budżetu państwa
  na rok następny.
7. W przypadku gdy w terminie, o którym mowa w ust. 6, strony nie uzgodnią
  wspólnego stanowiska, każda ze stron może, w terminie do dnia 25 lipca, zająć
  stanowisko w sprawie założeń projektu budżetu państwa na rok następny.
8. W przypadku gdy w terminie, o którym mowa w ust. 7, strona nie uzgodni
  stanowiska w sprawie założeń projektu budżetu państwa na rok następny, opinię
  w sprawie założeń projektu budżetu państwa na rok następny może przedstawić,
  w terminie do dnia 31 lipca, każda z organizacji, której przedstawiciele
  reprezentują stronę w Komisji.
9. Strona rządowa, nie później niż 20 dni przed przedstawieniem projektu ustawy
  budżetowej Sejmowi, kieruje projekt ustawy budżetowej na rok następny wraz z
  uzasadnieniem do Komisji w celu zajęcia stanowiska przez strony pracowników i
  pracodawców.
10. Strony pracowników i pracodawców zajmują wspólne stanowisko w sprawie
  projektu ustawy budżetowej na rok następny, nie później niż w 6 dniu roboczym
  po dniu, w którym otrzymały ten projekt.
11. W przypadku gdy w terminie, o którym mowa w ust. 10, strony nie uzgodnią
  wspólnego stanowiska, każda ze stron może, w ciągu następnych 3 dni
  roboczych, zająć stanowisko w sprawie projektu ustawy budżetowej na rok
  następny.
12. W przypadku gdy w terminie, o którym mowa w ust. 11, strona nie uzgodni
  stanowiska w sprawie projektu ustawy budżetowej na rok następny, opinię w
  sprawie projektu ustawy budżetowej na rok następny może przedstawić, w ciągu
  następnych 2 dni roboczych, każda z organizacji, której przedstawiciele
  reprezentują stronę w Komisji.
13. Terminy, o których mowa w ust. 1-8, Komisja może zmieniać na wniosek strony
  rządowej.
14. Nieprzedstawienie opinii, o których mowa w ust. 4, 8 i 12, w terminie
  wyznaczonym odpowiednio w każdym z tych przepisów lub w terminie ustalonym
  przez Komisję oznacza rezygnację z prawa do jej wyrażenia.
                                   Rozdział 2
    Skład i organizacja Trójstronnej Komisji do Spraw Społeczno-Gospodarczych
                                        
                                     Art. 4.
1. W skład Komisji wchodzą przedstawiciele strony rządowej, strony pracowników
  oraz strony pracodawców.
2. W pracach Komisji biorą udział przedstawiciele jednostek samorządu
  terytorialnego, z głosem doradczym, w zakresie dotyczącym wykonywania zadań
  publicznych przez samorząd terytorialny.
3. W pracach Komisji biorą udział, z głosem doradczym, przedstawiciel Prezesa
  Narodowego Banku Polskiego oraz przedstawiciel Prezesa Głównego Urzędu
  Statystycznego.
                                     Art. 5.
1. Stronę rządową w Komisji reprezentują przedstawiciele Rady Ministrów
  wskazani przez Prezesa Rady Ministrów.
2. Strona rządowa może zapraszać do udziału w pracach komisji z głosem
  doradczym przedstawicieli administracji rządowej i samorządowej oraz
  przedstawicieli organizacji społecznych i zawodowych.
                                     Art. 6.
1. Stronę pracowników w Komisji reprezentują przedstawiciele reprezentatywnych
  organizacji związkowych.
2. Reprezentatywnymi organizacjami związkowymi są Niezależny Samorządny Związek
  Zawodowy "Solidarność" i Ogólnopolskie Porozumienie Związków Zawodowych.
3. Za reprezentatywne organizacje związkowe uznaje się również ogólnokrajowe
  związki zawodowe, ogólnokrajowe zrzeszenia (federacje) związków zawodowych i
  ogólnokrajowe organizacje międzyzwiązkowe (konfederacje), które spełniają
  łącznie następujące kryteria:
   1) zrzeszają, z zastrzeżeniem ust. 4, więcej niż 300 000 członków będących
     pracownikami,
   2) działają w jednostkach gospodarki narodowej, których podstawowy rodzaj
     działalności określony jest w więcej niż w połowie sekcji Polskiej
     Klasyfikacji Działalności (PKD), o której mowa w przepisach o statystyce
     publicznej.
4. Przy ustalaniu kryterium liczebności, o którym mowa w ust. 3 pkt 1,
  uwzględnia się nie więcej niż po 100 000 członków organizacji związkowej
  będących pracownikami zatrudnionymi w jednostkach gospodarki narodowej,
  których podstawowy rodzaj działalności określony jest w jednej sekcji
  Polskiej Klasyfikacji Działalności (PKD), o której mowa w przepisach o
  statystyce publicznej.
5. Strona pracowników może zapraszać do udziału w pracach Komisji, z głosem
  doradczym, przedstawicieli związków zawodowych i organizacji związkowych nie
  spełniających kryteriów określonych w ust. 3 i 4 oraz przedstawicieli
  organizacji społecznych i zawodowych.
                                     Art. 7.
1. Stronę pracodawców w Komisji reprezentują przedstawiciele reprezentatywnych
  organizacji pracodawców.
2. Reprezentatywnymi organizacjami pracodawców są Konfederacja Pracodawców
  Polskich, Polska Konfederacja Pracodawców Prywatnych i Związek Rzemiosła
  Polskiego.
3. Za reprezentatywne uznaje się również organizacje pracodawców, które
  spełniają łącznie następujące kryteria:
   1) zrzeszają pracodawców zatrudniających, z zastrzeżeniem ust. 4, więcej niż
     300 000 pracowników,
   2) mają zasięg ogólnokrajowy,
   3) działają w jednostkach gospodarki narodowej, których podstawowy rodzaj
     działalności określony jest w więcej niż w połowie sekcji Polskiej
     Klasyfikacji Działalności (PKD), o której mowa w przepisach o statystyce
     publicznej.
4. Przy ustalaniu kryterium liczebności, o którym mowa w ust. 3 pkt 1,
  uwzględnia się nie więcej niż po 100 000 pracowników zatrudnionych przez
  pracodawców zrzeszonych w organizacji pracodawców, których podstawowy rodzaj
  działalności określony jest w jednej sekcji Polskiej Klasyfikacji
  Działalności (PKD), o której mowa w przepisach o statystyce publicznej.
5. Strona pracodawców może zapraszać do udziału w pracach Komisji, z głosem
  doradczym, przedstawicieli organizacji pracodawców niespełniających kryteriów
  określonych w ust. 3 i 4 oraz przedstawicieli organizacji społecznych i
  zawodowych.
                                     Art. 8.
1. Wnioski organizacji związkowych, o których mowa w art. 6 ust. 3, o
  stwierdzenie ich reprezentatywności rozpatruje sąd okręgowy w Warszawie,
  który wydaje w tej sprawie orzeczenie w ciągu 30 dni od dnia złożenia
  wniosku, w trybie przepisów Kodeksu postępowania cywilnego o postępowaniu
  nieprocesowym.
2. Wnioski organizacji pracodawców, o których mowa w art. 7 ust. 3, o
  stwierdzenie ich reprezentatywności rozpatruje sąd okręgowy w Warszawie,
  który wydaje w tej sprawie orzeczenie w ciągu 30 dni od dnia złożenia
  wniosku, w trybie przepisów Kodeksu postępowania cywilnego o postępowaniu
  nieprocesowym.
                                     Art. 9.
1. Każda z organizacji, o których mowa w art. 6 ust. 1 i art. 7 ust. 1, ma
  równą liczbę przedstawicieli w składzie Komisji.
2. Liczbę przedstawicieli, o której mowa w ust. 1, określa Komisja w drodze
  uchwały.
3. Liczbę przedstawicieli Rady Ministrów w składzie Komisji oraz liczbę
  przedstawicieli samorządu terytorialnego biorących udział w pracach Komisji
  określa Prezes Rady Ministrów, zasięgając - w zakresie liczby przedstawicieli
  samorządu terytorialnego - opinii strony samorządowej w Komisji Wspólnej
  Rządu i Samorządu Terytorialnego.
4. Prezes Rady Ministrów powołuje do składu Komisji i odwołuje ze składu
  Komisji przedstawicieli:
   1) Rady Ministrów,
   2) organizacji, o których mowa w art. 6 ust. 1, na wniosek każdej z tych
     organizacji,
   3) organizacji, o których mowa w art. 7 ust. 1, na wniosek każdej z tych
     organizacji.
5. Prezes Rady Ministrów powołuje i odwołuje do udziału w pracach Komisji
  przedstawicieli:
   1) samorządu terytorialnego, na wniosek strony samorządowej w Komisji
     Wspólnej Rządu i Samorządu Terytorialnego,
   2) Prezesa Narodowego Banku Polskiego, na jego wniosek,
   3) Prezesa Głównego Urzędu Statystycznego, na jego wniosek.
6. Osoby powołane do składu Komisji albo do udziału w jej pracach uczestniczą
  osobiście w pracach Komisji.
                                    Art. 10.
1. Komisja obraduje na posiedzeniach plenarnych.
2. Komisja może podejmować uchwały, jeżeli w głosowaniu bierze udział
  przedstawiciel:
   1) Rady Ministrów,
   2) co najmniej jednej z organizacji, o których mowa w art. 6 ust. 1,
   3) co najmniej jednej z organizacji, o których mowa w art. 7 ust. 1.
3. Podjęcie uchwały przez Komisję wymaga zgody wszystkich biorących udział w
  głosowaniu, o którym mowa w ust. 2.
4. Posiedzenia Komisji odbywają się w zależności od potrzeb, nie rzadziej
  jednak niż raz na 2 miesiące.
                                    Art. 11.
1. Komisja może, w drodze uchwały, powoływać stałe i doraźne zespoły
  problemowe.
2. Uchwała o powołaniu zespołu określa zadania zespołu oraz jego skład albo
  sposób ustalenia tego składu.
                                        
                                    Art. 12.
1. Pracami Komisji kieruje Prezydium Komisji, w skład którego wchodzą
  przewodniczący Komisji i wiceprzewodniczący Komisji.
2. Przewodniczącego Komisji wyznacza Prezes Rady Ministrów spośród członków
  Rady Ministrów będących przedstawicielami Rady Ministrów w składzie Komisji.
3. Przedstawiciele każdej z organizacji, o których mowa w art. 6 ust. 1 i art.
  7 ust. 1, wybierają po jednym wiceprzewodniczącym Komisji.
4. Prezydium Komisji ustala program działania i harmonogram prac Komisji oraz
  porządek posiedzenia Komisji.
5. Posiedzenia Komisji zwołuje przewodniczący Komisji.
                                    Art. 13.
Komisja uchwala regulamin Komisji, który określa szczegółowe zasady i tryb pracy
Komisji, Prezydium Komisji oraz zespołów, o których mowa w art. 11, a także
uprawnienia członków Komisji związane z udziałem w jej pracach.
                                    Art. 14.
1. Z posiedzenia Komisji sporządza się komunikat, którego formę i sposób
  udostępniania określa regulamin Komisji.
2. Komunikat, o którym mowa w ust. 1, zawiera w szczególności uchwały Komisji i
  stanowiska stron Komisji.
                                    Art. 15.
1. Obsługę Komisji zapewnia sekretariat Komisji będący komórką organizacyjną
  Kancelarii Prezesa Rady Ministrów.
2. Koszty działania Komisji są pokrywane z budżetu państwa w części dotyczącej
  Kancelarii Prezesa Rady Ministrów.
                                   Rozdział 3
                     Wojewódzkie komisje dialogu społecznego
                                        
                                    Art. 16.
1. W województwach mogą być tworzone wojewódzkie komisje dialogu społecznego.
2. O utworzeniu wojewódzkiej komisji dialogu społecznego postanawia wojewoda na
  wspólny wniosek co najmniej jednej z organizacji, o których mowa w art. 6
  ust. 1, oraz co najmniej jednej z organizacji, o których mowa w art. 7 ust.
  1.
3. Wojewoda postanawia o likwidacji wojewódzkiej komisji dialogu społecznego
  jeżeli o odwołanie swoich przedstawicieli z jej składu wystąpią wszystkie z
  organizacji, o których mowa w art. 6 ust. 1, lub wszystkie z organizacji, o
  których mowa w art. 7 ust. 1.
                                    Art. 17.
1. Do właściwości wojewódzkiej komisji dialogu społecznego należy wyrażanie
  opinii w sprawach objętych zakresem zadań związków zawodowych lub organizacji
  pracodawców będących w kompetencji administracji rządowej i samorządowej z
  terenu województwa.
2. Przyjęcie opinii, o której mowa w ust. 1, wymaga zgody przedstawicieli
  wszystkich stron wojewódzkiej komisji dialogu społecznego; jeżeli wojewódzka
  komisja dialogu społecznego nie uzgodni wspólnej opinii każdej ze stron
  wojewódzkiej komisji dialogu społecznego przysługuje prawo wyrażenia
  stanowiska w sprawie podlegającej opiniowaniu.
                                    Art. 18.
1. W skład wojewódzkiej komisji dialogu społecznego wchodzą przedstawiciele:
   1) wojewody - jako strona rządowa,
   2) organizacji, o których mowa w art. 6 ust. 1 - jako strona pracowników,
   3) organizacji, o których mowa w art. 7 ust. 1 - jako strona pracodawców,
   4) marszałka województwa - jako strona samorządowa.
2. Wojewódzka komisja dialogu społecznego może zapraszać do udziału w
  posiedzeniach przedstawicieli powiatów i gmin z terenu województwa.
3. Członków wojewódzkiej komisji dialogu społecznego powołuje i odwołuje
  wojewoda, który wchodzi w skład tej komisji jako jej przewodniczący.
4. Szczegółowe zasady i tryb działania wojewódzkich komisji dialogu
  społecznego, a także ustalania ich składu, w tym powoływania i odwoływania
  członków tych komisji, oraz ich uprawnienia związane z pracą w komisji
  określa, w drodze rozporządzenia, Prezes Rady Ministrów po zasięgnięciu
  opinii organizacji, o których mowa w art. 6 ust. 1 i art. 7 ust. 1, oraz
  strony samorządowej w Komisji Wspólnej Rządu i Samorządu Terytorialnego.
5. Obsługę wojewódzkiej komisji dialogu społecznego zapewnia biuro wojewódzkiej
  komisji dialogu społecznego będące komórką organizacyjną urzędu
  wojewódzkiego.
                                   Rozdział 4
       Zmiany w przepisach obowiązujących, przepisy przejściowe i końcowe
                                        
                                    Art. 19.
W ustawie z dnia 6 marca 1981 r. o Państwowej Inspekcji Pracy (Dz.U. z 1985 r.
Nr 54, poz. 276, z 1989 r. Nr 34, poz. 178, z 1996 r. Nr 24, poz. 110 i Nr 106,
poz. 496, z 1998 r. Nr 113, poz. 717 i Nr 162, poz. 1126 oraz z 1999 r. Nr 49,
poz. 483) w art. 6 w ust. 3 wyrazy "ogólnokrajowe związki zawodowe,
ogólnokrajowe zrzeszenia (federacje) związków zawodowych oraz ogólnokrajowe
organizacje międzyzwiązkowe" zastępuje się wyrazami "organizacje związkowe oraz
organizacje pracodawców - reprezentatywne w rozumieniu ustawy z dnia ... o
Trójstronnej Komisji do Spraw Społeczno-Gospodarczych i wojewódzkich komisjach
dialogu społecznego (Dz.U. Nr ..., poz. ...)".
                                    Art. 20.
W ustawie z dnia 25 września 1981 r. o przedsiębiorstwach państwowych (Dz.U. z
1991 r. Nr 18, poz. 80, Nr 75, poz. 329, Nr 101, poz. 444 i Nr 107, poz. 464, z
1993 r. Nr 18, poz. 82 i Nr 60, poz. 280, z 1994 r. Nr 1, poz. 3, Nr 80, poz.
368 i Nr 113, poz. 547, z 1995 r. Nr 1, poz. 2, Nr 95, poz. 474 i Nr 154, poz.
791, z 1996 r. Nr 90, poz. 405, Nr 106, poz. 496, Nr 118, poz. 561 i Nr 156,
poz. 775, z 1997 r. Nr 43, poz. 272, Nr 106, poz. 675, Nr 121, poz. 769 i 770 i
Nr 123, poz. 777, z 2000 r. Nr 26, poz. 306 i Nr 84, poz. 948 oraz z 2001 r. Nr
3, poz. 18) w art. 37a w ust. 1 w pkt 4 wyrazy "Komisję Trójstronną" zastępuje
się wyrazami "Trójstronną Komisję".
                                    Art. 21.
W ustawie z dnia 23 maja 1991 r. o związkach zawodowych (Dz.U. Nr 55, poz. 234,
z 1994 r. Nr 43, poz. 163, z 1996 r. Nr 1, poz. 2, Nr 24, poz. 110, Nr 61, poz.
283, Nr 75, poz. 355 i Nr 152, poz. 723 oraz z 1997 r. Nr 82, poz. 518, Nr 88,
poz. 554, Nr 96, poz. 589 i Nr 121, poz. 769, z 1999 r. Nr 1, poz. 6 oraz z 2000
r. Nr 107, poz. 1127) wprowadza się następujące zmiany:
1) w art. 19 ust. 1 otrzymuje brzmienie:
   "1. Organizacja związkowa, reprezentatywna w rozumieniu ustawy z dnia ... o
     Trójstronnej Komisji do Spraw Społeczno-Gospodarczych i wojewódzkich
     komisjach dialogu społecznego (Dz.U. Nr ..., poz. ...), zwanej dalej
     Sustawą o Trójstronnej Komisji do Spraw Społeczno-Gospodarczych", ma prawo
     opiniowania założeń i projektów aktów prawnych w zakresie objętym
     zadaniami związków zawodowych. Nie dotyczy to założeń projektu budżetu
     państwa oraz projektu ustawy budżetowej, opiniowanie których regulują
     odrębne przepisy.";
2) w art. 20 w ust. 1 wyrazy "Ogólnokrajowa organizacja międzyzwiązkowa, a
  także ogólnokrajowy związek zawodowy reprezentatywny dla większości zakładów
  pracy mają prawo" zastępuje się wyrazami "Organizacja związkowa,
  reprezentatywna w rozumieniu ustawy o Trójstronnej Komisji do Spraw SpołecznoGospodarczych,
ma prawo";
3) w art. 22 ust. 1 otrzymuje brzmienie:
  "1. Organizacja związkowa, reprezentatywna w rozumieniu ustawy o Trójstronnej
     Komisji do Spraw Społeczno-Gospodarczych, ma prawo wnieść rewizję
     nadzwyczajną od orzeczeń Naczelnego Sądu Administracyjnego oraz od
     prawomocnych orzeczeń organów pozasądowych w sprawach z zakresu prawa
     pracy i ubezpieczeń społecznych. Do rewizji nadzwyczajnej organizacji
     związkowej stosuje się odpowiednio przepis art. 57 ust. 2 ustawy z dnia 11
     maja 1995 r. o Naczelnym Sądzie Administracyjnym (Dz.U. Nr 74, poz. 368 i
     Nr 104, poz. 515, z 1997 r. Nr 75, poz. 471, Nr 106, poz. 679, Nr 114,
     poz. 739 i Nr 144, poz. 971, z 1998 r. Nr 162, poz. 1126, z 1999 r. Nr 75,
     poz. 853 oraz z 2000 r. Nr 2, poz. 5, Nr 48, poz. 552, Nr 60, poz. 704 i
     Nr 91, poz. 1008).".
   
                                    Art. 22.
W ustawie z dnia 23 maja 1991 r. o organizacjach pracodawców (Dz.U. Nr 55, poz.
235, z 1996 r. Nr 34, poz. 148, z 1997 r. Nr 121, poz. 769 oraz z 2000 r. Nr 60,
poz. 700 i Nr 107, poz. 1127) wprowadza się następujące zmiany:
1) w art. 6 ust. 2 otrzymuje brzmienie:
   "2. Składka na rzecz związków pracodawców, o których mowa w ust. 1,
     zaliczana jest w koszty uzyskania przychodu do wysokości określonej
     rozporządzeniem Rady Ministrów.";
2) w art. 16 ust. 1 otrzymuje brzmienie:
   "1. Organizacja pracodawców, reprezentatywna w rozumieniu ustawy z dnia ...
     o Trójstronnej Komisji do Spraw Społeczno-Gospodarczych i wojewódzkich
     komisjach dialogu społecznego (Dz.U. Nr ..., poz. ...), ma prawo
     opiniowania założeń i projektów aktów prawnych w zakresie objętym
     zadaniami związków pracodawców. Nie dotyczy to założeń projektu budżetu
     państwa oraz projektu ustawy budżetowej, opiniowanie których regulują
     odrębne przepisy.".
  
                                    Art. 23.
W ustawie z dnia 29 grudnia 1993 r. o ochronie roszczeń pracowniczych w razie
niewypłacalności pracodawcy (Dz.U. z 1994 r. Nr 1, poz. 1, z 1995 r. Nr 87, poz.
435, z 1996 r. Nr 5, poz. 34, z 1997 r. Nr 28, poz. 153 i Nr 123, poz. 776, z
1998 r. Nr 106, poz. 668 i Nr 137, poz. 887 oraz z 2000 r. Nr 48, poz. 550)
wprowadza się następujące zmiany:
1) w art. 15:
   a) ust. 3 otrzymuje brzmienie:
     "3. Rada Funduszu składa się z przedstawicieli:
        1) organizacji pracodawców, reprezentatywnych w rozumieniu ustawy z
         dnia ... o Trójstronnej Komisji do Spraw Społeczno-Gospodarczych i
         wojewódzkich komisjach dialogu społecznego (Dz.U. Nr ..., poz. ...),
         zwanej dalej "ustawą o Trójstronnej Komisji do Spraw SpołecznoGospodarczych",

        2) organizacji związkowych, reprezentatywnych w rozumieniu ustawy o
         Trójstronnej Komisji do Spraw Społeczno-Gospodarczych,
          powoływanych w liczbie po jednym przedstawicielu każdej z tych
          organizacji.",
   b) w ust. 8 wyrazy "34 głosów" zastępuje się wyrazami "45 głosów";
2) w art. 18 w ust. 2 zdanie drugie otrzymuje brzmienie:
  "Stanowisko w sprawie wysokości składki na Fundusz Rada Funduszu uchwala
  większością 45 głosów członków Rady.".
     
                                    Art. 24.
W ustawie z dnia 14 grudnia 1994 r. o zatrudnieniu i przeciwdziałaniu bezrobociu
(Dz.U. z 2001 r. Nr 6, poz. 56 i Nr 42, poz. 475) w art. 10:
1) w ust. 1 wyrazy "reprezentatywnych organizacji związkowych, organizacji
  pracodawców, organów administracji rządowej oraz" zastępuje się wyrazami
  "organizacji związkowych i organizacji pracodawców - reprezentatywnych w
  rozumieniu ustawy z dnia ... o Trójstronnej Komisji do Spraw SpołecznoGospodarczych
i wojewódzkich komisjach dialogu społecznego (Dz.U. Nr ...,
  poz. ...), zwanej dalej "ustawą o Trójstronnej Komisji do Spraw SpołecznoGospodarczych",
oraz organów administracji rządowej i";
2) ust. 2 i 3 otrzymują brzmienie:
   "2. W skład wojewódzkiej rady zatrudnienia wchodzi marszałek województwa,
     jako przewodniczący rady, oraz do 20 osób powoływanych spośród
     przedstawicieli wojewody i działających na terenie województwa:
     1) wojewódzkich struktur każdej organizacji związkowej, reprezentatywnej w
       rozumieniu ustawy o Trójstronnej Komisji do Spraw SpołecznoGospodarczych,

     2) wojewódzkich struktur każdej organizacji pracodawców, reprezentatywnej
       w rozumieniu ustawy o Trójstronnej Komisji do Spraw SpołecznoGospodarczych,

     3) społeczno-zawodowych organizacji rolników,
     4) związków zawodowych rolników indywidualnych,
     5) izb rolniczych,
     6) jednostek samorządu terytorialnego (województwa, powiatów i gmin).
   3. W skład powiatowej rady zatrudnienia wchodzi starosta jako przewodniczący
     rady oraz do 16 osób powoływanych spośród działających na terenie powiatu:
     1) terenowych struktur każdej organizacji związkowej, reprezentatywnej w
       rozumieniu ustawy o Trójstronnej Komisji do Spraw SpołecznoGospodarczych,

     2) terenowych struktur każdej organizacji pracodawców, reprezentatywnej w
       rozumieniu ustawy o Trójstronnej Komisji do Spraw SpołecznoGospodarczych,

     3) społeczno-zawodowych organizacji rolników,
     4) związków zawodowych rolników indywidualnych,
     5) izb rolniczych,
     6) jednostek samorządu terytorialnego (powiatu i gmin).".
     
                                    Art. 25.
W ustawie z dnia 16 grudnia 1994 r. o negocjacyjnym systemie kształtowania
przyrostu przeciętnych wynagrodzeń u przedsiębiorców oraz o zmianie niektórych
ustaw (Dz.U. z 1995 r. Nr 1, poz. 2 i Nr 43, poz. 221, z 1997 r. Nr 121, poz.
770, z 1998 r. Nr 162, poz. 1112 oraz z 2001 r. Nr 5, poz. 45) wprowadza się
następujące zmiany:
1) w art. 1 wyrazy "Komisja Trójstronna do Spraw Społeczno-Gospodarczych,
  stanowiąca forum współdziałania naczelnych organów administracji państwowej,
  związków zawodowych i organizacji pracodawców" zastępuje się wyrazami
  "Trójstronna Komisja do Spraw Społeczno-Gospodarczych";
2) w art. 3:
   a) ust. 1 otrzymuje brzmienie:
     "1. Rada Ministrów, w terminie do 15 czerwca każdego roku, przedstawia
       Komisji Trójstronnej informację o prognozowanych wielkościach
       makroekonomicznych stanowiących podstawę do opracowania projektu ustawy
       budżetowej na rok następny oraz proponowany na następny rok maksymalny
       roczny wskaźnik przyrostu przeciętnego miesięcznego wynagrodzenia.",
   b) w ust. 2 skreśla się wyrazy "oraz proponowany maksymalny roczny wskaźnik
     przyrostu przeciętnego miesięcznego wynagrodzenia",
   b) w ust. 3 wyrazy "31 sierpnia każdego roku, ustala" zastępuje się wyrazami
     "10 września każdego roku, ustala, w drodze uchwały,".
   
                                    Art. 26.
W ustawie z dnia 29 czerwca 1995 r. o statystyce publicznej (Dz.U. Nr 88, poz.
439, z 1996 r. Nr 156, poz. 775, z 1997 r. Nr 88, poz. 554 i Nr 121, poz. 769
oraz z 1998 r. Nr 99, poz. 632 i Nr 106, poz. 668) wprowadza się następujące
zmiany:
1) art. 16 otrzymuje brzmienie:
      "Art. 16. 1. W skład Rady wchodzą, jako członkowie Rady, powołane przez
             Prezesa Rady Ministrów osoby reprezentujące:
           1) organy administracji rządowej - pięć osób,
           2) stronę samorządową w Komisji Wspólnej Rządu i Samorządu
             Terytorialnego - jedna osoba,
           3) Narodowy Bank Polski - jedna osoba,
           4) organizacje społeczne, samorząd zawodowy i gospodarczy - trzy
             osoby,
           5) organizacje pracodawców, reprezentatywne w rozumieniu ustawy z
             dnia ... o Trójstronnej Komisji do Spraw Społeczno-Gospodarczych i
             wojewódzkich komisjach dialogu społecznego (Dz.U. Nr ..., poz.
             ...), zwanej dalej "ustawą o Trójstronnej Komisji do Spraw
             Społeczno-Gospodarczych" - po jednej osobie z każdej organizacji,
           6) organizacje związkowe, reprezentatywne w rozumieniu ustawy o
             Trójstronnej Komisji do Spraw Społeczno-Gospodarczych - po jednej
             osobie z każdej organizacji,
          oraz dwóch ekspertów - po jednym z zakresu nauk społecznych i
           ekonomicznych.
         2. W pracach Rady uczestniczy Prezes Głównego Urzędu Statystycznego.";
         2) w art. 17 w ust. 3 w zdaniu drugim wyrazy "ust. 2" zastępuje się wyrazami
  "ust. 1".
                                    Art. 27.
W ustawie z dnia 9 maja 1997 r. o zmianie ustawy o związkach zawodowych oraz o
zmianie niektórych innych ustaw (Dz.U. Nr 82, poz. 518) art. 6 otrzymuje
brzmienie:
       "Art. 6. 1. Kwota środków pieniężnych będących przedmiotem przejęcia
              przez Ogólnopolskie Porozumienie Związków Zawodowych od
              Pełnomocnika Komisji do Sprawowania Zarządu Majątkiem b. Central
              Związkowych, wymieniona w protokole zdawczo-odbiorczym
              sporządzonym dnia 22 czerwca 1985 roku w pozycji "IV. 5. Środki
              pieniężne w wysokości" - pomniejszona o kwotę środków
              pieniężnych, wymienioną w tym protokole w pozycji "VI. 4. 4)
              wpłaty "Solidarności" Regiony" - podlega waloryzacji.
         2. Waloryzacja, o której mowa w ust. 1, polega na podzieleniu kwoty
           podlegającej waloryzacji, obliczonej zgodnie z ust. 1, przez kwotę
           przeciętnego miesięcznego wynagrodzenia w gospodarce uspołecznionej
           w grudniu 1981 roku określoną w  załączniku nr 1 do rozporządzenia
           Rady Ministrów z dnia 22 listopada 1990 r. w sprawie przygotowania
           do rewaloryzacji emerytur i rent (Dz. U. Nr 83, poz. 484), a
           następnie pomnożeniu wyniku tego dzielenia przez kwotę przeciętnego
           miesięcznego wynagrodzenia w IV  kwartale 2001 roku ogłoszoną przez
           Prezesa Głównego Urzędu Statystycznego na podstawie art. 20 pkt 3
           ustawy z dnia 17 grudnia 1998 r. o emeryturach i rentach z Funduszu
           Ubezpieczeń Społecznych (Dz.U. Nr 162, poz. 1118, z 1999 r. Nr 38,
           poz. 360, Nr 70, poz. 774, Nr 72, poz. 801 i 802 i Nr 106, poz.
           1215, z 2000 r. Nr 2, poz. 26, Nr 9, poz. 118, Nr 19, poz. 238, Nr
           56, poz. 678 i Nr 84, poz. 948 oraz z 2001 r. Nr 8, poz. 64 i Nr 27,
           poz. 298).
         3. Kwota będąca wynikiem waloryzacji, o której mowa w ust. 1 i 2,
           podlega podziałowi po połowie pomiędzy Niezależny Samorządny Związek
           Zawodowy "Solidarność" i Ogólnopolskie Porozumienie Związków
           Zawodowych.
         4. Kwotę należną w wyniku podziału, o którym mowa w ust. 3,
           Ogólnopolskiemu Porozumieniu Związków Zawodowych pomniejsza się o
           kwotę środków pieniężnych przekazanych Ogólnopolskiemu Porozumieniu
           Związków Zawodowych na podstawie decyzji Ministra Pracy i Polityki
           Socjalnej z dnia 4 września 1997 r.
         5. Minister właściwy do spraw finansów publicznych ureguluje
           zobowiązania Skarbu Państwa z tytułu waloryzacji, o której mowa w
           ust. 1 i 2, wobec Niezależnego Samorządnego Związku Zawodowego
           "Solidarność" i Ogólnopolskiego Porozumienia Związków Zawodowych - w
           kwotach wynikających z podziału, o którym mowa w ust. 3, oraz z
           pomniejszenia, o  którym mowa w ust. 4, zaokrąglonych do pełnego
           tysiąca złotych - w formie obligacji asymilowanych do zerokuponowych
           obligacji skarbowych sprzedawanych na przetargu poprzedzającym
           uregulowanie tych zobowiązań.
         6. Uregulowanie zobowiązań, o których mowa w ust. 5, nastąpi w
           terminie do dnia 30 kwietnia 2002 r.".
                                        
                                    Art. 28.
W ustawie z dnia 27 sierpnia 1997 r. o rehabilitacji zawodowej i społecznej oraz
zatrudnianiu osób niepełnosprawnych (Dz.U. Nr 123, poz. 776 i Nr 160, poz. 1082,
z 1998 r. Nr 99, poz. 628, Nr 106, poz. 668, Nr 137, poz. 887, Nr 156, poz. 1019
i Nr 162, poz. 1118 i 1126, z 1999 r. Nr 49, poz. 486, Nr 90, poz. 1001, Nr 95,
poz. 1101 i Nr 111, poz. 1280, z 2000 r. Nr 48, poz. 550 i Nr 119, poz. 1249
oraz z 2001 r. Nr 39, poz. 459) wprowadza się następujące zmiany:
1) w art. 43:
   a) w ust. 1 pkt 3 otrzymuje brzmienie:
     "3) piętnastu przedstawicieli organizacji pozarządowych, w tym:
        a) po dwóch przedstawicieli każdej organizacji pracodawców,
         reprezentatywnej w rozumieniu ustawy z dnia ... o Trójstronnej Komisji
         do Spraw Społeczno-Gospodarczych i wojewódzkich komisjach dialogu
         społecznego (Dz.U. Nr ..., poz. ...), zwanej dalej "ustawą o
         Trójstronnej Komisji do Spraw Społeczno-Gospodarczych",
        b) po dwóch przedstawicieli każdej organizacji związkowej,
         reprezentatywnej w rozumieniu ustawy o Trójstronnej Komisji do Spraw
         Społeczno-Gospodarczych.",
   b) ust. 2 otrzymuje brzmienie:
     "2. Członków Rady powołuje na wniosek Pełnomocnika, a w przypadku
       przedstawicieli, o których mowa w ust. 1 pkt 3, na wniosek uprawnionych
       organizacji, minister właściwy do spraw zabezpieczenia społecznego.",
   c) w ust. 3 zdanie wstępne otrzymuje brzmienie:
    "Minister właściwy do spraw zabezpieczenia społecznego może odwołać
     członka Rady przed upływem kadencji";
2) w art. 50:
   a) w ust. 2 pkt 2 otrzymuje brzmienie:
     "2) siedmiu przedstawicieli organizacji pozarządowych, w tym:
        a) po jednym przedstawicielu każdej organizacji pracodawców,
         reprezentatywnej w rozumieniu ustawy o Trójstronnej Komisji do Spraw
         Społeczno-Gospodarczych,
        b) po jednym przedstawicielu każdej organizacji związkowej,
         reprezentatywnej w rozumieniu ustawy o Trójstronnej Komisji do Spraw
         Społeczno-Gospodarczych.",
   b) ust. 3 otrzymuje brzmienie:
     "3. Członków Rady Nadzorczej powołuje na wniosek Pełnomocnika, a w
       przypadku przedstawicieli, o których mowa w ust. 2 pkt 2, na wniosek
       uprawnionych organizacji, minister właściwy do spraw zabezpieczenia
       społecznego.",
   c) w ust. 4 zdanie wstępne otrzymuje brzmienie:
    "Minister właściwy do spraw zabezpieczenia społecznego może odwołać
     członka Rady Nadzorczej przed upływem kadencji".
                                        
                                    Art. 29.
W ustawie z dnia 13 października 1998 r. o systemie ubezpieczeń społecznych
(Dz.U. Nr 137, poz. 887, Nr 162, poz. 1118 i 1126, z 1999 r. Nr 26, poz. 228, Nr
60, poz. 636, Nr 72, poz. 802, Nr 78, poz. 875 i Nr 110, poz. 1256, z 2000 r. Nr
9, poz. 118, Nr 95, poz. 1041, Nr 104, poz. 1104 i Nr 119, poz. 1249 oraz z 2001
r. Nr 8, poz. 64, Nr 27, poz. 298 i Nr 39, poz. 459) w art. 75 ust. 1 otrzymuje
brzmienie
    "1. Rada Nadzorcza Zakładu jest powoływana przez Prezesa Rady Ministrów na
     pięcioletnią kadencję, przy czym:
     1) 3 członków, w tym przewodniczący Rady, powoływanych jest na wniosek
       ministra właściwego do spraw zabezpieczenia społecznego, złożony w
       porozumieniu z ministrem właściwym do spraw finansów publicznych,
     2) po 1 członku jest powoływanych na wniosek każdej z organizacji
       pracodawców, reprezentatywnej w rozumieniu ustawy z dnia .... o
       Trójstronnej Komisji do Spraw Społeczno-Gospodarczych i wojewódzkich
       komisjach dialogu społecznego (Dz.U. Nr ..., poz. ...) zwanej dalej
       "ustawą o Trójstronnej Komisji do Spraw Społeczno-Gospodarczych",
     3) po 1 członku jest powoływanych na wniosek każdej z organizacji
       związkowej, reprezentatywnej w rozumieniu ustawy o Trójstronnej Komisji
       do Spraw Społeczno-Gospodarczych,
     4) 1 członek jest powoływany na wniosek ogólnokrajowych organizacji
       emerytów i rencistów.".
                                    Art. 30.
W ustawie z dnia 7 października 1999 r. o wspieraniu restrukturyzacji
przemysłowego potencjału obronnego i modernizacji technicznej Sił Zbrojnych
Rzeczypospolitej Polskiej (Dz.U. Nr 83, poz. 932 oraz z 2000 r. Nr 119, poz.
1250) w art. 15 w ust. 2 w pkt 1 wyrazy "Komisję Trójstronną" zastępuje się
wyrazami "Trójstronną Komisję do Spraw Społeczno-Gospodarczych.".
                                    Art. 31.
W ustawie z dnia 23 grudnia 1999 r. o kształtowaniu wynagrodzeń w państwowej
sferze budżetowej oraz o zmianie niektórych ustaw (Dz.U. Nr 110, poz. 1255 oraz
z 2000 r. Nr 19, poz. 239) w art. 7 wprowadza się następujące zmiany:
1) w ust. 4 po wyrazie "uzgodni" dodaje się przecinek i wyrazy "w drodze
  uchwały,";
2) w ust. 5 wyrazy "w ciągu 35 dni od dnia przedstawienia propozycji, o których
  mowa w ust. 2," zastępuje się wyrazami "w terminie do dnia 20 lipca".
                                    Art. 32.
Kadencja Rady Ochrony Pracy, Rady Funduszu Gwarantowanych Świadczeń
Pracowniczych, Naczelnej Rady Zatrudnienia oraz wojewódzkich i powiatowych rad
zatrudnienia, a także Rady Statystyki, Krajowej Rady Konsultacyjnej do Spraw
Osób Niepełnosprawnych, Rady Nadzorczej Państwowego Funduszu Rehabilitacji Osób
Niepełnosprawnych i Rady Nadzorczej Zakładu Ubezpieczeń Społecznych trwająca w
dniu ogłoszenia ustawy upływa z dniem 30 czerwca 2002 r.
                                    Art. 33.
1. Do pierwszego składu Komisji Prezes Rady Ministrów powoła po pięciu
  przedstawicieli każdej organizacji związkowej z wymienionych w art. 6 ust. 2
  oraz każdej organizacji pracodawców z wymienionych w art. 7 ust. 2.
2. Prezes Rady Ministrów określi, w drodze rozporządzenia, regulamin Komisji,
  który będzie obowiązywał do czasu uchwalenia regulaminu, o którym mowa w art.
  13.
                                    Art. 34.
Trójstronna Komisja do Spraw Społeczno-Gospodarczych działa do dnia powołania
pierwszego składu Komisji.
                                    Art. 35.
Ilekroć przepisy prawa odwołują się w jakiejkolwiek formie do Trójstronnej
Komisji do Spraw Społeczno-Gospodarczych albo Komisji Trójstronnej do Spraw
Społeczno-Gospodarczych, należy przez to rozumieć odesłanie do Komisji, o której
mowa w niniejszej ustawie.
                                        
                                    Art. 36.
Ustawa wchodzi w życie po upływie 1 miesiąca od dnia ogłoszenia, z wyjątkiem:
1) art. 21 i 22, art. 25 pkt 2 oraz art. 31, które wchodzą w życie po upływie 2
  miesięcy od dnia powołania pierwszego składu Komisji,
2) art. 16-19, 23, 24, 26, 28 i 29, które wchodzą w życie z dniem 1 lipca 2002 r.
                                        
