


Tekst
ustawy ustalony ostatecznie po rozpatrzeniu poprawek Senatu
 
Ustawa
z dnia 20
lipca 2018 r.
o
zmianie ustawy o odpadach oraz niektórych innych ustaw[1])
Art. 1. W ustawie z dnia 14 grudnia
2012 r. o odpadach (Dz. U. z 2018 r. poz. 992 i 1000) wprowadza się następujące
zmiany:
1)        w art. 25:
a)       ust. 4 otrzymuje
brzmienie:
„4. Odpady mogą być magazynowane, jeżeli
konieczność magazynowania wynika z procesów technologicznych lub organizacyjnych
i nie przekracza terminów uzasadnionych zastosowaniem tych procesów, nie
dłużej jednak niż przez 1 rok.”, 
b)       po ust. 4 dodaje się
ust. 4a i 4b w brzmieniu:
„4a. W ramach zbierania odpadów maksymalna
łączna masa wszystkich rodzajów odpadów, które w tym samym czasie mogą być
magazynowane, nie może przekroczyć połowy maksymalnej łącznej masy wszystkich
rodzajów odpadów, które mogą być magazynowane w okresie roku, określonej w
zezwoleniu na zbieranie odpadów lub zezwoleniu na przetwarzanie odpadów lub pozwoleniu na wytwarzanie
odpadów uwzględniającym zbieranie lub przetwarzanie odpadów.
4b. Niezanieczyszczona gleba lub ziemia,
wydobyte w trakcie robót budowlanych, stanowiące odpady przeznaczone do
wykorzystania do celów budowlanych w związku z budową obiektów
liniowych w rozumieniu art. 3 pkt 3a ustawy z dnia 7 lipca 1994 r. – Prawo
budowlane (Dz. U. z 2018 r. poz. 1202 i 1276), mogą być magazynowane,
jeżeli konieczność magazynowania wynika z procesów technologicznych lub
organizacyjnych i nie przekracza terminów uzasadnionych zastosowaniem tych
procesów, nie dłużej jednak niż przez 3 lata. Przez niezanieczyszczoną glebę
lub ziemię rozumie się glebę lub ziemię, niezawierające substancji powodujących
ryzyko w ilościach przekraczających dopuszczalne zawartości tych
substancji, zgodnie z przepisami wydanymi na podstawie art. 101a ust.
5 ustawy z dnia 27 kwietnia 2001 r. – Prawo ochrony środowiska.”,
c)       ust. 6 otrzymuje brzmienie:
„6. Okresy magazynowania odpadów, o których
mowa w ust. 4, 4b i 5, są liczone łącznie dla wszystkich kolejnych
posiadaczy tych odpadów.”,
d)       po ust. 6
dodaje się ust. 6a–6e w brzmieniu:
„6a. Posiadacz odpadów obowiązany
do uzyskania zezwolenia na zbieranie odpadów lub zezwolenia na przetwarzanie
odpadów, pozwolenia na wytwarzanie odpadów uwzględniającego zbieranie lub
przetwarzanie odpadów lub pozwolenia zintegrowanego uwzględniającego zbieranie
lub przetwarzanie odpadów, prowadzący magazynowanie odpadów lub
zarządzający składowiskiem odpadów jest obowiązany do prowadzenia wizyjnego
systemu kontroli miejsca magazynowania lub składowania odpadów.
6b. Zapis obrazu wizyjnego systemu kontroli
miejsca magazynowania lub składowania odpadów przechowuje się przez miesiąc od
daty dokonania zapisu.
6c. Posiadacz odpadów obowiązany
do uzyskania zezwolenia na zbieranie odpadów lub zezwolenia na przetwarzanie
odpadów, pozwolenia na wytwarzanie odpadów uwzględniającego zbieranie lub
przetwarzanie odpadów lub pozwolenia zintegrowanego uwzględniającego zbieranie
lub przetwarzanie odpadów, prowadzący magazynowanie odpadów lub zarządzający
składowiskiem odpadów udostępnia utrwalony obraz lub jego kopię na żądanie
organu uprawnionego do kontroli działalności w zakresie gospodarki odpadami,
sądu, prokuratury, Policji, Krajowej Administracji Skarbowej, Straży
Granicznej, Agencji Bezpieczeństwa Wewnętrznego lub Centralnego Biura Antykorupcyjnego.
6d. Wizyjny system kontroli miejsca magazynowania
lub składowania odpadów prowadzi się przy użyciu urządzeń technicznych
zapewniających przez całą dobę zapis obrazu i identyfikację osób przebywających
w tym miejscu.
6e. Posiadacz odpadów obowiązany
do uzyskania zezwolenia na zbieranie odpadów lub zezwolenia na przetwarzanie
odpadów, pozwolenia na wytwarzanie odpadów uwzględniającego zbieranie lub
przetwarzanie odpadów lub pozwolenia zintegrowanego uwzględniającego zbieranie
lub przetwarzanie odpadów, prowadzący magazynowanie odpadów lub
zarządzający składowiskiem odpadów jest obowiązany do właściwego przechowywania
i zabezpieczenia zapisu obrazu wizyjnego systemu kontroli miejsca magazynowania
lub składowania odpadów przed dostępem osób nieuprawnionych oraz jego utratą, w
szczególności wskutek zniszczenia lub kradzieży.”,
e)       po
ust. 8 dodaje się ust. 8a w brzmieniu:
„8a. Minister właściwy do spraw środowiska
określi, w drodze rozporządzenia, wymagania dla prowadzenia wizyjnego systemu
kontroli miejsca magazynowania lub składowania odpadów, minimalne wymagania dla
urządzeń technicznych wizyjnego systemu kontroli oraz wymogi przechowywania i
udostępniania zapisanego obrazu, kierując się koniecznością umożliwienia
sprawowania nadzoru nad działalnością w zakresie gospodarowania odpadami.”;
2)        w art. 32:
a)       po ust. 1 dodaje się
ust. 1a i 1b w brzmieniu:
„1a. Wojewódzki inspektor ochrony środowiska
wstrzymuje, w drodze decyzji, działalność posiadacza odpadów, w przypadku gdy posiadacz ten zbiera
lub przetwarza odpady bez wymaganego zezwolenia na zbieranie odpadów lub
zezwolenia na przetwarzanie odpadów.
1b. Jeżeli w okresie 3 lat, licząc od końca
roku kalendarzowego, w którym decyzja o wymierzeniu administracyjnej kary
pieniężnej za naruszenie polegające na gospodarowaniu odpadami niezgodnie z
posiadanym zezwoleniem na zbieranie odpadów lub zezwoleniem na przetwarzanie
odpadów stała się ostateczna, posiadaczowi odpadów została wymierzona po raz
drugi administracyjna kara pieniężna za naruszenie polegające na gospodarowaniu
odpadami niezgodnie z posiadanym zezwoleniem na zbieranie odpadów lub
zezwoleniem na przetwarzanie odpadów, wojewódzki inspektor ochrony środowiska
wstrzymuje, w drodze decyzji, działalność tego posiadacza odpadów.”,
b)       ust. 2–5 otrzymują
brzmienie:
„2. Postępowanie w
sprawie wydania decyzji, o których mowa w ust. 1–1b, wszczyna się
z urzędu.
3. W przypadkach określonych w ust. 1 i 1b, na
wniosek posiadacza odpadów, wojewódzki inspektor ochrony środowiska może, w
drodze postanowienia, określić termin usunięcia stwierdzonych nieprawidłowości,
zawieszając na ten czas postępowanie. Termin nie może być dłuższy niż rok od
dnia doręczenia postanowienia.
4. W razie nieusunięcia nieprawidłowości w
terminie określonym na podstawie ust. 3, wojewódzki inspektor ochrony
środowiska wstrzymuje, w drodze decyzji, działalność posiadacza odpadów w
zakresie, o którym mowa w ust. 1 lub 1b, związaną z gospodarowaniem odpadami.
5. W decyzji o wstrzymaniu
działalności określa się termin wstrzymania działalności, uwzględniając
potrzebę bezpiecznego dla środowiska zaprzestania wykonywania działalności w
sposób, o którym mowa w ust. 1–1b. Termin wstrzymania działalności nie może być
dłuższy niż rok od dnia doręczenia decyzji o wstrzymaniu działalności.”,
c)       po ust. 5 dodaje się
ust. 5a w brzmieniu:
„5a. Decyzja, o której mowa w ust.
1a lub 1b, podlega natychmiastowemu wykonaniu. Przepisów art.
61 § 3 i 4 ustawy z dnia 30 sierpnia 2002 r.
– Prawo o postępowaniu przed sądami administracyjnymi (Dz. U. z 2018 r. poz. 1302)
nie stosuje się.”;
3)        w art. 41:
a)       w ust. 3 w pkt 1 w lit. c średnik zastępuje się przecinkiem
i dodaje się lit. d w brzmieniu:
„d)      do
wydania zezwolenia na zbieranie odpadów, w przypadku gdy maksymalna
łączna masa wszystkich rodzajów odpadów magazynowanych w okresie roku
przekracza 3 000 Mg;”,
b)       po ust.
6 dodaje się ust. 6a i 6b w brzmieniu:
„6a. Organ właściwy wydaje zezwolenie na
zbieranie odpadów lub zezwolenie na przetwarzanie odpadów po zasięgnięciu opinii wójta,
burmistrza lub prezydenta miasta, właściwych ze względu na miejsce prowadzenia
zbierania odpadów lub przetwarzania odpadów. Wymóg zasięgania opinii prezydenta
miasta nie dotyczy prezydenta miasta na prawach powiatu, jeżeli jest on organem
właściwym do wydania zezwolenia.
6b. W przypadku niewydania opinii w terminie
określonym w art. 106 § 3 ustawy z dnia 14 czerwca 1960 r. – Kodeks
postępowania administracyjnego (Dz. U. z 2017 r. poz. 1257 oraz z 2018 r. poz.
149 i 650) przyjmuje się, że wydano opinię pozytywną.”;
4)        w art. 41a: 
a)       ust. 1 otrzymuje
brzmienie:
„1. Zezwolenie na zbieranie odpadów, zezwolenie
na przetwarzanie odpadów oraz pozwolenie na wytwarzanie odpadów uwzględniające
zbieranie lub przetwarzanie odpadów są wydawane po przeprowadzeniu przez
wojewódzkiego inspektora ochrony środowiska, z udziałem przedstawiciela
właściwego organu, kontroli instalacji, obiektu budowlanego lub jego części lub
miejsc magazynowania odpadów, w których ma być prowadzone przetwarzanie
odpadów lub
zbieranie odpadów, w zakresie spełniania wymagań określonych w
przepisach ochrony środowiska.”,
b)       po ust. 1 dodaje się
ust. 1a w brzmieniu:
„1a. Zezwolenie na
zbieranie odpadów, zezwolenie na przetwarzanie odpadów oraz pozwolenie na
wytwarzanie odpadów uwzględniające zbieranie lub przetwarzanie odpadów są
wydawane po przeprowadzeniu przez komendanta powiatowego
(miejskiego) Państwowej Straży Pożarnej kontroli instalacji, obiektu
budowlanego lub jego części lub miejsc magazynowania odpadów, w których ma
być prowadzone przetwarzanie odpadów lub zbieranie odpadów, w zakresie
spełniania wymagań określonych w przepisach dotyczących
ochrony przeciwpożarowej oraz w zakresie zgodności z warunkami ochrony
przeciwpożarowej, o których mowa w operacie przeciwpożarowym, o którym mowa w art.
42 ust. 4b pkt 1, oraz w postanowieniu, o którym mowa w art.
42 ust. 4c.”,
c)       ust. 2 otrzymuje
brzmienie:
„2. Do wojewódzkiego inspektora ochrony
środowiska oraz komendanta powiatowego (miejskiego) Państwowej
Straży Pożarnej z wnioskiem o przeprowadzenie kontroli występuje właściwy
organ, przekazując kopię niezbędnej do przeprowadzenia kontroli dokumentacji, w
szczególności wniosku, o którym mowa w art. 42 ust. 1 lub 2, oraz operatu
przeciwpożarowego, o którym mowa w art. 42 ust. 4b pkt 1,
wraz z postanowieniem, o którym mowa art. 42 ust. 4c.”,
d)       po ust. 3 dodaje się
ust. 3a w brzmieniu:
„3a. Po przeprowadzeniu kontroli komendant
powiatowy (miejski) Państwowej Straży Pożarnej wydaje postanowienie w
przedmiocie spełnienia wymagań określonych w przepisach dotyczących
ochrony przeciwpożarowej oraz w zakresie zgodności z warunkami ochrony przeciwpożarowej,
o których mowa w operacie przeciwpożarowym, o którym mowa w art.
42 ust. 4b pkt 1, oraz w postanowieniu, o którym mowa art. 42
ust. 4c. Na postanowienie nie służy zażalenie.”,
e)       ust. 4 otrzymuje brzmienie:
„4. W przypadku postanowienia wojewódzkiego
inspektora ochrony środowiska negatywnie opiniującego spełnienie wymagań
określonych w przepisach ochrony środowiska właściwy organ odmawia wydania
zezwolenia na zbieranie odpadów, zezwolenia na przetwarzanie odpadów lub
pozwolenia na wytwarzanie odpadów uwzględniającego zbieranie lub przetwarzanie
odpadów.”,
f)        po ust. 4 dodaje się
ust. 4a w brzmieniu:
„4a. W przypadku postanowienia komendanta
powiatowego (miejskiego) Państwowej Straży Pożarnej negatywnie
opiniującego spełnienie wymagań określonych w przepisach dotyczących
ochrony przeciwpożarowej lub zgodność z warunkami ochrony przeciwpożarowej, o
których mowa w operacie przeciwpożarowym, o którym mowa w art.
42 ust. 4b pkt 1, oraz w postanowieniu, o którym mowa w art. 42
ust. 4c, właściwy organ odmawia wydania zezwolenia na
zbieranie odpadów, zezwolenia na przetwarzanie odpadów lub pozwolenia na
wytwarzanie odpadów uwzględniającego zbieranie lub przetwarzanie odpadów.”,
g)       ust. 5 otrzymuje brzmienie:
„5. Przepisu ust. 1 nie stosuje się w przypadku
gdy zezwolenie na przetwarzanie odpadów dotyczy przygotowania do ponownego
użycia.”,
h)       po ust. 5 dodaje się
ust. 5a w brzmieniu:
„5a. Przepisu ust. 1a nie stosuje się w
przypadku gdy zezwolenie na przetwarzanie odpadów dotyczy odzysku poza
instalacjami i urządzeniami lub przygotowania do ponownego użycia.”,
i)        ust. 6 otrzymuje
brzmienie:
„6. W przypadku istotnej zmiany zezwolenia na
zbieranie odpadów, zezwolenia na przetwarzanie odpadów lub
pozwolenia na wytwarzanie odpadów uwzględniającego zbieranie lub przetwarzanie
odpadów stosuje się przepisy ust. 1–5a.”,
j)        dodaje się ust. 7–9
w brzmieniu:
„7. Do kontroli, o której mowa w ust. 1, 1a i 6,
nie stosuje się art. 48 ustawy z dnia 6 marca 2018 r.
– Prawo przedsiębiorców (Dz. U. poz. 646).
8. Przepisów dotyczących przeprowadzania
kontroli przez komendanta powiatowego (miejskiego) Państwowej Straży Pożarnej
oraz wykonania operatu przeciwpożarowego, o którym mowa w art. 42 ust.
4b pkt 1, nie stosuje się w przypadku zezwoleń na zbieranie odpadów,
zezwoleń na przetwarzanie odpadów oraz pozwoleń na wytwarzanie odpadów
uwzględniających zbieranie lub przetwarzanie odpadów, które dotyczą wyłącznie
odpadów niepalnych.
9. Do
kontroli, o której mowa w ust. 1a, stosuje się odpowiednio przepisy ustawy z dnia
24 sierpnia 1991 r. o Państwowej Straży Pożarnej (Dz. U. z 2018 r.
poz. 1313)
dotyczące czynności kontrolno-rozpoznawczych.”;
5)        po art. 41a dodaje
się art. 41b w brzmieniu:
„Art. 41b. 1. Gospodarowanie odpadami,
polegające na zbieraniu odpadów niebezpiecznych, odzysku odpadów przez
wypełnianie terenów niekorzystnie przekształconych, zbieraniu lub przetwarzaniu
odpadów komunalnych lub odpadów pochodzących z przetwarzania odpadów
komunalnych, wymagające uzyskania zezwolenia na zbieranie odpadów, zezwolenia
na przetwarzanie odpadów, pozwolenia na wytwarzanie odpadów uwzględniającego
zbieranie lub przetwarzanie odpadów lub pozwolenia zintegrowanego
uwzględniającego zbieranie lub przetwarzanie odpadów, odbywa się wyłącznie na
nieruchomości, której właścicielem, użytkownikiem wieczystym, użytkownikiem
albo dzierżawcą jest posiadacz odpadów gospodarujący odpadami.
2. Ustanowienie użytkowania nieruchomości,
na której będą zbierane lub przetwarzane odpady, wymaga złożenia oświadczenia w
formie aktu notarialnego również przez użytkownika. W oświadczeniu wskazuje się
masę i rodzaje odpadów, które mogą być zbierane lub przetwarzane w okresie roku
na nieruchomości będącej przedmiotem użytkowania. 
3. Umowa dzierżawy nieruchomości, na
której będą zbierane lub przetwarzane odpady, wymaga zawarcia w formie aktu
notarialnego. W umowie wskazuje się masę i rodzaje odpadów, które mogą być
zbierane lub przetwarzane w okresie roku na tej nieruchomości. 
4. Ustanawiający użytkowanie oraz
dzierżawca są obowiązani zawrzeć, odpowiednio w oświadczeniu o ustanowieniu
użytkowania lub w umowie dzierżawy, oświadczenie, że są świadomi
odpowiedzialności solidarnej, o której mowa w art. 12 ustawy z dnia 13 kwietnia
2007 r. o zapobieganiu szkodom w środowisku i ich naprawie.
5. Przepisów ust. 1 - 4 nie stosuje się do
jednostek budżetowych.”;
6)        w art. 42:
a)       w ust. 1:
–      pkt 4 otrzymuje
brzmienie:
„4)      wskazanie:
a)       miejsca i sposobu magazynowania
oraz rodzaju magazynowanych odpadów,
b)       maksymalnej masy poszczególnych
rodzajów odpadów i maksymalnej łącznej masy wszystkich rodzajów odpadów, które
mogą być magazynowane w tym samym czasie oraz które mogą być magazynowane w
okresie roku, 
c)       największej
masy odpadów, które mogłyby być magazynowane w tym samym czasie w instalacji,
obiekcie budowlanym lub jego części lub innym miejscu magazynowania odpadów,
wynikającej z wymiarów instalacji, obiektu budowlanego lub jego części lub
innego miejsca magazynowania odpadów,
d)       całkowitej pojemności (wyrażonej
w Mg) instalacji, obiektu budowlanego lub jego części lub innego miejsca
magazynowania odpadów;”,
–      po pkt 9 dodaje się pkt
9a w brzmieniu:
„9a)    proponowaną formę i wysokość
zabezpieczenia roszczeń, o którym mowa w art. 48a;”,
b)       w ust. 2:
–      pkt 5 otrzymuje
brzmienie:
„5)      wskazanie:

a)       miejsca i sposobu magazynowania
oraz rodzaju magazynowanych odpadów,
b)       maksymalnej masy poszczególnych
rodzajów odpadów i maksymalnej łącznej masy wszystkich rodzajów odpadów, które
mogą być magazynowane w tym samym czasie oraz które mogą być magazynowane w
okresie roku, 
c)       największej masy odpadów, które mogłyby być magazynowane w
tym samym czasie w instalacji, obiekcie budowlanym lub jego części lub innym
miejscu magazynowania odpadów, wynikającej z wymiarów instalacji, obiektu
budowlanego lub jego części lub innego miejsca magazynowania odpadów,
d)       całkowitej pojemności (wyrażonej w Mg) instalacji, obiektu
budowlanego lub jego części lub innego miejsca magazynowania odpadów;”,
–      po pkt 13a dodaje się
pkt 13b w brzmieniu:
„13b)  proponowaną formę i wysokość zabezpieczenia
roszczeń, o którym mowa w art. 48a;”,
c)       po
ust. 3 dodaje się ust. 3a–3c w brzmieniu:
„3a. Do
wniosku o wydanie zezwolenia na zbieranie odpadów oraz do wniosku o wydanie
zezwolenia na przetwarzanie odpadów dołącza się:
1)        zaświadczenie
o niekaralności:
a)       posiadacza odpadów będącego osobą
fizyczną prowadzącą działalność gospodarczą,
b)       wspólnika,
prokurenta, członka zarządu lub członka rady nadzorczej posiadacza odpadów
będącego osobą prawną albo jednostką organizacyjną nieposiadającą osobowości prawnej
– za przestępstwa przeciwko
środowisku lub przestępstwa, o których mowa w art. 163, art. 164 lub art. 168 w
związku z art. 163 § 1 ustawy z dnia 6 czerwca 1997 r. – Kodeks karny (Dz. U. z
2017 r. poz. 2204 oraz z 2018 r. poz. 20, 305 i 663);
2)        zaświadczenie o niekaralności
posiadacza odpadów za przestępstwa przeciwko środowisku na podstawie przepisów
ustawy z dnia 28 października 2002 r. o odpowiedzialności podmiotów zbiorowych
za czyny zabronione pod groźbą kary (Dz. U. z 2018 r. poz. 703 i 1277);
3)        oświadczenie o niekaralności osób, o
których mowa w pkt 1, za wykroczenia określone w art. 175, art. 183, art. 189
ust. 2 pkt 6 lub art. 191;
4)        oświadczenie,
że w stosunku do:
a)       osoby, o której mowa w pkt 1 lit.
a,
b)       posiadacza
odpadów będącego osobą prawną albo jednostką organizacyjną nieposiadającą
osobowości prawnej albo wspólnika, prokurenta, członka zarządu lub członka rady
nadzorczej tego posiadacza odpadów prowadzącego działalność gospodarczą jako
osoba fizyczna
– w ostatnich 10 latach nie
wydano ostatecznej decyzji o cofnięciu zezwolenia na zbieranie odpadów,
zezwolenia na przetwarzanie odpadów, zezwolenia na zbieranie i przetwarzanie
odpadów lub pozwolenia na wytwarzanie odpadów uwzględniającego zbieranie i
przetwarzanie odpadów lub nie wymierzono administracyjnej kary pieniężnej, o
której mowa w art. 194;
5)        oświadczenie, że wspólnik, prokurent,
członek zarządu lub członek rady nadzorczej posiadacza odpadów nie jest lub nie
był wspólnikiem, prokurentem, członkiem rady nadzorczej lub członkiem zarządu
innego przedsiębiorcy, w stosunku do którego w ostatnich 10 latach nie wydano
ostatecznej decyzji o cofnięciu zezwolenia na zbieranie odpadów, zezwolenia na
przetwarzanie odpadów, zezwolenia na zbieranie i przetwarzanie odpadów lub
pozwolenia na wytwarzanie odpadów uwzględniającego zbieranie i przetwarzanie
odpadów lub nie wymierzono administracyjnej kary pieniężnej, o której mowa w
art. 194. 
3b. Oświadczenia, o których mowa w ust. 3a pkt 3–5,
składa się pod rygorem odpowiedzialności karnej za składanie fałszywych zeznań.
Składający oświadczenie jest obowiązany do zawarcia w nim klauzuli następującej
treści: „Jestem świadomy odpowiedzialności karnej za złożenie fałszywego
oświadczenia”. Klauzula ta zastępuje pouczenie organu o odpowiedzialności karnej
za składanie fałszywych zeznań.
3c. Do wniosku o wydanie zezwolenia na
zbieranie odpadów oraz do wniosku o wydanie zezwolenia na przetwarzanie odpadów
dołącza się decyzję o warunkach zabudowy i zagospodarowania terenu, o której
mowa w art. 4 ust. 2 ustawy z dnia 27 marca 2003 r. o planowaniu i
zagospodarowaniu przestrzennym (Dz. U. z 2017 r. poz. 1073 i 1566) w przypadku
gdy dla terenu, którego wniosek dotyczy, nie został uchwalony miejscowy plan
zagospodarowania przestrzennego, chyba że uzyskanie decyzji o warunkach
zabudowy i zagospodarowania terenu nie jest wymagane.”,
d)       po ust. 4 dodaje się
ust. 4a–4e w brzmieniu:
„4a. Do
wniosku o zezwolenie na:
1)        zbieranie odpadów niebezpiecznych, 
2)        przetwarzanie odpadów przez
wypełnianie terenów niekorzystnie przekształconych,
3)        zbieranie odpadów komunalnych lub
odpadów pochodzących z przetwarzania odpadów komunalnych,
4)        przetwarzanie
odpadów komunalnych lub odpadów pochodzących z przetwarzania odpadów
komunalnych
– posiadacz odpadów, z wyłączeniem jednostek
budżetowych, dołącza dokument potwierdzający prawo własności, prawo użytkowania
wieczystego, prawo użytkowania albo umowę dzierżawy nieruchomości, o której
mowa w art. 41b ust. 1.
4b. Do wniosku o zezwolenie na zbieranie
odpadów oraz do wniosku o zezwolenie na przetwarzanie odpadów dołącza się:
1)        operat przeciwpożarowy, zawierający
warunki ochrony przeciwpożarowej instalacji, obiektu lub jego części lub innego
miejsca magazynowania odpadów, uzgodnione z komendantem powiatowym
(miejskim) Państwowej Straży Pożarnej, wykonany przez:
a)       rzeczoznawcę do spraw
zabezpieczeń przeciwpożarowych, o którym mowa w rozdziale 2a ustawy z dnia 24
sierpnia 1991 r. o ochronie przeciwpożarowej (Dz. U. z 2018 r. poz. 620) –
w przypadku gdy organem właściwym jest marszałek województwa albo
regionalny dyrektor ochrony środowiska,
b)       osobę, o której mowa w art. 4
ust. 2a tej ustawy – w przypadku gdy organem właściwym jest starosta;
2)        postanowienie, o którym mowa w ust.
4c.
4c. Uzgodnienie, o którym mowa w ust. 4b pkt 1,
następuje w drodze postanowienia komendanta powiatowego (miejskiego) Państwowej
Straży Pożarnej, na które przysługuje zażalenie. 
4d.
Uzgadniając warunki ochrony przeciwpożarowej instalacji, obiektu budowlanego lub jego części lub
innego miejsca magazynowania odpadów, komendant powiatowy (miejski)
Państwowej Straży Pożarnej:
1)        wyraża zgodę na ich zastosowanie,
albo 
2)        wyraża zgodę na ich zastosowanie pod
warunkiem spełnienia dodatkowych wymagań, albo
3)        nie wyraża zgody na ich zastosowanie.
4e. Operat przeciwpożarowy stanowi opinię, o
której mowa w art. 11n ust. 2 pkt 2 ustawy z dnia 24 sierpnia 1991 r. o
ochronie przeciwpożarowej.”;
7)        w art. 43:
a)       w ust. 1:
–      pkt 4 otrzymuje
brzmienie:
„4)      wskazanie:
a)       miejsca i sposobu magazynowania
oraz rodzaju magazynowanych odpadów,
b)       maksymalnej masy poszczególnych
rodzajów odpadów i maksymalnej łącznej masy wszystkich rodzajów odpadów, które w
tym samym czasie mogą być magazynowane oraz które mogą być magazynowane w
okresie roku, 
c)       największej
masy odpadów, które mogłyby być magazynowane w tym samym czasie w instalacji,
obiekcie budowlanym lub jego części lub innym miejscu magazynowania odpadów,
wynikającej z wymiarów instalacji, obiektu budowlanego lub jego części lub
innego miejsca magazynowania odpadów,
d)       całkowitej pojemności (wyrażonej
w Mg) instalacji, obiektu budowlanego lub jego części lub innego miejsca
magazynowania odpadów;”,
–      po pkt 6 dodaje
się pkt 6a w brzmieniu: 
„6a)    wymagania wynikające z warunków ochrony
przeciwpożarowej instalacji, obiektu budowlanego lub jego części lub innego
miejsca magazynowania odpadów;”,
b)       w ust. 2:
–      pkt 5 otrzymuje
brzmienie:
„5)      wskazanie:
a)       miejsca i sposobu magazynowania
oraz rodzaju magazynowanych odpadów,
b)       maksymalnej masy poszczególnych
rodzajów odpadów i maksymalnej łącznej masy wszystkich rodzajów odpadów, które w
tym samym czasie mogą być magazynowane oraz które mogą być magazynowane w
okresie roku, 
c)       największej
masy odpadów, które mogłyby być magazynowane w tym samym czasie  w instalacji,
obiekcie budowlanym lub jego części lub innym miejscu magazynowania odpadów,
wynikającej z wymiarów instalacji, obiektu budowlanego lub jego części lub
innego miejsca magazynowania odpadów,
d)       całkowitej
pojemności (wyrażonej w Mg) instalacji, obiektu budowlanego lub jego części lub
innego miejsca magazynowania odpadów;”,
–      po pkt 7a dodaje
się pkt 7b w brzmieniu: 
„7b)    wymagania wynikające z warunków ochrony
przeciwpożarowej instalacji, obiektu budowlanego lub jego części lub innego
miejsca magazynowania odpadów;”,
c)       dodaje się ust. 7–9 w
brzmieniu:
„7. Instalacje, obiekty budowlane lub ich
części oraz inne miejsca przeznaczone do zbierania, magazynowania lub
przetwarzania odpadów są projektowane, wykonywane, wyposażane, uruchamiane,
użytkowane i zarządzane w sposób ograniczający możliwość powstania pożaru,
a w razie jego wystąpienia zapewniający:
1)        zachowanie nośności konstrukcji
obiektów budowlanych przez określony czas;
2)        ograniczenie rozprzestrzeniania się
ognia i dymu w ich obrębie;
3)        ograniczenie rozprzestrzeniania się
pożaru na sąsiednie obiekty budowlane lub tereny przyległe;
4)        możliwość ewakuacji ludzi lub ich
uratowania w inny sposób;
5)        uwzględnienie bezpieczeństwa ekip
ratowniczych, a w szczególności zapewnienie warunków do podejmowania przez te
ekipy działań gaśniczych.
8. Minister właściwy do spraw wewnętrznych w
porozumieniu z ministrem właściwym do spraw środowiska określi, w drodze
rozporządzenia, wymagania w zakresie ochrony przeciwpożarowej, jakie mają
spełniać obiekty budowlane lub ich części oraz inne miejsca przeznaczone do
zbierania, magazynowania lub przetwarzania odpadów, kierując się możliwością
wdrożenia wymagań z zakresu bezpieczeństwa pożarowego oraz  ryzykiem związanym
z zagrożeniem pożarowym.
9. Przepis ust. 7 i przepisy
wydane na podstawie ust. 8 stanowią przepisy przeciwpożarowe w rozumieniu
ustawy z dnia 24 sierpnia 1991 r. o ochronie przeciwpożarowej.”;
8)        w art. 46: 
a)       w ust. 1 pkt 3
otrzymuje brzmienie:
„3)      jest niezgodny z przepisami prawa, w
tym prawa miejscowego.”,
b)       po ust. 1 dodaje się
ust. 1a–1f w brzmieniu:
„1a.
Właściwy organ odmawia wydania zezwolenia na zbieranie odpadów lub
zezwolenia na przetwarzanie odpadów przedsiębiorcy będącemu osobą prawną
albo jednostką organizacyjną nieposiadającą osobowości prawnej, jeżeli w
stosunku do: 
1)        tego przedsiębiorcy lub
2)        wspólnika,
prokurenta, członka rady nadzorczej lub członka zarządu tego przedsiębiorcy,
prowadzącego działalność gospodarczą jako osoba fizyczna 
– wydano decyzję, o której mowa w art. 47
ust. 2, a nie minęło 10 lat od dnia, gdy decyzja o cofnięciu zezwolenia stała
się ostateczna.
1b. Przepis ust. 1a stosuje się także, jeżeli
wspólnik, prokurent, członek rady nadzorczej lub członek zarządu tego
przedsiębiorcy jest lub był wspólnikiem, prokurentem, członkiem rady nadzorczej
lub członkiem zarządu innego przedsiębiorcy, w stosunku do którego wydano
decyzję, o której mowa w art. 47 ust. 2, a nie minęło 10 lat od dnia, gdy
decyzja o cofnięciu zezwolenia stała się ostateczna.
1c. Właściwy organ odmawia wydania zezwolenia
na zbieranie odpadów lub zezwolenia na przetwarzanie odpadów przedsiębiorcy będącemu osobą fizyczną, jeżeli osoba ta została ukarana
prawomocnym wyrokiem sądu za przestępstwa przeciwko środowisku lub
przestępstwa, o których mowa w art. 163, art. 164 lub art.
168 w związku z art. 163 § 1 ustawy z dnia 6 czerwca 1997 r. –
Kodeks karny.
1d. Właściwy organ odmawia wydania zezwolenia na zbieranie
odpadów lub zezwolenia na przetwarzanie odpadów przedsiębiorcy będącemu osobą
prawną albo jednostką organizacyjną nieposiadającą osobowości prawnej, jeżeli:
1)        wobec
przedsiębiorcy prawomocnie orzeczono karę pieniężną za przestępstwa przeciwko
środowisku na podstawie przepisów ustawy z dnia 28 października 2002 r. o
odpowiedzialności podmiotów zbiorowych za czyny zabronione pod groźbą kary;
2)        wspólnikiem,
prokurentem, członkiem rady nadzorczej lub członkiem zarządu tego
przedsiębiorcy jest osoba, która została skazana prawomocnym wyrokiem sądu za
przestępstwa przeciwko środowisku lub przestępstwa, o których mowa w
art. 163, art. 164 lub art. 168 w związku z art. 163 § 1 ustawy z dnia 6 czerwca 1997 r. – Kodeks karny.
1e. Właściwy organ odmawia wydania zezwolenia
na zbieranie odpadów lub zezwolenia na przetwarzanie odpadów:
1)        przedsiębiorcy będącemu osobą prawną albo jednostką organizacyjną
nieposiadającą osobowości prawnej, jeżeli trzykrotnie:
a)       będący
osobą fizyczną wspólnik, prokurent, członek rady nadzorczej lub członek zarządu tego przedsiębiorcy
został skazany prawomocnym wyrokiem sądu lub nałożono na niego grzywnę w drodze
mandatu karnego za wykroczenia, o których mowa w art. 175, art. 183, art. 189
ust. 2 pkt 6 lub art. 191,
b)       wymierzono mu administracyjną
karę pieniężną, o której mowa w art. 194;
2)        przedsiębiorcy
będącemu osobą fizyczną, jeżeli trzykrotnie:
a)        został
on skazany prawomocnym wyrokiem sądu lub nałożono na niego grzywnę w drodze
mandatu karnego za wykroczenia, o których mowa w art. 175, art. 183, art. 189
ust. 2 pkt 6 lub art. 191,
b)       wymierzono mu administracyjną
karę pieniężną, o której mowa w art. 194.
1f.
Właściwy organ odmawia wydania zezwolenia na zbieranie odpadów lub zezwolenia
na przetwarzanie odpadów, w przypadku gdy na terenie, którego wniosek dotyczy,
nie ma instalacji, obiektu budowlanego lub jego części, wskazanych we wniosku,
o którym mowa w art. 42 ust. 1 lub 2.”;
9)        w art. 47:
a)       ust. 1 otrzymuje
brzmienie:
„1. Jeżeli posiadacz odpadów, który uzyskał
zezwolenie na zbieranie odpadów lub zezwolenie na przetwarzanie odpadów,
narusza przepisy ustawy w zakresie działalności objętej zezwoleniem, w sposób
istotny narusza wymagania dotyczące ochrony przeciwpożarowej lub działa
niezgodnie z wydanym zezwoleniem, właściwy organ wzywa go do niezwłocznego
zaniechania naruszeń, wyznaczając termin usunięcia nieprawidłowości.”,
b)       ust. 2 otrzymuje
brzmienie:
„2. W przypadku gdy posiadacz odpadów, o którym
mowa w ust. 1 i 1a, mimo wezwania nadal narusza przepisy ustawy,  działa niezgodnie z wydanym
zezwoleniem, narusza wymagania dotyczące ochrony przeciwpożarowej lub gdy
prowadzony przez niego zakład recyklingu statków nie spełnia wymagań, o których mowa w art. 13 ust. 1 i 2 rozporządzenia
1257/2013, właściwy organ cofa to zezwolenie, w drodze decyzji, bez
odszkodowania, określając termin jej wykonania.”,
c)       ust. 5 otrzymuje
brzmienie:
„5. Posiadacz odpadów,
któremu cofnięto zezwolenie, jest obowiązany do usunięcia odpadów i negatywnych
skutków w środowisku lub szkód w środowisku w rozumieniu ustawy z dnia 13
kwietnia 2007 r. o
zapobieganiu szkodom w środowisku i ich naprawie, w ramach prowadzonej
działalności objętej tym zezwoleniem, na własny koszt, w terminie wskazanym w
decyzji, o której mowa w ust. 2. Przepisy art. 26 ust. 4 i 5 stosuje się
odpowiednio.”,
d)       ust. 7 otrzymuje
brzmienie:
„7. Nie wydaje się zezwolenia na zbieranie
odpadów lub zezwolenia na przetwarzanie odpadów, jeżeli wniosek dotyczy
uprawnień wnioskodawcy objętych decyzją, o której mowa w ust. 2, a nie minęło
10 lat od dnia, gdy decyzja o cofnięciu zezwolenia stała się ostateczna.”;
10)     po art. 48 dodaje się
art. 48a w brzmieniu:
„Art. 48a. 1. Posiadacz odpadów obowiązany
do uzyskania zezwolenia na zbieranie odpadów lub zezwolenia na przetwarzanie
odpadów, z wyłączeniem zarządzającego składowiskiem odpadów, jest obowiązany do
ustanowienia zabezpieczenia roszczeń w wysokości umożliwiającej pokrycie
kosztów wykonania zastępczego:
1)        decyzji nakazującej posiadaczowi
odpadów usunięcie odpadów z miejsca nieprzeznaczonego do ich składowania lub
magazynowania, o której mowa w art. 26 ust. 2, 
2)        obowiązku
wynikającego z art. 47 ust. 5 
– w tym usunięcia odpadów i
ich zagospodarowania łącznie z odpadami stanowiącymi pozostałości z akcji
gaśniczej lub usunięcia negatywnych skutków w środowisku lub szkód w środowisku
w rozumieniu ustawy z dnia 13 kwietnia 2007 r. o zapobieganiu szkodom w
środowisku i ich naprawie w ramach prowadzonej działalności polegającej na
zbieraniu lub przetwarzaniu odpadów. 
2. Obowiązek, o którym mowa w ust. 1, nie
dotyczy odpadów obojętnych.
3. Wysokość zabezpieczenia roszczeń
oblicza się jako iloczyn największej masy odpadów,
które mogłyby być magazynowane w instalacji, obiekcie budowlanym lub jego
części lub miejscu magazynowania odpadów, z uwzględnieniem wymiarów
obiektu budowlanego lub jego części lub innego miejsca magazynowania odpadów,
oraz stawki zabezpieczenia roszczeń. 
4. Zabezpieczenie roszczeń może mieć
formę depozytu, gwarancji bankowej, gwarancji ubezpieczeniowej lub polisy
ubezpieczeniowej.
5. W gwarancji bankowej, gwarancji
ubezpieczeniowej lub polisie ubezpieczeniowej stwierdza się, że w dowolnym
czasie, do wydania ostatecznej decyzji o zwrocie gwarancji bankowej, gwarancji
ubezpieczeniowej lub polisy ubezpieczeniowej, o której mowa w ust. 18, w razie
wystąpienia negatywnych skutków w środowisku lub szkód w środowisku w
rozumieniu ustawy z dnia 13 kwietnia 2007 r. o
zapobieganiu szkodom w środowisku i ich naprawie, powstałych w wyniku
niewywiązania się przez podmiot z obowiązków określonych w niniejszej ustawie,
w tym obowiązków wynikających z posiadanego zezwolenia na zbieranie odpadów lub
zezwolenia na przetwarzanie odpadów, lub konieczności usunięcia odpadów z
miejsca nieprzeznaczonego do ich magazynowania lub składowania, bank lub zakład
ubezpieczeniowy uregulują zobowiązania na rzecz organu prowadzącego egzekucję
tych obowiązków.
6. W
przypadku gdy zabezpieczenie roszczeń ma formę gwarancji bankowej lub gwarancji
ubezpieczeniowej, gwarantem może być wyłącznie instytucja finansowa:
1)        upoważniona
do gwarantowania długu celnego;
2)        mająca
siedzibę na terytorium państwa członkowskiego Unii Europejskiej.
7. Właściwy organ określa formę i wysokość
zabezpieczenia w drodze postanowienia, na które służy zażalenie.
8. W przypadku zmiany okoliczności faktycznych
mających wpływ na wysokość określonego zabezpieczenia roszczeń, podmiot jest
obowiązany do złożenia wniosku o zmianę formy lub wysokości zabezpieczenia
roszczeń. Zmiana następuje w drodze postanowienia, na które przysługuje
zażalenie.
9. Zabezpieczenie roszczeń w formie
depozytu jest wpłacane na odrębny rachunek bankowy wskazany przez organ
właściwy do wydania zezwolenia na zbieranie odpadów lub zezwolenia na przetwarzanie
odpadów, a zabezpieczenie roszczeń w formie gwarancji bankowej, gwarancji ubezpieczeniowej
lub polisy ubezpieczeniowej jest składane do tego organu, a w przypadku decyzji
wydawanych przez regionalnego dyrektora ochrony środowiska – do wojewody
właściwego ze względu na miejsce prowadzenia działalności.
10. Posiadacz odpadów jest obowiązany
wpłacić zabezpieczenie roszczeń w formie depozytu i poinformować o tym organ
właściwy do wydania zezwolenia na zbieranie odpadów lub zezwolenia na
przetwarzanie odpadów albo złożyć oryginały gwarancji bankowej, gwarancji
ubezpieczeniowej lub polisy ubezpieczeniowej organowi, o którym mowa w ust. 9,
w terminie 2 tygodni od dnia doręczenia ostatecznego postanowienia, o którym
mowa w ust. 7 lub 8. 
11. Posiadacz odpadów jest obowiązany
utrzymywać ustanowione zabezpieczenie roszczeń przez okres obowiązywania
zezwolenia na zbieranie odpadów lub zezwolenia na przetwarzanie odpadów i
po zakończeniu obowiązywania tych zezwoleń, do czasu uzyskania ostatecznej
decyzji o zwrocie zabezpieczenia roszczeń, o której mowa w ust. 18.
12. Właściwy organ
przechowuje złożone przez posiadacza odpadów dokumenty potwierdzające
wniesienie zabezpieczenia roszczeń przez cały okres obowiązywania zezwolenia na
zbieranie odpadów lub zezwolenia na przetwarzanie odpadów. 
13. W razie stwierdzenia, że zabezpieczenie
roszczeń nie zostało ustanowione lub zostało ustanowione niezgodnie z
postanowieniem, o którym mowa w ust. 7, w szczególności w wysokości niższej niż
wymagana, właściwy organ odmawia wydania zezwolenia na zbieranie odpadów lub
zezwolenia na przetwarzanie odpadów. 
14. W razie stwierdzenia po wydaniu
zezwolenia na zbieranie odpadów lub zezwolenia na przetwarzanie odpadów, że
zabezpieczenie roszczeń nie zostało ustanowione lub zostało ustanowione
niezgodnie z postanowieniem, o którym mowa w ust. 7 lub 8, w szczególności w
wysokości niższej niż wymagana, właściwy organ cofa to zezwolenie.
15. W razie stwierdzenia, że posiadacz
odpadów, wbrew obowiązkowi, o którym mowa w ust. 11, nie utrzymuje
ustanowionego zabezpieczenia roszczeń, właściwy organ cofa zezwolenie na
zbieranie odpadów lub zezwolenie na przetwarzanie odpadów, a w przypadku
zakończenia obowiązywania zezwolenia, niezwłocznie wszczyna egzekucję wykonania
obowiązku, o którym mowa w art. 47 ust. 5, zgodnie z ustawą z dnia 17 czerwca
1966 r. o postępowaniu egzekucyjnym w administracji (Dz. U. z 2018 r. poz.
1314 i 1356).
16. Odsetki od depozytu, po potrąceniu
kosztów obsługi rachunku bankowego, na którym jest on przechowywany, są
dopisywane do sumy depozytu i zwracane wraz z nim. Na wniosek posiadacza
odpadów odsetki są zwracane po zakończeniu roku kalendarzowego, za który
przysługują, w terminie 14 dni od dnia złożenia wniosku. 
17. W przypadkach, o których mowa w ust.
1, organ prowadzący egzekucję orzeka, w drodze
decyzji, o
przeznaczeniu środków z zabezpieczenia roszczeń zgodnie z ust. 1, o ile posiadacz
odpadów wszystkich tych działań nie wykonał w całości i o ile nie wykonał ich
na własny koszt.
18.
Właściwy organ orzeka, na wniosek posiadacza odpadów, w drodze decyzji, o
zwrocie zabezpieczenia roszczeń w formie depozytu wraz z odsetkami lub o
zwrocie gwarancji bankowej, gwarancji ubezpieczeniowej lub polisy
ubezpieczeniowej: 
1)        jeżeli odmówił wydania
zezwolenia na zbieranie odpadów lub zezwolenia na przetwarzanie odpadów;
2)        jeżeli zezwolenie na zbieranie
odpadów lub zezwolenie na przetwarzanie odpadów wygasło z powodu, o którym mowa
w art. 48 pkt 4, albo 
3)        w przypadku wykonania przez
posiadacza odpadów wszystkich obowiązków związanych z usunięciem oraz
zagospodarowaniem odpadów i usunięciem negatywnych skutków w środowisku lub
szkód w środowisku w rozumieniu ustawy z dnia 13 kwietnia 2007 r. o zapobieganiu szkodom w środowisku i ich naprawie.
19. Do wniosku o zwrot zabezpieczenia
roszczeń dołącza się, odpowiednio:
1)        decyzję o wygaszeniu zezwolenia
na zbieranie odpadów lub zezwolenia na przetwarzanie odpadów z powodu, o którym
mowa w art. 48 pkt 4;
2)        decyzję odmawiającą wydania
zezwolenia na zbieranie odpadów lub zezwolenia na przetwarzanie odpadów;
3)        dowody, w tym dokumenty stosowane
na potrzeby ewidencji odpadów, potwierdzające wykonanie przez posiadacza
odpadów wszystkich obowiązków związanych z usunięciem oraz zagospodarowaniem
odpadów i usunięciem negatywnych skutków w środowisku lub szkód w środowisku w
rozumieniu ustawy z dnia 13 kwietnia 2007 r. o zapobieganiu szkodom w
środowisku i ich naprawie w ramach prowadzonej działalności.
20. W przypadku obniżenia wysokości
ustanowionego zabezpieczenia roszczeń w formie depozytu, wynikającego ze
zmiany zezwolenia na zbieranie odpadów lub zezwolenia na przetwarzanie odpadów,
właściwy organ może orzec, w drodze decyzji, o zwrocie części
depozytu wraz z odsetkami.
21. W przypadku gdy organem właściwym do
wydania decyzji jest regionalny dyrektor ochrony środowiska, kompetencje organu
egzekucyjnego przysługują wojewodzie. 
22. Minister właściwy do spraw środowiska
określi, w drodze rozporządzenia, wysokość stawek zabezpieczenia roszczeń za Mg
magazynowanych odpadów, kierując się właściwościami odpadów oraz kosztami
usunięcia odpadów z działalności polegającej na zbieraniu lub przetwarzaniu
odpadów i ich zagospodarowania, w tym odpadów stanowiących pozostałości z akcji
gaśniczej, oraz usunięcia negatywnych skutków w środowisku lub szkód w
środowisku w rozumieniu ustawy z dnia 13 kwietnia 2007 r. o zapobieganiu szkodom w środowisku i ich naprawie.
23.
Przepisy ust. 1–22 stosuje się do pozwoleń na wytwarzanie odpadów
uwzględniających zbieranie lub przetwarzanie odpadów oraz do pozwoleń
zintegrowanych uwzględniających zbieranie lub przetwarzanie odpadów.”; 
11)     w art. 129 w ust. 3 w
pkt 3 kropkę zastępuje się średnikiem i dodaje się pkt 4 w brzmieniu:
„4)      zaświadczenie
o niekaralności zarządzającego składowiskiem:
a)       a w przypadku
zarządzającego składowiskiem będącego osobą prawną albo jednostką organizacyjną
nieposiadającą osobowości prawnej, także jego wspólnika, prokurenta, członka
rady nadzorczej lub członka zarządu, za przestępstwa przeciwko środowisku,
b)       będącego osobą
fizyczną, a w przypadku zarządzającego składowiskiem będącego osobą prawną albo
jednostką organizacyjną nieposiadającą osobowości prawnej, jego wspólnika, prokurenta,
członka rady nadzorczej lub członka zarządu, za przestępstwa, o których mowa w
art. 163, art. 164 lub art. 168 w związku z art. 163 § 1 ustawy z dnia 6 czerwca
1997 r. – Kodeks karny.”;
12)     w art. 134 w pkt 4
kropkę zastępuje się średnikiem i dodaje się pkt 5 i 6 w brzmieniu:
„5)      zarządzający składowiskiem
odpadów będący osobą fizyczną prowadzącą działalność gospodarczą albo wspólnik,
prokurent, członek rady nadzorczej lub członek zarządu zarządzającego
składowiskiem będącego osobą prawną albo jednostką organizacyjną nieposiadającą
osobowości prawnej został skazany prawomocnym wyrokiem sądu za przestępstwa
przeciwko środowisku lub za przestępstwa, o których mowa w art. 163, art. 164
lub art. 168 w związku z art. 163 § 1 ustawy z dnia 6 czerwca 1997 r. – Kodeks
karny;
6)        wobec zarządzającego
składowiskiem prawomocnie orzeczono karę pieniężną za przestępstwa przeciwko
środowisku na podstawie przepisów ustawy z dnia 28 października 2002 r. o
odpowiedzialności podmiotów zbiorowych za czyny zabronione pod groźbą kary.”;
13)     art. 168 otrzymuje brzmienie:
„Art. 168. Zadania samorządu województwa,
o których mowa w art. 8 ust. 5, art. 23 ust. 4, art. 31 ust. 1,
art. 41 ust. 3 pkt 1 i ust. 6, art. 46, art. 47 ust. 1, 1a, 2, 4 i 7, art. 48a
ust. 10–13 oraz 15, art. 102b ust. 1 i 4, art. 102c ust. 1, art. 129 ust. 1,
art. 130,  art. 131 ust. 4, art. 133, art. 134, art. 135 ust. 3 i 4, art. 144
ust. 3, art. 146 ust. 2 i 5, art. 148 ust. 1, 3 i 4, art. 151 ust. 8, art. 165
ust. 1 i art. 167 ust. 2, są zadaniami zleconymi z zakresu administracji
rządowej.”;
14)     w art. 174 uchyla się ust. 2;
15)     w art. 194:
a)       w ust. 1 pkt 4 otrzymuje
brzmienie:
„4)      nieutrzymywanie zabezpieczenia
roszczeń wbrew obowiązkowi, o którym mowa w art. 48a ust. 11, lub niezłożenie
wniosku o zmianę formy lub wysokości zabezpieczenia roszczeń zgodnie z art. 48a
ust. 8.”,
b)       dodaje się
ust. 4–7 w
brzmieniu:
„4. Administracyjną karę pieniężną wymierza się
za zbieranie odpadów lub przetwarzanie odpadów bez wymaganego zezwolenia, o
którym mowa w art. 41. Kara wynosi nie mniej niż 10 000 zł i
nie może przekroczyć 1 000 000 zł.
5. Administracyjną karę pieniężną wymierza się
za gospodarowanie odpadami niezgodnie z posiadanym zezwoleniem, o którym mowa w
art. 41. Kara wynosi nie mniej niż 1 000 zł i nie może
przekroczyć 1 000 000 zł.
6. Wysokość kary, o której mowa w ust. 4,
oblicza się uwzględniając ilość i właściwości odpadów, w sposób określony w załączniku
nr 6 do ustawy.
7. Wysokość kary, o której mowa w ust. 5,
oblicza się uwzględniając w szczególności ilość i właściwości odpadów,
możliwość wystąpienia zagrożeń dla ludzi lub środowiska oraz okoliczności
naruszenia przepisów ustawy.”;
16)     po art.
194 dodaje się art. 194a i art. 194b w brzmieniu:
„Art. 194a. Administracyjną karę
pieniężną, o której mowa w art. 194 ust. 4 i 5, wymierza się w wysokości
dwukrotności kwoty określonej w art. 194 ust. 4 lub 5, w przypadku gdy wymierza
się ją po raz drugi lub kolejny.
Art.
194b. 1. Administracyjną
karę pieniężną wymierza się za niedostarczanie odpadów przez
transportującego odpady, wbrew przepisom art. 24 ust. 4, do: 
1)        posiadacza odpadów,
2)        miejsca
przeznaczenia odpadów
– wskazanego przez zlecającego
usługę transportu odpadów.
2. Kara, o której mowa w ust. 1, wynosi
nie
mniej niż 1 000 zł i nie może przekroczyć 100 000 zł.”;
17)     dodaje się załącznik nr 6 do ustawy w brzmieniu
określonym w załączniku do niniejszej ustawy.
Art. 2. W
ustawie z dnia 24 sierpnia 1991 r. o Państwowej Straży
Pożarnej (Dz. U. z 2018 r. poz. 1330) w art. 23: 
1)        w ust. 3 w pkt 9
kropkę zastępuje się średnikiem i dodaje się pkt 10 w brzmieniu:
„10)    oceny spełniania wymagań przepisów
dotyczących ochrony przeciwpożarowej w miejscach zbierania, przetwarzania
oraz wytwarzania odpadów lub warunków ochrony przeciwpożarowej określonych przy
wydawaniu zezwolenia na zbieranie odpadów, zezwolenia na przetwarzanie odpadów,
pozwolenia na wytwarzanie odpadów uwzględniającego przetwarzanie odpadów oraz
pozwolenia na wytwarzanie odpadów.”;
2)        ust. 16 otrzymuje
brzmienie:
„16. Kontrolujący doręcza oryginał
protokołu bez zbędnej zwłoki właściwemu miejscowo komendantowi powiatowemu
(miejskiemu) Państwowej Straży Pożarnej. Kopię protokołu kontrolujący doręcza
kontrolowanemu lub osobie przez niego upoważnionej, a także – w przypadku gdy
kontrola dotyczyła działalności polegającej na gospodarowaniu odpadami w
rozumieniu przepisów ustawy z dnia 14 grudnia 2012 r. o odpadach – właściwemu
miejscowo wojewódzkiemu inspektorowi ochrony środowiska.”.
Art. 3. W
ustawie z dnia 20 czerwca 1997 r. – Prawo o ruchu drogowym (Dz. U. z 2017 r. poz. 1260, z późn. zm.[2])) wprowadza
się następujące zmiany:
1)        w art. 129: 
a)       w ust. 2 po pkt 11 dodaje się pkt 11a i 11b w
brzmieniu:
„11a)  kontroli
transportu odpadów w rozumieniu ustawy z dnia 14 grudnia 2012 r. o odpadach
oraz wymagań związanych z tym transportem;
11b)   zrywania
plomb celem fizycznej kontroli przewożonych odpadów;”,
b)       w ust. 4b w pkt 4 kropkę zastępuje się przecinkiem
i dodaje się pkt 5 w brzmieniu:
„5)      stwierdzono
naruszenie przepisów o międzynarodowym przemieszczaniu odpadów.”;
2)        w art. 129a w ust. 1 w pkt 5 dodaje się przecinek
i dodaje się pkt 6 w brzmieniu:
„6)      który
wykonuje transport odpadów w rozumieniu ustawy z dnia 14 grudnia 2012 r. o
odpadach”.
Art. 4. W ustawie z dnia 27 kwietnia
2001 r. – Prawo ochrony środowiska (Dz. U. z 2018 r. poz. 799) wprowadza się
następujące zmiany:
1)        w
rozdziale 1 po art. 183b dodaje się art. 183c w brzmieniu:
„Art. 183c. 1. Pozwolenie na wytwarzanie
odpadów jest wydawane po przeprowadzeniu przez komendanta powiatowego
(miejskiego) Państwowej Straży Pożarnej kontroli instalacji, obiektu
budowlanego lub jego części, w tym miejsc magazynowania odpadów, w zakresie
spełniania wymagań określonych w przepisach dotyczących ochrony
przeciwpożarowej oraz w zakresie zgodności z warunkami ochrony
przeciwpożarowej, o których mowa w operacie przeciwpożarowym, o którym mowa w
art. 42 ust. 4b pkt 1 ustawy z dnia 14 grudnia 2012 r. o odpadach, oraz w
postanowieniu, o którym mowa w art. 42 ust. 4c tej ustawy. 
2. Właściwy organ występuje do komendanta
powiatowego (miejskiego) Państwowej Straży Pożarnej z
wnioskiem o przeprowadzenie kontroli  i przekazuje mu kopię
niezbędnej dokumentacji, w szczególności wniosku, o którym mowa w art. 184 ust.
1, oraz operatu przeciwpożarowego, o którym mowa w art. 42 ust. 4b pkt 1 ustawy
z dnia 14 grudnia 2012 r. o odpadach, wraz z postanowieniem, o którym mowa w
art. 42 ust. 4c tej ustawy.
3. Komendant powiatowy (miejski)
Państwowej Straży Pożarnej, po przeprowadzeniu kontroli, wydaje
postanowienie w przedmiocie spełnienia wymagań określonych w przepisach o ochronie
przeciwpożarowej oraz w zakresie zgodności z warunkami ochrony
przeciwpożarowej, o których mowa w operacie przeciwpożarowym, o
którym mowa w art. 42 ust. 4b pkt 1 ustawy z dnia 14 grudnia 2012
r. o odpadach, oraz w postanowieniu, o
którym mowa w art. 42 ust. 4c tej ustawy. Na postanowienie nie służy zażalenie.
4. W przypadku postanowienia komendanta
powiatowego (miejskiego) Państwowej Straży Pożarnej
negatywnie opiniującego spełnienie wymagań określonych w przepisach o
ochronie przeciwpożarowej oraz zgodność z warunkami ochrony przeciwpożarowej, o
których mowa w operacie przeciwpożarowym, o którym mowa w art. 42 ust.
4b pkt 1
ustawy z dnia 14 grudnia 2012 r. o odpadach, wraz z postanowieniem, o
którym mowa w art. 42 ust. 4c tej ustawy, właściwy organ odmawia wydania
pozwolenia na wytwarzanie odpadów.
5. Do kontroli, o których mowa w ust. 1,
stosuje się odpowiednio przepisy ustawy z dnia 24 sierpnia 1991 r. o Państwowej
Straży Pożarnej (Dz. U. z 2018 r. poz. 1330)
dotyczące czynności kontrolno-rozpoznawczych.
6. Przepisów dotyczących
przeprowadzania kontroli przez komendanta powiatowego (miejskiego) Państwowej
Straży Pożarnej oraz wykonania operatu przeciwpożarowego, o
którym mowa w art. 42 ust. 4b pkt 1 ustawy z dnia 14 grudnia 2012
r. o odpadach, nie stosuje się w przypadku pozwoleń na wytwarzanie
odpadów uwzględniających przetwarzanie odpadów, które dotyczą wyłącznie odpadów
niepalnych.”;
2)        w art. 184:
a)       w ust.
2 pkt 16 otrzymuje brzmienie:
„16)    proponowane procedury monitorowania
procesów technologicznych istotnych z punktu widzenia wymagań ochrony
środowiska, w szczególności pomiaru lub ewidencjonowania wielkości emisji oraz
wymagań ochrony przeciwpożarowej w przypadku pozwolenia na
wytwarzanie odpadów uwzględniającego zbieranie lub przetwarzanie odpadów;”,
b)       w ust.
4 kropkę zastępuje się średnikiem i dodaje się pkt 5–7 w brzmieniu:
„5)      operat przeciwpożarowy spełniający
wymagania określone w art. 42 ust. 4b pkt 1 ustawy z dnia 14 grudnia 2012 r. o
odpadach oraz w przepisach wydanych na podstawie art. 43 ust. 8 tej ustawy,
wykonany przez rzeczoznawcę do spraw zabezpieczeń przeciwpożarowych, o którym
mowa w rozdziale 2a ustawy z dnia 24 sierpnia 1991 r. o ochronie
przeciwpożarowej (Dz. U. z 2018 r. poz. 620); 
6)        postanowienie, o którym mowa w art. 42
ust. 4c ustawy z dnia 14 grudnia 2012 r. o odpadach;
7)        zaświadczenie
o niekaralności prowadzącego instalację:
a)       za przestępstwa przeciwko
środowisku,
b)       będącego osobą fizyczną albo
wspólnika, prokurenta, członka rady nadzorczej lub członka zarządu prowadzącego
instalację będącego osobą prawną albo jednostką organizacyjną nieposiadającą
osobowości prawnej za  przestępstwa, o których mowa w art. 163, art. 164 lub
art. 168 w związku z art. 163 § 1 ustawy z dnia 6 czerwca 1997 r. – Kodeks
karny (Dz. U. z 2017 r. poz. 2204 oraz z 2018 r. poz. 20, 305 i 663) – w
przypadku pozwolenia na wytwarzanie odpadów.”;
3)        w art.
186 w ust. 1 w pkt 7 kropkę zastępuje się średnikiem i dodaje się pkt 8–10 w
brzmieniu:
„8)      prowadzący instalację będący
osobą fizyczną albo wspólnik, prokurent, członek zarządu lub członek rady
nadzorczej prowadzącego instalację będącego osobą prawną albo jednostką
organizacyjną nieposiadającą osobowości prawnej został skazany prawomocnym
wyrokiem sądu za przestępstwa przeciwko środowisku;
9)        wobec prowadzącego instalację
będącego osobą prawną albo jednostką organizacyjną nieposiadającą osobowości
prawnej prawomocnie orzeczono karę pieniężną za przestępstwa przeciwko
środowisku na podstawie przepisów ustawy z dnia 28 października 2002 r. o
odpowiedzialności podmiotów zbiorowych za czyny zabronione pod groźbą kary (Dz.
U. z 2018 r. poz. 703 i 1277);
10)     prowadzący instalację będący osobą
fizyczną albo wspólnik, prokurent, członek zarządu lub członek rady nadzorczej
prowadzącego instalację będącego osobą prawną albo jednostką organizacyjną
nieposiadającą osobowości prawnej został skazany prawomocnym wyrokiem sądu za
przestępstwa, o których mowa w art. 163, art. 164 lub art. 168 w związku z art.
163 § 1 ustawy z dnia 6 czerwca 1997 r. – Kodeks karny.”;
4)        w art. 187 po ust. 4
dodaje się ust. 4a w brzmieniu:
„4a. W pozwoleniu zintegrowanym
uwzględniającym zbieranie lub przetwarzanie odpadów ustanawia się
zabezpieczenie roszczeń zgodnie z art. 48a ustawy z dnia 14 grudnia 2012 r. o
odpadach.”;
5)        w art. 188 w ust.
2b w pkt 7 kropkę zastępuje się średnikiem i dodaje się pkt 8 w brzmieniu:
„8)      warunki przeciwpożarowe
wynikające z operatu przeciwpożarowego, o którym mowa w art.
42 ust. 4b pkt 1 ustawy z dnia 14 grudnia 2012 r. o odpadach.”.
Art. 5. W ustawie z dnia 6 września
2001 r.
o transporcie drogowym (Dz. U. z 2017 r. poz. 2200 oraz z 2018 r. poz.
12, 79, 738, 650 i 1039) w załączniku nr 3 do
ustawy dodaje
się pkt 4.7.–4.13. w
brzmieniu:

 
  
  4.7.
  
  
  Wykonywanie przewozu drogowego przez
  transportującego odpady bez dokumentu potwierdzającego rodzaj
  transportowanych odpadów, o którym mowa w przepisach wydanych na podstawie
  art. 24 ust. 7 ustawy z dnia 14 grudnia 2012 r. o odpadach 
  
  
  10 000 
  
 
 
  
  4.8.
  
  
  Wykonywanie przewozu drogowego odpadów
  przez transportującego odpady bez oznakowania środków transportu, o którym
  mowa w przepisach wydanych na podstawie
  art. 24 ust. 7 ustawy z dnia 14 grudnia 2012 r. o odpadach
  
  
  10 000 
  
 
 
  
  4.9.
  
  
  Wykonywanie przewozu drogowego odpadów
  przez transportującego odpady w sposób umożliwiający kontakt odpadów
  niebezpiecznych z odpadami innymi niż niebezpieczne
  
  
  10 000 
  
 
 
  
  4.10.
  
  
  Wykonywanie przewozu drogowego odpadów
  przez transportującego odpady w sposób umożliwiający mieszanie poszczególnych
  rodzajów odpadów, z wyjątkiem gdy strumień zmieszanych rodzajów
  odpadów w całości jest kierowany do przetwarzania w tym samym procesie
  
  
  10 000 
  
 
 
  
  4.11.
  
  
  Wykonywanie przewozu drogowego odpadów
  przez transportującego odpady w sposób umożliwiający rozprzestrzenianie się
  odpadów poza środki transportu oraz nieograniczający do minimum uciążliwość
  zapachową
  
  
  10 000 
  
 
 
  
  4.12.
  
  
  Wykonywanie przewozu drogowego odpadów
  przez transportującego odpady w sposób nieograniczający oddziaływania
  czynników atmosferycznych na odpady, jeżeli mogą one spowodować
  negatywne oddziaływanie transportowanych odpadów na środowisko lub życie i
  zdrowie ludzi 
  
  
  10 000 
  
 
 
  
  4.13.
  
  
  Wykonywanie przewozu drogowego odpadów
  przez transportującego odpady w sposób niezabezpieczający przed
  przemieszczaniem i przewracaniem się pojemników lub worków
  
  
  10 000 
  
 

Art. 6. W
ustawie z dnia 16 listopada 2006 r. o opłacie skarbowej (Dz. U. z 2018 r. poz. 1044
i 1293) w załączniku do ustawy w części III ust. 39 otrzymuje brzmienie:


 
  
  39. Zezwolenie
  wydawane na podstawie przepisów ustawy z
  dnia 29 czerwca 2007 r. o międzynarodowym przemieszczaniu odpadów (Dz. U.
  z 2018 r. poz. 296 i …):
  1) na
  obrót odpadami z zagranicą, obejmujący jednokrotne i wielokrotne
  przemieszczanie odpadów
  2) od
  zezwoleń wstępnych
  
  
   
   
   
  14000 zł
   
  2000 zł
  
 


Art. 7. W ustawie z dnia 29 czerwca
2007 r. o międzynarodowym przemieszczaniu odpadów (Dz. U. z 2018 r. poz. 296)
wprowadza się następujące zmiany:
1)        w art. 5 w ust. 1 w
pkt 2 kropkę zastępuje się średnikiem i dodaje się pkt 3 w brzmieniu: 
„3)      występuje z wnioskiem do
komendanta powiatowego (miejskiego) Państwowej Straży Pożarnej o przedstawienie
informacji dotyczącej przestrzegania przepisów dotyczących ochrony
przeciwpożarowej w instalacji odzysku odpadów, w tym w miejscach magazynowania
odpadów przed poddaniem ich procesom odzysku; w przypadku odpadów niepalnych
przepisu nie stosuje się.”;
2)        w art. 6:
a)       w ust. 1 pkt 7
otrzymuje brzmienie:
„7)      miejsce prowadzenia procesów odzysku
odpadów, które są przedmiotem międzynarodowego przemieszczania odpadów.”,
b)       w ust. 2:
–      pkt 1 otrzymuje
brzmienie:
„1)      warunki dotyczące sposobu prowadzenia
procesów odzysku odpadów na terenie kraju;”,
–      po pkt 1 dodaje się pkt
1a w brzmieniu:
„1a)    warunki dotyczące sposobu
zagospodarowania odpadów powstających w wyniku odzysku odpadów na terenie
kraju;”,
c)       w ust. 4 w pkt 4
kropkę zastępuje się średnikiem i dodaje się pkt 6 w brzmieniu:
„6)      informacji na temat ilości i
sposobu zagospodarowania odpadów wytwarzanych w związku z przetwarzaniem
odpadów przywiezionych na podstawie zezwolenia, o którym mowa w art. 4 pkt 1.”;
3)        w art. 7 ust. 2
otrzymuje brzmienie:
„2. Kopie zezwolenia na przywóz odpadów z
zagranicy na teren kraju Główny Inspektor Ochrony Środowiska niezwłocznie
przekazuje także właściwym ze względu na miejsce prowadzenia procesu
przetwarzania odpadów marszałkowi województwa, wojewódzkiemu inspektorowi
ochrony środowiska, komendantowi powiatowemu (miejskiemu) Państwowej Straży
Pożarnej oraz wójtowi, burmistrzowi lub prezydentowi miasta, a także organowi
właściwemu do wydania zezwolenia na przetwarzanie odpadów.”;
4)        art. 11 otrzymuje
brzmienie:
„Art. 11. Zakazuje się przywozu na teren
kraju odpadów w celu unieszkodliwiania w procesach określonych jako D1 do D15 w
załączniku I do dyrektywy Parlamentu Europejskiego i Rady 2008/98/WE z dnia 19
listopada 2008 r. w sprawie odpadów oraz uchylającej niektóre dyrektywy (Dz.
Urz. UE L 312 z 22.11.2008, str. 3, Dz. Urz. UE L 365 z 19.12.2014, str. 89,
Dz. Urz. UE L 21 z 28.01.2015, str. 22, Dz. Urz. UE L 184 z 11.07.2015, str.
13, Dz. Urz. UE L 150 z 14.06.2017, str.1 oraz Dz. Urz. UE L 150 z 14.06.2018,
str. 109).”;
5)        po art. 11a dodaje
się art. 11b w brzmieniu:
„Art. 11b. Zakazuje się przywozu na teren
kraju zmieszanych odpadów komunalnych i odpadów pochodzących z przetworzenia odpadów
komunalnych, z wyłączeniem odpadów zebranych selektywnie przeznaczonych do
recyklingu.”;
6)        w art. 14 w ust. 3 w
pkt 2 kropkę zastępuje się średnikiem i dodaje się pkt 3 w brzmieniu:
„3)      właściwego komendanta powiatowego
(miejskiego) Państwowej Straży Pożarnej, dotyczącą przestrzegania przepisów
dotyczących ochrony przeciwpożarowej w instalacji odzysku odpadów, w tym w
miejscach magazynowania odpadów przed poddaniem ich procesom odzysku; w
przypadku odpadów niepalnych przepisu nie stosuje się.”;
7)        art. 17 otrzymuje
brzmienie:
„Art. 17. W przypadku stwierdzenia
naruszenia przepisów związanych z ochroną środowiska, gospodarowaniem odpadami
lub ochroną przeciwpożarową, a także naruszenia warunków określonych w
zezwoleniu wstępnym lub warunków prowadzenia działalności związanej z
gospodarowaniem odpadami określonych w innych decyzjach, wydanych na podstawie
odrębnych przepisów, Główny Inspektor Ochrony Środowiska cofa, w drodze
decyzji, zezwolenie wstępne bez odszkodowania.”;
8)        w art. 33 w ust. 1
pkt 4 i 5 otrzymują brzmienie:
„4)      nie wypełnił obowiązku
potwierdzenia otrzymania odpadów przez prowadzącego instalację odzysku w
terminie 3 dni od ich odbioru;
5)        nie wypełnił obowiązku
potwierdzenia dokonania odzysku przez prowadzącego instalację odzysku odpadów w
terminie 30 dni od dokonania odzysku, nie później jednak niż w terminie jednego
roku kalendarzowego od dnia otrzymania odpadów;”.
Art. 8. Do okresu magazynowania
odpadów magazynowanych w dniu wejścia w życie niniejszej ustawy, zgodnie z art.
25 ustawy zmienianej w art. 1, stosuje się przepisy ustawy zmienianej w art. 1
w brzmieniu:
1)        dotychczasowym, o ile do zakończenia rozpoczętego
okresu magazynowania pozostało nie więcej niż 1 rok;
2)        nadanym niniejszą ustawą, o ile do zakończenia
rozpoczętego okresu magazynowania pozostało więcej niż 1 rok;
3)        dotychczasowym, w przypadku magazynowania
odpadów, o których mowa w art. 25 ust. 4b ustawy zmienianej w art. 1.
Art. 9. 1.
Do postępowań w sprawach o wydanie zezwoleń na zbieranie odpadów, zezwoleń na
przetwarzanie odpadów, pozwoleń na wytwarzanie odpadów uwzględniających
zbieranie odpadów lub przetwarzanie odpadów, pozwoleń zintegrowanych
uwzględniających zbieranie odpadów lub przetwarzanie odpadów oraz decyzji
zatwierdzających instrukcję prowadzenia składowiska odpadów, wszczętych i
niezakończonych przed dniem wejścia w życie niniejszej ustawy, stosuje się
przepisy nowe.
2. Właściwy organ wzywa do uzupełnienia wniosku
o wydanie decyzji, o których mowa w ust. 1, zawieszając postępowanie do czasu
uzupełnienia wniosku, nie dłużej niż na okres 6 miesięcy.
3. Do postępowań w sprawach o wydanie
zezwolenia na przywóz odpadów na teren kraju, o
których mowa w art. 4 ustawy zmienianej w art. 7, wszczętych
i niezakończonych przed dniem wejścia w życie niniejszej ustawy, stosuje
się przepisy ustawy zmienianej w art. 7 w brzmieniu dotychczasowym.
Art. 10.
Prowadzący instalację, który posiada pozwolenie zintegrowane uwzględniające
zbieranie odpadów lub przetwarzanie odpadów, jest obowiązany, w terminie 1 roku
od dnia wejścia w życie niniejszej ustawy, złożyć wniosek o zmianę tego
pozwolenia, w celu dostosowania go do przepisów zmienionych niniejszą ustawą. W
przypadku gdy prowadzący instalację nie dopełnił tego obowiązku, pozwolenie to
wygasa w zakresie gospodarowania odpadami. Przepisy art. 14 ust. 1–7 stosuje
się odpowiednio.
Art. 11.
Zezwolenia na przywóz odpadów na teren kraju, o
których mowa w art. 4 ustawy zmienianej w art. 7, wydane przed dniem wejścia w życie niniejszej ustawy,
zachowują ważność.
Art. 12.
Posiadacz odpadów, który przed dniem wejścia w życie niniejszej ustawy
uzyskał zezwolenie na zbieranie odpadów lub zezwolenie na przetwarzanie
odpadów, pozwolenie na wytwarzanie odpadów uwzględniające zbieranie lub
przetwarzanie odpadów lub pozwolenie zintegrowane uwzględniające zbieranie lub
przetwarzanie odpadów, prowadzący magazynowanie odpadów lub
zarządzający składowiskiem odpadów jest obowiązany spełnić wymagania określone
w art. 25 ust. 6a i 6b ustawy zmienianej w art. 1 oraz wymagania określone w przepisach
wydanych na podstawie art. 25 ust. 8a tej ustawy
w terminie 6 miesięcy od dnia wejścia w życie niniejszej ustawy.  
Art. 13. Posiadacz
odpadów prowadzący gospodarowanie odpadami, polegające na zbieraniu odpadów
niebezpiecznych, odzysku odpadów przez wypełnianie terenów niekorzystnie
przekształconych, zbieraniu lub przetwarzaniu odpadów komunalnych lub odpadów
pochodzących z przetwarzania odpadów komunalnych, na które uzyskał zezwolenie
na zbieranie odpadów, zezwolenie na przetwarzanie odpadów, pozwolenie na
wytwarzanie odpadów uwzględniające zbieranie lub przetwarzanie odpadów lub
pozwolenie zintegrowane uwzględniające zbieranie lub przetwarzanie odpadów i
nie jest właścicielem, użytkownikiem wieczystym, użytkownikiem albo dzierżawcą
nieruchomości, na której prowadzi te działania, może je prowadzić na tej
nieruchomości na podstawie posiadanego zezwolenia lub pozwolenia przez czas, na
jaki zezwolenie lub pozwolenie zostało wydane.
Art. 14. 1.
Posiadacz odpadów, który przed dniem wejścia w życie niniejszej ustawy uzyskał
zezwolenie na zbieranie odpadów, zezwolenie na przetwarzanie odpadów,
zezwolenie na zbieranie i przetwarzanie odpadów albo pozwolenie na wytwarzanie
odpadów uwzględniające zbieranie lub przetwarzanie odpadów, jest obowiązany, w
terminie 12 miesięcy od dnia wejścia w życie niniejszej ustawy, złożyć wniosek
o zmianę posiadanej decyzji, wskazując we wniosku:
1)        maksymalną masę poszczególnych rodzajów odpadów i
maksymalną łączną masę wszystkich rodzajów odpadów, które mogą być magazynowane
w tym samym czasie oraz które mogą być magazynowane w okresie roku;
2)        największą masę odpadów, które mogłyby być
magazynowane w tym samym czasie w instalacji, obiekcie budowlanym lub jego
części lub innym miejscu magazynowania odpadów, wynikającą z wymiarów
instalacji, obiektu budowlanego lub jego części lub innego miejsca
magazynowania odpadów;
3)        całkowitą pojemność (wyrażoną w Mg) instalacji,
obiektu budowlanego lub jego części lub innego miejsca magazynowania odpadów;
4)        proponowaną formę i wysokość zabezpieczenia
roszczeń, o którym mowa w art. 48a ustawy zmienianej w art. 1.
2. Do wniosku, o którym
mowa w ust. 1, posiadacz odpadów dołącza: 
1)        operat przeciwpożarowy, o którym mowa w art. 42
ust. 4b pkt 1 ustawy zmienianej w art. 1;
2)        zaświadczenia o niekaralności, o których mowa w
art. 42 ust. 3a pkt 1 i 2 ustawy zmienianej w art. 1;
3)        oświadczenie o niekaralności, o którym mowa w
art. 42 ust. 3a pkt 3 ustawy zmienianej w art. 1;
4)        oświadczenie, że w
stosunku do posiadacza odpadów będącego osobą:
a)       fizyczną prowadzącą działalność gospodarczą,
b)       prawną albo jednostką organizacyjną nieposiadającą
osobowości prawnej albo wspólnika, prokurenta, członka zarządu lub członka rady
nadzorczej tego posiadacza odpadów prowadzącego działalność gospodarczą jako
osoba fizyczna
– nie wydano, na podstawie przepisów ustawy
zmienianej w art. 1, ostatecznej decyzji o cofnięciu zezwolenia na zbieranie
odpadów, zezwolenia na przetwarzanie odpadów, zezwolenia na zbieranie i
przetwarzanie odpadów lub pozwolenia na wytwarzanie odpadów uwzględniającego
zbieranie i przetwarzanie odpadów lub nie wymierzono administracyjnej kary
pieniężnej, o której mowa w art. 194 tej ustawy;
5)        oświadczenie, że wspólnik, prokurent, członek
zarządu lub członek rady nadzorczej posiadacza odpadów nie jest lub nie był
wspólnikiem, prokurentem, członkiem rady nadzorczej lub członkiem zarządu
innego przedsiębiorcy, w stosunku do którego wydano decyzję lub wymierzono
administracyjną karę pieniężną, o których mowa w pkt 4;
6)        postanowienie, o którym mowa w art. 42 ust. 4c
ustawy zmienianej w art. 1;
7)        decyzję o warunkach zabudowy i zagospodarowania
terenu, o której mowa w art. 4 ust. 2 ustawy z dnia 27 marca 2003 r. o
planowaniu i zagospodarowaniu przestrzennym (Dz. U. z 2017 r. poz. 1073 i 1566)
w przypadku gdy dla terenu, którego wniosek dotyczy, nie został uchwalony miejscowy
plan zagospodarowania przestrzennego, chyba że uzyskanie decyzji
o warunkach zabudowy i zagospodarowania terenu nie jest wymagane.
3. Oświadczenia, o których mowa w ust. 2 pkt
3–5, składa się pod rygorem odpowiedzialności karnej za składanie fałszywych
zeznań. Składający oświadczenie jest obowiązany do zawarcia w nim klauzuli
następującej treści: „Jestem świadomy odpowiedzialności karnej za złożenie
fałszywego oświadczenia”. Klauzula ta zastępuje pouczenie organu o
odpowiedzialności karnej za składanie fałszywych zeznań.
4. Jeżeli posiadacz odpadów nie złoży wniosku
spełniającego wymagania, o których mowa w ust. 1 i 2, w terminie, o którym mowa
w ust. 1, zezwolenie na zbieranie odpadów, zezwolenie na przetwarzanie odpadów,
zezwolenie na zbieranie i przetwarzanie odpadów albo pozwolenie na wytwarzanie
odpadów, w zakresie określenia wymagań dotyczących zbierania lub przetwarzania
odpadów, wygasa. 
5. Do określenia i ustanowienia zabezpieczenia
roszczeń stosuje się odpowiednio art. 48a ustawy zmienianej w art. 1.
6. W razie stwierdzenia, że zabezpieczenie
roszczeń nie zostało ustanowione lub zostało ustanowione niezgodnie z
postanowieniem, o którym mowa w art. 48a ust. 7 ustawy zmienianej w art. 1, w
szczególności w wysokości niższej niż wymagana, właściwy organ cofa zezwolenie,
o którym mowa w ust. 1.
7. Właściwy organ
zmienia decyzje, o których mowa w ust. 1, wskazując: 
1)        maksymalną masę poszczególnych rodzajów odpadów i
maksymalną łączną masę wszystkich rodzajów odpadów, które mogą być magazynowane
w tym samym czasie oraz które mogą być magazynowane w okresie roku;
2)        największą
masę odpadów, które mogłyby być magazynowane w tym samym czasie w instalacji,
obiekcie budowlanym lub jego części lub innym miejscu magazynowania odpadów,
wynikającą z wymiarów instalacji, obiektu budowlanego lub jego części lub
innego miejsca magazynowania odpadów;
3)        całkowitą pojemność (wyrażoną w Mg) instalacji,
obiektu budowlanego lub jego części lub innego miejsca magazynowania odpadów;
4)        wymagania wynikające z warunków ochrony
przeciwpożarowej instalacji, obiektu budowlanego lub jego części lub innego
miejsca magazynowania odpadów. 
8. Jeżeli właściwy organ odmówi zmiany decyzji,
o której mowa w ust. 1, na podstawie art. 41a ust. 4a lub art. 46 ust. 1–1f
ustawy zmienianej w art. 1, właściwy organ cofa decyzję, o której mowa w ust.
1. 
Art. 15. 1. Do
postępowań wszczętych i niezakończonych decyzją ostateczną w sprawach
dotyczących zezwoleń na zbieranie odpadów lub zezwoleń na zbieranie i
przetwarzanie odpadów, gdy maksymalna łączna masa wszystkich rodzajów odpadów
magazynowanych w okresie roku przekracza 3 000 Mg, postępowania toczą się
nadal przed nowymi organami, które z dniem wejścia w życie niniejszej ustawy
stały się właściwe w tych sprawach.
2. Organy, które przestały być właściwe w
sprawach, o których mowa w ust. 1, są obowiązane przekazać akta tych spraw
marszałkowi województwa właściwemu ze względu na miejsce zbierania odpadów, w
terminie miesiąca od dnia wejścia w życie niniejszej ustawy. 
3. Czynności dokonane w toku postępowania
administracyjnego przed organem dotychczas właściwym pozostają w mocy. 
Art. 16.
Dotychczasowe przepisy wykonawcze wydane na podstawie art. 20 ust. 3 ustawy
zmienianej w art. 7 zachowują moc do czasu wydania nowych przepisów
wykonawczych na podstawie art. 20 ust. 3 ustawy zmienianej w art. 7, nie dłużej
jednak niż przez 24 miesiące od dnia wejścia w życie niniejszej ustawy.
Art. 17. Ustawa wchodzi w życie po
upływie 14 dni od dnia ogłoszenia, z wyjątkiem przepisów:
1)         art. 1 pkt 1 lit. d i e, które wchodzą w życie
po upływie 6 miesięcy od dnia ogłoszenia;
2)        art. 1 pkt 7 lit. c w zakresie dotyczącym art. 43
ust. 8, który wchodzi w życie po upływie 12 miesięcy od dnia ogłoszenia.
 
 
 
    
    MARSZAŁEK
SEJMU
 
 
 
    / –
/ Marek Kuchciński
 
 




Załącznik do ustawy z dnia 20 lipca 2018 r.  
(poz.
…)
„Załącznik nr 6
Sposób obliczania
administracyjnej kary pieniężnej
1. Wysokość administracyjnej kary
pieniężnej oblicza się zgodnie z następującym wzorem:
K = O x S, gdzie:
K – oznacza wysokość administracyjnej
kary pieniężnej,
O – oznacza domyślną objętość bryły zgromadzonych odpadów
[m3] obliczoną z uwzględnieniem długości, szerokości
i wysokości bryły zgromadzonych odpadów, przy czym długość i szerokość
bryły zgromadzonych odpadów stanowią boki prostokąta, które są styczne do
podstawy bryły nagromadzonych odpadów, natomiast wysokość mierzona jest w
najwyższym punkcie bryły,
S –
oznacza stawkę za 1 [m3] zgromadzonych odpadów, gdzie:
1)      za
odpady niebezpieczne stawka wynosi 600 zł;
2)      za
odpady inne niż niebezpieczne i obojętne stawka wynosi 300 zł;
3)      za
odpady obojętne spełniające wymagania dotyczące dopuszczenia odpadów obojętnych
do składowania na składowisku odpadów obojętnych, określone w przepisach
wydanych na podstawie art. 118, stawka wynosi 100 zł.
2. W przypadku braku wyników badań
potwierdzających spełnienie wymagań dotyczących dopuszczenia odpadów obojętnych
do składowania na składowisku odpadów obojętnych, określonych w przepisach
wydanych na podstawie art. 118, przez odpady, o których mowa w ust. 1 pkt 3,
stosuje się stawkę 300 zł.
3. W przypadku braku odpadów, które były
zbierane lub przetwarzane bez wymaganego zezwolenia, wartość „O”, o której mowa
w ust. 1, ustala się na podstawie dokumentów ewidencji odpadów lub innych
dowodów stwierdzających ilość odpadów, w stosunku do których stwierdzono
naruszenie, przy czym stosuje się przelicznik masy odpadów wyrażonej w Mg na
ich objętość wyrażoną w m3, który  wynosi 1. W przypadku zgromadzenia odpadów na danym
terenie w kilku bryłach, wartość „O” oblicza się sumując domyślną objętość
wyliczoną osobno dla każdej bryły zgromadzonych odpadów.
4. Jeżeli wysokość kary obliczona zgodnie ze
wzorem, o którym mowa w ust. 1, jest:
1)      niższa
niż dolna granica kary określona w art. 194 ust. 4 ustawy, kara wynosi
10 000 zł,
2)      wyższa
niż górna granica kary określona w art. 194 ust. 4 ustawy, kara wynosi
1 000 000 zł
– z
zastrzeżeniem art. 194a ustawy.
5. W przypadku kary, o której mowa w art. 194a
ustawy, ust. 4 stosuje się odpowiednio.
                                                                                                                                                       
                                                                                                                                                       
 




[1])      Niniejszą ustawą zmienia się ustawy: ustawę z
dnia 24 sierpnia 1991 r. o Państwowej Straży Pożarnej, ustawę z dnia 20 czerwca
1997 r. – Prawo o ruchu drogowym, ustawę z dnia 27 kwietnia 2001 r. – Prawo
ochrony środowiska, ustawę z dnia 6 września 2001 r. o transporcie drogowym,
ustawę z dnia 16 listopada 2006 r. o opłacie skarbowej oraz ustawę z dnia 29
czerwca 2007 r. o międzynarodowym przemieszczaniu odpadów.


[2])    Zmiany tekstu jednolitego wymienionej ustawy
zostały ogłoszone w Dz. U. z 2017 r. poz. 1926 oraz z 2018 r. poz. 79, 106 138,
317, 650, 957, 1099 i 1356.
