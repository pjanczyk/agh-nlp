



Dz.U. z 2000 r. Nr 43, poz. 483
                                   USTAWA
                           z dnia 31 marca 2000 r.
                                      
            o zmianie ustawy - Prawo o ruchu drogowym oraz ustawy
                       o działalności ubezpieczeniowej
                                      
                                   Art. 1.
W ustawie z dnia 20 czerwca 1997 r. - Prawo o ruchu drogowym (Dz.U. Nr 98,
poz. 602, Nr 123, poz. 779 i Nr 160, poz. 1086, z 1998 r. Nr 106, poz. 668 i
Nr 133, poz. 872 oraz z 2000 r. Nr 12, poz. 136) wprowadza się następujące
zmiany:
1) art. 80 otrzymuje brzmienie:
    "Art. 80. Zadania i kompetencje określone w art. 73 ust. 1 i 2, art. 74
           ust. 1, art. 75, art. 77 ust. 3 i art. 78 ust. 3 nie mogą być
           powierzone w drodze porozumienia gminie. Przepis ten nie dotyczy
           powiatu warszawskiego.";
2) po art. 80 dodaje się rozdział 2a w brzmieniu:
                                "Rozdział 2a
                        Centralna ewidencja pojazdów.
      Art. 80a. 1. Tworzy się centralną ewidencję pojazdów, zwaną dalej
             "ewide-ncją".
         2. W ewidencji gromadzi się dane i informacje o pojazdach
           zarejestrowanych oraz o ich właścicielach lub niektórych
           posiadaczach.
         3. W ewidencji wyodrębnia się zbiór danych i informacji o
           pojazdach, o których mowa w art. 73 ust. 3. Wytwarzanie,
           przechowywanie, przetwarzanie lub przekazywanie danych i
           informacji o tych pojazdach odbywa się z zachowaniem wymogów
           określonych w przepisach o ochronie informacji niejawnych.
         4. Ewidencję prowadzi minister właściwy do spraw administracji
           publicznej w systemie teleinformatycznym. W rozumieniu niniejszej
           ustawy minister ten jest administratorem danych i informacji
           zgromadzonych w ewidencji.
      Art. 80b. 1. W ewidencji gromadzi się:
           1) dane o pojeździe:
             a) markę, typ i model,
             b) rodzaj,
             c) numer rejestracyjny,
             d) numer identyfikacyjny VIN lub numer nadwozia (podwozia),
             e) numer silnika,
             f) rok produkcji,
             g) datę pierwszej rejestracji,
             h) termin badania technicznego,
             i) zastrzeżenia, o których mowa w art. 75 ust. 1,
           2) serię i numer dowodu rejestracyjnego albo pozwolenia czasowego
             oraz datę ich wydania,
           3) serię i numer karty pojazdu, jeżeli została wydana,
           4) nazwę organu, który dokonał rejestracji pojazdu,
           5) dane o właścicielu pojazdu oraz o posiadaczu, o którym mowa w
             art. 73 ust. 5:
             a) imię i nazwisko (nazwę lub firmę),
             b) adres zamieszkania (siedziby),
             c) numer ewidencyjny Powszechnego Elektronicznego Systemu
               Ewidencji Ludności (PESEL),
             d) numer identyfikacyjny REGON,
           6) informacje o:
             a) nadaniu i wybiciu numeru nadwozia (podwozia) lub numeru
               silnika,
             b) kradzieży pojazdu oraz jego odnalezieniu,
             c) utracie dowodu rejestracyjnego i tablic rejestracyjnych,
               pozwolenia czasowego i tablic tymczasowych oraz karty pojazdu,
               a także ich odnalezieniu,
             d) zatrzymaniu dowodu rejestracyjnego albo pozwolenia
               czasowego,
           7) informacje o zawartej umowie obowiązkowego ubezpieczenia
             odpowiedzialności cywilnej posiadacza pojazdu, określające:
             a) imię i nazwisko (nazwę lub firmę) ubezpieczonego i jego
               adres zamieszkania (siedziby),
             b) nazwę zakładu ubezpieczeń, który zawarł umowę,
             c) nazwę, serię i numer dokumentu potwierdzającego zawarcie
               umowy,
             d) datę zawarcia umowy,
             e) okres odpowiedzialności zakładu ubezpieczeń,
             f) datę rozwiązania umowy.
         2. Dane lub informacje, o których mowa w ust. 1, przekazują do
           ewidencji:
           1) wymienione w pkt 1-5 - organ właściwy w sprawach rejestracji
             pojazdów, niezwłocznie po zarejestrowaniu pojazdu, oraz w przypadku,
o którym mowa w pkt 1 lit. h) - także stacja kontroli
             pojazdów, która wykonała badanie techniczne pojazdu,
             niezwłocznie po jego wykonaniu,
           2) wymienione w pkt 6:
             a) w lit. a) - organ właściwy w sprawach rejestracji pojazdów,
               niezwłocznie po dokonaniu zmiany danych w dowodzie
               rejestracyjnym,
             b) w lit. b) - właściwa jednostka organizacyjna Policji,
               niezwłocznie po wystąpieniu tych zdarzeń,
             c) w lit. c) - organ właściwy w sprawach rejestracji pojazdów,
               niezwłocznie po uzyskaniu informacji o wystąpieniu tych
               zdarzeń,
             d) w lit. d) - właściwa jednostka organizacyjna Policji lub
               Żandarmerii Wojskowej albo stacja kontroli pojazdów,
               niezwłocznie po dokonaniu tych czynności,
           3) wymienione w pkt 7 - zakład ubezpieczeń, z którym została
             zawarta umowa ubezpieczenia, niezwłocznie po jej zawarciu lub
             rozwiązaniu.
         3. Z ewidencji nie usuwa się danych lub informacji o:
           1) właścicielu lub posiadaczu pojazdu - w przypadku ich zmiany,
           2) pojeździe, który został wyrejestrowany.
         4. Administrator danych przetwarzający dane osobowe na potrzeby
           ewidencji jest zwolniony z obowiązku informacyjnego określonego w
           art. 25 ust. 1 ustawy z dnia 29 sierpnia 1997 r. o ochronie
           danych osobowych (Dz.U. Nr 133, poz. 883).
      Art. 80c. 1. Dane lub informacje zgromadzone w ewidencji udostępnia
             się, o ile są one niezbędne do realizacji ich ustawowych zadań,
             następującym podmiotom, z zastrzeżeniem ust. 2:
           1) Policji,
           2) Żandarmerii Wojskowej,
           3) Straży Granicznej,
           4) Urzędowi Ochrony Państwa,
           5) Wojskowym Służbom Informacyjnym,
           6) sądom,
           7) prokuraturze,
           8) organom inspekcji celnej,
           9) Ubezpieczeniowemu Funduszowi Gwarancyjnemu,
          10) starostom.
         2. Dane lub informacje o pojazdach, o których mowa w art. 73 ust.
           3, udostępnia się wyłącznie podmiotom określonym w ust. 1 pkt 17.

         3. Dane lub informacje zgromadzone w ewidencji udostępnia się także
           na wniosek właściciela lub posiadacza pojazdu wymienionego w art.
           73 ust. 5, których one dotyczą.
         4. Minister właściwy do spraw administracji publicznej może
           udostępnić, w formie zaświadczenia, dane lub informacje
           zgromadzone w ewidencji innym podmiotom niż wymienione w ust. 13,
w tym osobom fizycznym, osobom prawnym lub jednostkom
           organizacyjnym nie posiadającym osobowości prawnej, jeżeli wykażą
           swój uzasadniony interes.
         5. Dane lub informacje zgromadzone w ewidencji mogą być
           udostępnione do celów komercyjnych, statystycznych lub badawczych
           w formie uzgodnionej przez strony, w sposób wykluczający
           możliwość identyfikacji osób lub pojazdów, z zachowaniem trybu
           określonego w ust. 4.
         6. Dane lub informacje zebrane w ewidencji udostępnia się, z
           zastrzeżeniem ust. 7, na pisemny, uzasadniony wniosek
           zainteresowanego podmiotu.
         7. Minister właściwy do spraw administracji publicznej może wyrazić
           zgodę, w drodze decyzji, na udostępnienie danych lub informacji
           zgromadzonych w ewidencji podmiotom, o których mowa w ust. 1,
           albo ich jednostkom organizacyjnym, za pomocą urządzeń
           teletransmisji danych bez konieczności składania pisemnego
           wniosku, jeżeli spełniają łącznie następujące warunki:
           1) posiadają urządzenia umożliwiające odnotowanie w systemie kto,
             kiedy, w jakim celu oraz jakie dane lub informacje uzyskał,
           2) posiadają zabezpieczenia techniczne i organizacyjne
             uniemożliwiające wykorzystanie danych lub informacji niezgodnie
             z celem ich uzyskania,
           3) jest to uzasadnione specyfiką lub zakresem wykonywanych zadań
             albo prowadzonej działalności.
      Art. 80d. 1. Udostępnienie danych lub informacji zgromadzonych w
             ewidencji następuje:
           1) dla podmiotów, o których mowa w art. 80c ust. 1-3 nieodpłatnie,

           2) dla podmiotów, o których mowa w art. 80c ust. 4 i 5 odpłatnie.

         2. Opłaty pobrane za udostępnienie danych lub informacji z
           ewidencji stanowią przychód środka specjalnego będącego w
           dyspozycji ministra właściwego do spraw administracji publicznej
           i są przeznaczone na inwestycje związane z rozwojem i
           eksploatacją bazy technicznej ewidencji.
      Art. 80e. 1. Minister właściwy do spraw administracji publicznej w
             porozumieniu z ministrami właściwymi do spraw wewnętrznych,
             transportu oraz finansów publicznych określi, w drodze
             rozporządzenia:
           1) sposób prowadzenia ewidencji,
           2) warunki i sposób współdziałania podmiotów, które przekazują
             dane lub informacje do ewidencji,
           3) rodzaj danych lub informacji zgromadzonych w ewidencji, które
             mogą być udostępnione poszczególnym podmiotom, o których mowa w
             art. 80c ust. 1 i 3-5,
           4) wysokość opłat za udostępnienie danych lub informacji
             zgromadzonych w ewidencji oraz warunki i sposób ich wnoszenia.
          W rozporządzeniu należy określić w szczególności:
                - organizację systemu teleinformatycznego, w którym
                 prowadzona jest ewidencja,
                - nieprzekraczalne terminy przekazywania danych lub
                 informacji do ewidencji oraz sposób ich przekazywania,
                 - zakres danych lub informacji udostępnianych poszczególnym
                 podmiotom,
                 - zróżnicowaną wysokość opłat w zależności od zakresu
                 udostępnianych danych lub informacji oraz konieczności
                 przetwarzania danych lub informacji, o których mowa w art.
                 80c ust. 5.
         2. Minister właściwy do spraw administracji publicznej, w
           porozumieniu z ministrem właściwym do spraw wewnętrznych oraz
           Ministrem Obrony Narodowej, po zasięgnięciu opinii Szefa Urzędu
           Ochrony Państwa określi, w drodze zarządzenia, sposób
           wyodrębnienia w ewidencji zbioru danych i informacji o pojazdach,
           o których mowa w art. 73 ust. 3.";
3) art. 99 otrzymuje brzmienie:
    "Art. 99. Zadania i kompetencje określone w art. 89 ust. 2 i 3, art. 93
           ust. 2 i art. 97 ust. 1 nie mogą być powierzone w drodze
           porozumienia gminie. Przepis ten nie dotyczy powiatu
           warszawskiego.";
4) po art. 100 dodaje się rozdział 1a w brzmieniu:
                                "Rozdział 1a.
                        Centralna ewidencja kierowców
      Art. 100a. 1. Tworzy się centralną ewidencję kierowców, zwaną dalej
             "ewidencją".
         2. W ewidencji gromadzi się dane o osobach posiadających lub którym
           cofnięto uprawnienia do kierowania pojazdami silnikowymi lub
           tramwajami, zwane dalej "uprawnieniami".
         3. W ewidencji gromadzi się także dane o osobach nie posiadających
           uprawnień w stosunku do których orzeczono środek karny w postaci
           zakazu prowadzenia pojazdów.
         4. Ewidencję prowadzi minister właściwy do spraw administracji
           publicznej w systemie teleinformatycznym. W rozumieniu niniejszej
           ustawy minister ten jest administratorem danych zgromadzonych w
           ewidencji.
      Art. 100b. 1. W ewidencji gromadzi się dane o osobach nią objętych:
           1) imię i nazwisko,
           2) numer ewidencyjny Powszechnego Elektronicznego Systemu
             Ewidencji Ludności (PESEL),
           3) adres zamieszkania,
           4) rodzaj oraz zakres uzyskanego uprawnienia,
           5) datę uzyskania pierwszego uprawnienia, a w przypadku jego
             cofnięcia - także datę ponownego uzyskania uprawnienia,
           6) datę ważności uprawnienia,
           7) numer dokumentu stwierdzającego uprawnienie,
           8) ograniczenia dotyczące uprawnienia,
           9) nazwę organu, który wydał dokument stwierdzający uprawnienie,
          10) dotyczące:
             a) zatrzymania dokumentu stwierdzającego uprawnienie oraz jego
               zwrócenia,
             b) cofnięcia uprawnienia oraz jego przywrócenia,
             c) utraty dokumentu stwierdzającego uprawnienie oraz jego
               odnalezienia,
             d) zastosowania środka karnego w postaci zakazu prowadzenia
               pojazdów.
         2. Dane, o których mowa w ust. 1, przekazują do ewidencji:
           1) wymienione w pkt 1-9 - organ właściwy w sprawach wydawania
             dokumentów stwierdzających uprawnienia do kierowania pojazdami,
             niezwłocznie po wydaniu dokumentu stwierdzającego uprawnienie,
           2) wymienione w pkt 10:
             a) w lit. a) - odpowiednio do swoich kompetencji: właściwa
               jednostka organizacyjna Policji lub Żandarmerii Wojskowej,
               organ właściwy w sprawach wydawania dokumentów stwierdzających
               uprawnienia do kierowania pojazdami, prokurator, sąd, kolegium
               do spraw wykroczeń lub inny organ uprawniony do orzekania w
               sprawach o wykroczenia w trybie dyscyplinarnym, niezwłocznie
               po dokonaniu tych czynności,
             b) w lit. b) - organ właściwy w sprawach wydawania dokumentów
               stwierdzających uprawnienia do kierowania pojazdami,
               niezwłocznie po podjęciu decyzji o dokonaniu tych czynności,
             c) w lit. c) - organ właściwy w sprawach wydawania dokumentów
               stwierdzających uprawnienia do kierowania pojazdami,
               niezwłocznie po uzyskaniu informacji o wystąpieniu tych
               zdarzeń,
             d) w lit. d) " sąd, kolegium do spraw wykroczeń lub inny organ
               uprawniony do orzekania w sprawach o wykroczenia w trybie
               dyscyplinarnym, niezwłocznie po uprawomocnieniu się
               orzeczenia.
         3. Dane, o których mowa w ust. 1 pkt 10 lit. d), zgromadzone w
           ewidencji podlegają usunięciu z tej ewidencji, jeżeli skazanie na
           podstawie którego orzeczono środek karny w postaci zakazu
           prowadzenia pojazdów uległo zatarciu. Informacje o zatarciu
           przekazuje do ewidencji Biuro Informacyjne Krajowego Rejestru
           Karnego.
         4. Administrator danych przetwarzający dane osobowe na potrzeby
           ewidencji jest zwolniony z obowiązku informacyjnego określonego w
           art. 25 ust. 1 ustawy, o której mowa w art. 80b ust. 4.
      Art. 100c. 1. Dane zgromadzone w ewidencji udostępnia się, o ile są one
             niezbędne do realizacji ich ustawowych zadań, następującym
             podmiotom:
           1) Policji,
           2) Żandarmerii Wojskowej,
           3) Straży Granicznej,
           4) Urzędowi Ochrony Państwa,
           5) Wojskowym Służbom Informacyjnym,
           6) sądom,
           7) prokuraturze,
           8) starostom.
         2. Dane zgromadzone w ewidencji udostępnia się także na wniosek
           osoby, której one dotyczą.
         3. Minister właściwy do spraw administracji publicznej może
           udostępnić, w formie zaświadczenia, dane zgromadzone w ewidencji
           innym podmiotom niż wymienione w ust. 1 i 2, w tym osobom
           fizycznym, osobom prawnym lub jednostkom organizacyjnym nie
           posiadającym osobowości prawnej, jeżeli wykażą swój uzasadniony
           interes.
         4. Dane zgromadzone w ewidencji udostępnia się, z zastrzeżeniem
           ust. 5, na pisemny, umotywowany wniosek zainteresowanego
           podmiotu.
         5. Minister właściwy do spraw administracji publicznej może wyrazić
           zgodę, w drodze decyzji, na udostępnienie danych zgromadzonych w
           ewidencji podmiotom, o których mowa w ust. 1, albo ich jednostkom
           organizacyjnym, za pomocą urządzeń teletransmisji danych, bez
           konieczności składania pisemnego wniosku, jeżeli spełniają
           łącznie następujące warunki:
           1) posiadają urządzenia umożliwiające odnotowanie w systemie kto,
             kiedy, w jakim celu oraz jakie dane uzyskał,
           2) posiadają zabezpieczenia techniczne i organizacyjne
             uniemożliwiające wykorzystanie danych niezgodnie z celem ich
             uzyskania,
           3) jest to uzasadnione specyfiką lub zakresem wykonywanych zadań
             albo prowadzonej działalności.
    Art. 100d. 1. Udostępnienie danych zgromadzonych w ewidencji następuje:
           1) dla podmiotów, o których mowa w art. 100c ust. 1 i 2 nieodpłatnie,

           2) dla podmiotów, o których mowa w art. 100c ust. 3 - odpłatnie.
         2. Opłaty pobrane za udostępnienie danych z ewidencji stanowią
           przychód środka specjalnego będącego w dyspozycji ministra
           właściwego do spraw administracji publicznej i są przeznaczone na
           inwestycje związane z rozwojem i eksploatacją bazy technicznej
           ewidencji.
   Art. 100e. Minister właściwy do spraw administracji publicznej w
           porozumieniu z ministrami właściwymi do spraw wewnętrznych,
           transportu oraz finansów publicznych określi, w drodze
           rozporządzenia:
           1) sposób prowadzenia ewidencji,
           2) warunki i sposób współdziałania podmiotów, które przekazują
             dane do ewidencji,
           3) rodzaj danych zgromadzonych w ewidencji, które mogą być
             udostępnione poszczególnym podmiotom, o których mowa w art. 100c
             ust. 1-3,
           4) wysokość opłat za udostępnienie danych zgromadzonych w
             ewidencji oraz warunki i sposób ich wnoszenia.
          W rozporządzeniu należy określić w szczególności:
                - organizację systemu teleinformatycznego, w którym
                 prowadzona jest ewidencja,
                - nieprzekraczalne terminy przekazywania danych do ewidencji
                 oraz sposób ich przekazywania,
                - zakres danych udostępnianych poszczególnym podmiotom,
                - zróżnicowaną wysokość opłat w zależności od zakresu
                 udostępnianych danych.";
5) w art. 114:
   a) dotychczasową treść oznacza się jako ust. 1,
   b) dodaje się ust. 2 w brzmieniu:
         "2. Zadanie i kompetencja określone w ust. 1 pkt 1 nie mogą być
           powierzone w drodze porozumienia gminie. Przepis ten nie dotyczy
           powiatu warszawskiego.";
6) w art. 122 dodaje się ust. 1a w brzmieniu:
    "1a. Zadanie i kompetencja określone w ust. 1 pkt 4 nie mogą być
       powierzone w drodze porozumienia gminie. Przepis ten nie dotyczy
       powiatu warszawskiego.";
7) po art. 140 dodaje się art. 140a w brzmieniu:
    "Art. 140a. Zadania i kompetencje określone w art. 138 ust. 1 i art. 140
             ust. 1-3 nie mogą być powierzone w drodze porozumienia gminie.
             Przepis ten nie dotyczy powiatu warszawskiego.".
                                      
                                   Art. 2.
W ustawie z dnia 28 lipca 1990 r. o działalności ubezpieczeniowej (Dz.U. z
1996 r. Nr 11, poz. 62, z 1997 r. Nr 43, poz. 272, Nr 88, poz. 554, Nr 107,
poz. 685, Nr 121, poz. 769 i 770 i Nr 139, poz. 934, z 1998 r. Nr 155, poz.
1015 oraz z 1999 r. Nr 49, poz. 483) w art. 9 po ust. 2 dodaje się ust. 3 w
brzmieniu:
  "3. Zakaz, o którym mowa w ust. 1, nie dotyczy również informacji o
     zawartych umowach obowiązkowego ubezpieczenia odpowiedzialności cywilnej
     posiadacza pojazdu mechanicznego za szkody powstałe w związku z ruchem
     tego pojazdu, przekazywanych do centralnej ewidencji pojazdów na
     podstawie przepisów Prawa o ruchu drogowym.".
                                      
                                   Art. 3.
1. Ewidencje pojazdów prowadzone przez wojewodów na podstawie przepisów art.
  60 ustawy z dnia 1 lutego 1983 r. - Prawo o ruchu drogowym (Dz.U. z 1992 r.
  Nr 11, poz. 41 i Nr 26, poz. 114 oraz z 1995 r. Nr 104, poz. 515), prowadzi
  się, z zachowaniem przepisów o ochronie danych osobowych, do dnia 31
  grudnia 2003 r., z zastrzeżeniem ust. 2-5.
2. Od dnia wejścia w życie niniejszej ustawy w ewidencjach, o których mowa w
  ust. 1, gromadzi się dane lub informacje wymienione w art. 80b ust. 1
  ustawy
  z dnia 20 czerwca 1997 r. - Prawo o ruchu drogowym (Dz.U. Nr 98, poz. 602,
  Nr 123, poz. 779 i Nr 160, poz. 1086, z 1998 r. Nr 106, poz. 668 i Nr 133,
  poz. 872 oraz z 2000 r. Nr 12, poz. 136 i Nr ..., poz. ...).
3. Dane lub informacje, o których mowa w ust. 2, przekazują do wojewody, bez
  wiedzy osób, których one dotyczą, organy właściwe w sprawach rejestracji
  pojazdów.
4. Od dnia wejścia w życie niniejszej ustawy udostępnianie danych lub
  informacji z ewidencji, o których mowa w ust. 1, i pobieranie opłat z tym
  związanych, odbywa się na zasadach określonych dla centralnej ewidencji
  pojazdów w art. 80c, art. 80d ust. 1 i art. 80e ust. 1 ustawy, o której
  mowa w ust. 2.
5. Dane zgromadzone w ewidencjach, o których mowa w ust. 1, wojewoda, na
  wniosek ministra właściwego do spraw administracji publicznej, przekazuje
  do centralnej ewidencji pojazdów.
                                      
                                   Art. 4.
1. Porozumienia zawarte z gminami przed dniem wejścia w życie niniejszej
  ustawy dotyczące wykonywania zadań i kompetencji określonych w art. 73 ust.
  1 i 2, art. 74 ust. 1, art. 75, art. 77 ust. 3, art. 78 ust. 3, art. 89
  ust. 2 i 3, art. 93 ust. 2, art. 97 ust. 1, art. 114 ust. 1 pkt 1, art. 122
  ust. 1 pkt 4, art. 138 ust. 1 i art. 140 ust. 1-3 ustawy, o której mowa w
  art. 3 ust. 2, tracą moc z dniem 31 grudnia 2000 r., z wyjątkiem porozumień
  dotyczących powiatu warszawskiego.
2. W terminie, o którym mowa w ust. 1, gminy przekażą właściwym starostom
  dane i informacje oraz dokumentację, dotyczące pojazdów zarejestrowanych w
  okresie obowiązywania porozumień oraz wydanych w tym czasie uprawnień do
  kierowania pojazdami.
                                      
                                   Art. 5.
Dane lub informacje zgromadzone w centralnej ewidencji pojazdów oraz w
centralnej ewidencji kierowców mogą być udostępniane przed dniem 1 stycznia
2004 r., jeżeli w dniu zwrócenia się o ich udostępnienie są  zawarte w tych
ewidencjach.
                                      
                                   Art. 6.
Ustawa wchodzi w życie po upływie 14 dni od dnia ogłoszenia, z wyjątkiem art.
3 ust. 1,  który wchodzi w życie z dniem ogłoszenia, z mocą od dnia 1 lipca
1999 r.
