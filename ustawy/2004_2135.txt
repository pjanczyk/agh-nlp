


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 25
listopada 2010 r.
 
o zmianie ustawy o
Inspekcji Ochrony Środowiska oraz ustawy 
o działach administracji rządowej
 
Art. 1. 
W ustawie z dnia
20 lipca 1991 r. o Inspekcji Ochrony Środowiska (Dz. U. z 2007 r. Nr 44, poz.
287, z późn. zm.[1]))
wprowadza się następujące zmiany:
1)   art. 1
otrzymuje brzmienie:
„Art. 1.
Inspekcja Ochrony Środowiska jest powołana do kontroli przestrzegania przepisów
o ochronie środowiska oraz badania i oceny stanu środowiska.”;
2)   w art. 2 ust.
1 otrzymuje brzmienie:
„1. Do zadań
Inspekcji Ochrony Środowiska należy:
1)  kontrola
podmiotów korzystających ze środowiska w rozumieniu ustawy z dnia 27 kwietnia
2001 r. – Prawo ochrony środowiska (Dz. U. z 2008 r. Nr 25, poz. 150, z późn.
zm.[2]))
w zakresie:
a) przestrzegania
przepisów o ochronie środowiska,
b) przestrzegania
decyzji ustalających warunki korzystania ze środowiska oraz przestrzegania
zakresu, częstotliwości i sposobu prowadzenia pomiarów wielkości emisji i jej
wpływu na stan środowiska,
c) przestrzegania
przepisów dotyczących zawartości siarki w ciężkim oleju opałowym stosowanym w
instalacjach energetycznego spalania paliw oraz w oleju do silników statków
żeglugi śródlądowej,
d) eksploatacji
instalacji i urządzeń chroniących środowisko przed zanieczyszczeniem,
e) przestrzegania
przepisów o opakowaniach i odpadach opakowaniowych,
f) przestrzegania
przepisów o obowiązkach przedsiębiorców w zakresie gospodarowania niektórymi
odpadami oraz o opłacie produktowej,
g) postępowania z
substancjami zubożającymi warstwę ozonową, o których mowa w ustawie z dnia 20
kwietnia 2004 r. o substancjach zubożających warstwę ozonową (Dz. U. Nr 121,
poz. 1263, z 2005 r. Nr 175, poz. 1458 i Nr 203, poz. 1683 oraz z 2009 r.
Nr 215, poz. 1664), oraz z produktami, urządzeniami i instalacjami zawierającymi
te substancje,
h) przestrzegania
przepisów i uzyskanych na ich podstawie zezwoleń, z wyłączeniem kontroli
laboratoryjnej, w zakresie postępowania z organizmami genetycznie zmodyfikowanymi,
i)  przestrzegania
przepisów o recyklingu pojazdów wycofanych z eksploatacji,
j)  przestrzegania
przepisów o zużytym sprzęcie elektrycznym i elektronicznym, z wyjątkiem
przepisów art. 41 pkt 2 i 3 ustawy z dnia 29 lipca 2005 r. o zużytym sprzęcie
elektrycznym i elektronicznym (Dz. U. Nr 180, poz. 1495, z 2008 r. Nr 223, poz.
1464 oraz z 2009 r. Nr 79, poz. 666 i Nr 215, poz. 1664),
k) przestrzegania
przepisów o bateriach i akumulatorach, z wyjątkiem przestrzegania przez
sprzedawców detalicznych i sprzedawców hurtowych przepisów art. 8, art. 9, art.
10 ust. 1, art. 11, art. 31 ust. 3, art. 48–50, art. 53 oraz art. 54 ust. 1 i 2
ustawy z dnia 24 kwietnia 2009 r. o bateriach i akumulatorach (Dz. U. Nr 79,
poz. 666);
2)  prowadzenie
państwowego monitoringu środowiska, w szczególności:
a) opracowywanie
programów państwowego monitoringu środowiska,
b) koordynacja
realizacji zadań państwowego monitoringu środowiska,
c) gromadzenie
informacji o środowisku w zakresie ujętym w programach państwowego monitoringu
środowiska,
d) przetwarzanie
zgromadzonych informacji o środowisku i dokonywanie ocen stanu środowiska,
e) opracowywanie
raportów o stanie środowiska,
f) udział w
międzynarodowej wymianie informacji o stanie środowiska, w tym koordynacja
współpracy z Europejską Agencją Środowiska, o której mowa w rozporządzeniu
Parlamentu Europejskiego i Rady (WE) nr 401/2009 z dnia 23 kwietnia 2009 r. w
sprawie Europejskiej Agencji Środowiska oraz Europejskiej Sieci Informacji i
Obserwacji Środowiska (Dz. Urz. UE L 126 z 21.05.2009, str. 13);
3)  podejmowanie
decyzji wstrzymujących działalność prowadzoną z naruszeniem wymagań związanych
z ochroną środowiska lub naruszeniem warunków korzystania ze środowiska;
4)
przeciwdziałanie poważnym awariom oraz sprawowanie nadzoru nad usuwaniem ich
skutków;
5) wykonywanie
zadań związanych ze zbieraniem danych do Europejskiego Rejestru Uwalniania i
Transferu Zanieczyszczeń oraz prowadzeniem Krajowego Rejestru Uwalniania i
Transferu Zanieczyszczeń;
6) wykonywanie
zadań określonych w ustawie z dnia 3 października 2008 r. o udostępnianiu
informacji o środowisku i jego ochronie, udziale społeczeństwa w ochronie
środowiska oraz o ocenach oddziaływania na środowisko (Dz. U. Nr 199, poz.
1227, z późn. zm.[3]));
7) udział w
przekazywaniu do użytkowania obiektów lub instalacji realizowanych jako przedsięwzięcia
mogące zawsze znacząco lub potencjalnie znacząco oddziaływać na środowisko;
8) wykonywanie
zadań w zakresie zapobiegania szkodom w środowisku i ich naprawy;
9) wykonywanie
zadań określonych w przepisach o międzynarodowym przemieszczaniu odpadów;
10) wykonywanie
zadań określonych w ustawie z dnia 10 lipca 2008 r. o odpadach wydobywczych
(Dz. U. Nr 138, poz. 865 oraz z 2010 r. Nr 28, poz. 145); 
11) kontrola
wyrobów wprowadzonych do obrotu lub oddanych do użytku, podlegających ocenie
zgodności w zakresie spełniania przez nie zasadniczych lub innych wymagań dotyczących
ochrony środowiska;
12) wykonywanie
zadań z zakresu:
a) ustawy z dnia
11 stycznia 2001 r. o substancjach i preparatach chemicznych (Dz. U. z 2009 r.
Nr 152, poz. 1222 oraz z 2010 r. Nr 107, poz. 679 i Nr 182, poz. 1228),
b) rozporządzenia
(WE) nr 1907/2006 Parlamentu Europejskiego i Rady z dnia 18 grudnia 2006 r. w
sprawie rejestracji, oceny, udzielania zezwoleń i stosowanych ograniczeń w
zakresie chemikaliów (REACH) i utworzenia Europejskiej Agencji Chemikaliów,
zmieniającego dyrektywę 1999/45/WE oraz uchylającego rozporządzenie Rady (EWG)
nr 793/93 i rozporządzenie Komisji (WE) nr 1488/94, jak również dyrektywę Rady
76/769/EWG i dyrektywy Komisji 91/155/EWG, 93/67/EWG, 93/105/WE i 2000/21/WE
(Dz. Urz. UE L 396 z 30.12.2006, str. 1, z późn. zm.),
c) rozporządzenia
(WE) nr 648/2004 Parlamentu Europejskiego i Rady z dnia 31 marca 2004 r. w
sprawie detergentów (Dz. Urz. UE L 104 z 08.04.2004, str. 1; Dz. Urz. UE
Polskie wydanie specjalne, rozdz. 13, t. 34, str. 48, z późn. zm.),
d) rozporządzenia
Parlamentu Europejskiego i Rady (WE) nr 689/2008 z dnia 17 czerwca 2008 r.
dotyczącego wywozu i przywozu niebezpiecznych chemikaliów (Dz. Urz. UE L 204 z
31.07.2008, str. 1, z późn. zm.),
e) rozporządzenia
Parlamentu Europejskiego i Rady (WE) nr 1272/2008 z dnia 16 grudnia 2008 r. w
sprawie klasyfikacji, oznakowania i pakowania substancji i mieszanin,
zmieniającego i uchylającego dyrektywy 67/548/EWG i 1999/45/WE oraz
zmieniającego rozporządzenie (WE) nr 1907/2006 (Dz. Urz. UE L 353 z 31.12.2008,
str. 1, z późn. zm.) 
      – w zakresie
zagrożeń dla środowiska;
13) weryfikacja
rocznych raportów, o których mowa w ustawie z dnia 22 grudnia 2004 r. o handlu
uprawnieniami do emisji do powietrza gazów cieplarnianych i innych substancji
(Dz. U. Nr 281, poz. 2784, z 2008 r. Nr 199, poz. 1227 oraz z 2009 r. Nr 215,
poz. 1664);
14)  wykonywanie
pomiarów wielkości emisji oraz poziomu substancji lub energii występujących w
środowisku;
15)  prowadzenie
badań referencyjnych i porównawczych;
16) prowadzenie
interkalibracyjnych porównań międzylaboratoryjnych;
17)
współdziałanie w zakresie ochrony środowiska z innymi organami kontroli,
organami ścigania i wymiaru sprawiedliwości, innymi organami administracji
państwowej i organami samorządu terytorialnego oraz obrony cywilnej, a także
organizacjami społecznymi;
18) wykonywanie
innych zadań określonych odrębnymi przepisami.”;
3) art. 3
otrzymuje brzmienie:
„Art. 3. Organami
Inspekcji Ochrony Środowiska są:
1)   Główny
Inspektor Ochrony Środowiska;
2)   wojewódzki
inspektor ochrony środowiska jako organ rządowej administracji zespolonej w
województwie.”;
4)   po art. 3
dodaje się art. 3a w brzmieniu:
„Art. 3a.
Główny Inspektor Ochrony Środowiska jest centralnym organem administracji
rządowej nadzorowanym przez ministra właściwego do spraw środowiska.”;
5)   po art. 4
dodaje się art. 4a w brzmieniu:
„Art. 4a. 1.
Główny Inspektor Ochrony Środowiska, kierując działalnością Inspekcji Ochrony
Środowiska:
1) ustala
ogólne kierunki działania Inspekcji Ochrony Środowiska oraz wydaje zalecenia i
wytyczne, określające sposób postępowania w trakcie realizacji zadań, o których
mowa w art. 2 ust. 1, oraz kontroluje stan ich realizacji;
2) ustala
szczegółowe zasady postępowania w przypadku wystąpienia poważnej awarii w
zakresie należącym do właściwości Inspekcji Ochrony Środowiska oraz zasady
współdziałania z innymi organami administracji publicznej;
3) może
wydawać wojewódzkim inspektorom ochrony środowiska polecenia dotyczące podjęcia
określonych czynności i żądać będących w ich posiadaniu informacji o stanie
środowiska i jego ochronie oraz o zakresie i wynikach ich działania;
4)   organizuje
i koordynuje kontrole podmiotów korzystających ze środowiska o zasięgu lub
znaczeniu ponadwojewódzkim; 
5)   opracowuje
wieloletnie programy państwowego monitoringu środowiska;
6)   dokonuje
analiz i ocen:
a)
przestrzegania przepisów, o których mowa w art. 2 ust. 1,
b) stanu
środowiska;
7)   prowadzi
system informatyczny, o którym mowa w art. 28h ust. 1, i nadzoruje jego
funkcjonowanie; 
8)   organizuje
szkolenia pracowników Inspekcji Ochrony Środowiska w zakresie wykonywania zadań
określonych w ustawie i w przepisach odrębnych;
9)   sporządza
roczne sprawozdanie z działalności Inspekcji Ochrony Środowiska i przedkłada je
do akceptacji ministrowi właściwemu do spraw środowiska w terminie do 31 maja
roku następnego.
2. Główny
Inspektor Ochrony Środowiska w zakresie zadań określonych w art. 2 ust. 1
współpracuje z: 
1)   organami
państw członkowskich Unii Europejskiej;
2)   właściwymi
organami innych państw na podstawie zawartych umów i porozumień;
3)   organizacjami
międzynarodowymi.”;
6) art. 5
otrzymuje brzmienie:
„Art. 5. 1.
Wojewódzki inspektor ochrony środowiska kieruje działalnością Inspekcji Ochrony
Środowiska na obszarze województwa.
2.
Wojewódzkiego inspektora ochrony środowiska powołuje i odwołuje wojewoda, za
zgodą Głównego Inspektora Ochrony Środowiska.
3. Stanowisko
wojewódzkiego inspektora ochrony środowiska może zajmować osoba, która:
1) jest
obywatelem polskim;
2) korzysta z
pełni praw publicznych;
3) nie była
skazana prawomocnym wyrokiem za umyślne przestępstwo lub umyślne przestępstwo
skarbowe;
4) posiada
tytuł zawodowy magistra lub równorzędny; 
5) posiada co
najmniej 5-letni staż pracy na stanowiskach związanych z zadaniami z zakresu
ochrony środowiska, w tym co najmniej 3-letni staż pracy na stanowisku kierowniczym;
6) posiada
wykształcenie i wiedzę z zakresu spraw należących do właściwości wojewódzkiego
inspektora ochrony środowiska.
4. Wojewódzki
inspektor ochrony środowiska, kierując działalnością Inspekcji Ochrony
Środowiska na obszarze województwa:
1)   wykonuje
jej zadania zgodnie z ogólnymi kierunkami działania, zaleceniami i wytycznymi
Głównego Inspektora Ochrony Środowiska;
2)   ustala, w
porozumieniu z wojewodą, kierunki działania oraz roczne plany pracy Inspekcji
Ochrony Środowiska w województwie;
3)   opracowuje
i realizuje wojewódzkie programy monitoringu środowiska;
4)   dokonuje
na obszarze województwa analiz i ocen:
a)
przestrzegania przepisów, o których mowa w art. 2 ust. 1,
b) stanu
środowiska;
5)   przedkłada
Głównemu Inspektorowi Ochrony Środowiska informacje o realizacji zadań
Inspekcji Ochrony Środowiska na obszarze województwa za dany rok w terminie do
15 lutego roku następnego oraz na żądanie, w każdym czasie.
5. Wojewódzki
inspektor ochrony środowiska wykonuje zadania przy pomocy wojewódzkiego
inspektoratu ochrony środowiska.
6. Zastępców
wojewódzkiego inspektora ochrony środowiska, w liczbie do dwóch, powołuje i
odwołuje wojewoda, na wniosek wojewódzkiego inspektora ochrony środowiska.
7. Stanowisko
zastępcy wojewódzkiego inspektora ochrony środowiska może zajmować osoba, która
spełnia warunki określone w ust. 3.
8. Wojewoda,
na wniosek wojewódzkiego inspektora ochrony środowiska, może tworzyć delegatury
wojewódzkiego inspektoratu ochrony środowiska. Kierownik delegatury może, z
upoważnienia wojewódzkiego inspektora ochrony środowiska, prowadzić sprawy i wydawać
na terenie swojego działania decyzje administracyjne.
9. Minister
właściwy do spraw środowiska w porozumieniu z ministrem właściwym do spraw
administracji publicznej określi, w drodze rozporządzenia, zasady i sposób
organizacji wojewódzkich inspektoratów ochrony środowiska oraz ich delegatur,
mając na względzie zapewnienie ich sprawnego i jednolitego działania.”;
7)   uchyla się
art. 6; 
8)   art. 7
otrzymuje brzmienie:
„Art. 7.
Wojewódzki inspektor ochrony środowiska, za zgodą Głównego Inspektora Ochrony
Środowiska, może powierzyć, w drodze porozumienia, prowadzenie spraw z zakresu
właściwości wojewódzkiego inspektora ochrony środowiska, w tym wydawanie w jego
imieniu decyzji administracyjnych, powiatom położonym na terenie województwa.”;
9)   art. 8a i 8b
otrzymują brzmienie:
„Art. 8a. 1.
Rada gminy, rada powiatu i sejmik województwa przynajmniej raz w roku
rozpatrują informację wojewódzkiego inspektora ochrony środowiska o stanie
środowiska na obszarze województwa. Wojewódzki inspektor ochrony środowiska
informuje wójta (burmistrza, prezydenta miasta), zarząd powiatu i zarząd
województwa o wynikach kontroli obiektów o podstawowym znaczeniu dla danego terenu.
2. W związku z
przedłożoną informacją, o której mowa w ust. 1, radzie powiatu służy prawo do
określania, w drodze uchwały, kierunków działania wojewódzkiego inspektora
ochrony środowiska w celu zapewnienia na danym obszarze należytej ochrony środowiska.
 3. W
przypadku bezpośredniego zagrożenia środowiska starosta lub wójt (burmistrz,
prezydent miasta) może skierować, zawierający uzasadnienie, wniosek do wojewódzkiego
inspektora ochrony środowiska o podjęcie należących do jego zadań i kompetencji
działań zmierzających do usunięcia tego zagrożenia, gdy podjęcie działań
wykracza poza zadania i kompetencje odpowiednio starosty lub wójta (burmistrza,
prezydenta miasta). 
4. Uchwała
podjęta na podstawie ust. 2 oraz wniosek skierowany na podstawie ust. 3 nie
mogą dotyczyć wykonania konkretnych czynności służbowych ani określać sposobu
wykonania zadania przez wojewódzkiego inspektora ochrony środowiska, lecz
powinny ustalać przedmiot działań lub wskazywać stan niezgodny z prawem, o którego
usunięcie chodzi i którego zakres należy do właściwości wojewódzkiego
inspektora ochrony środowiska.
 Art. 8b. 1.
Starosta, wójt (burmistrz, prezydent miasta) ponoszą wyłączną odpowiedzialność
za treść wniosku skierowanego na podstawie art. 8a ust. 3.
2. Wniosek
przekazany ustnie wymaga potwierdzenia na piśmie.”;
10)  uchyla się
art. 8c;
11)  w art. 9 po
ust. 2 dodaje się ust. 2a i 2b w brzmieniu:
„2a. Jeżeli
pobranie próbek, przeprowadzenie niezbędnych badań lub wykonanie innych
czynności kontrolnych wymaga specjalistycznej wiedzy lub umiejętności,
wojewódzki inspektor ochrony środowiska może upoważnić do udziału w kontroli
osobę niebędącą inspektorem, posiadającą taką wiedzę lub takie umiejętności.
2b. Do osoby, o
której mowa w ust. 2a, stosuje się przepisy ust. 2 pkt 1, 2 i 9 oraz ust. 3.”;
12)  w art. 17
ust. 3 otrzymuje brzmienie:
„3.
Przeprowadzenie kontroli nieobjętej planem kontroli Inspekcji Ochrony Środowiska
mogą zarządzić wojewoda lub wojewódzki inspektor ochrony środowiska.”;
13)  w art. 23:
a) ust. 5
otrzymuje brzmienie:
„5. Programy
państwowego monitoringu środowiska obejmują, dla poszczególnych elementów
środowiska, zadania: 
1) krajowe; 
2) regionalne
(wojewódzkie i międzywojewódzkie); 
3) lokalne.”,
b)   uchyla się
ust. 6–9;
14)  art. 24
otrzymuje brzmienie:
„Art. 24.
Działalność państwowego monitoringu środowiska koordynują organy Inspekcji Ochrony
Środowiska, w tym:
1) zadania
krajowe i regionalne – Główny Inspektor Ochrony Środowiska; 
2) zadania
lokalne – wojewódzki inspektor ochrony środowiska, w uzgodnieniu z Głównym
Inspektorem Ochrony Środowiska.”;
15)  w art. 25
uchyla się ust. 3;
16)   po
rozdziale 4a dodaje się rozdziały 4b i 4c w brzmieniu:
„Rozdział
4b
Laboratoria
Art. 28f. 1. W wojewódzkich inspektoratach ochrony środowiska oraz ich delegaturach mogą działać laboratoria.

2. Do zadań
laboratoriów, o których mowa w ust. 1, należy w szczególności:
1) wykonywanie
badań, pomiarów i analiz w związku z realizacją zadań, o których mowa w art. 2
ust. 1;
2) współpraca
z krajowym laboratorium referencyjnym i wzorcującym w zakresie wdrażania
systemów jakości, metodyk badawczych oraz aparatury pomiarowej;
3) udział w
interkalibracyjnych porównaniach międzylaboratoryjnych i badaniach biegłości.
3. Pobieranie
próbek oraz badania, pomiary i analizy w związku z realizacją zadań, o których
mowa w art. 2 ust. 1 pkt 1, wykonują laboratoria, o których mowa w ust. 1,
posiadające akredytację w rozumieniu ustawy z dnia 30 sierpnia 2002 r. o systemie
oceny zgodności (Dz. U. z 2010 r. Nr 138, poz. 935).
4. W zakresie,
w jakim laboratoria, o których mowa w ust. 3, nie posiadają akredytacji,
wojewódzki inspektor ochrony środowiska może zawrzeć umowę o pobranie próbek i
wykonanie badań i analiz z inną jednostką posiadającą akredytację w rozumieniu
ustawy z dnia 30 sierpnia 2002 r. o systemie oceny zgodności.
5.
Laboratoria, o których mowa w ust. 1, mogą pozyskiwać środki finansowe z tytułu
sprzedaży usług zleconych, w szczególności w zakresie:
1) badań
laboratoryjnych, badań i pomiarów środowiskowych i innych czynności dotyczących
oceny jakości stanu ochrony środowiska;
2) prowadzenia
szkoleń i egzaminów.
6. Środki
pochodzące z wykonywanych przez laboratoria, o których mowa w ust. 1, usług, o
których mowa w ust. 5, stanowią dochody budżetu państwa. 
Art. 28g. 1. W
Głównym Inspektoracie Ochrony Środowiska tworzy się krajowe laboratorium referencyjne
i wzorcujące.
2. Krajowe
laboratorium referencyjne i wzorcujące wykonuje zadania w zakresie jakości
badań powietrza atmosferycznego.
3. Do zadań
krajowego laboratorium referencyjnego i wzorcującego należy zapewnienie nadzoru
nad jakością badań powietrza atmosferycznego wykonywanych przez laboratoria,  o
których mowa w art. 28f ust. 1, w szczególności poprzez:
1)   organizowanie
i wykonywanie interkalibracyjnych porównań międzylaboratoryjnych przez Głównego
Inspektora Ochrony Środowiska;
2)   ujednolicanie
metod i procedur badawczych;
3)   wdrażanie
nowych metod badawczych;
4)   szkolenie
pracowników laboratoriów, o których mowa w art. 28f ust. 1, w zakresie nowych metod badawczych;
5)   współpracę
z laboratoriami referencyjnymi państw członkowskich Unii Europejskiej;
6)   gromadzenie
i rozpowszechnianie informacji dotyczących metod badawczych stosowanych przez
laboratoria referencyjne państw członkowskich Unii Europejskiej.
4. Krajowe
laboratorium referencyjne i wzorcujące może wykonywać zadania w zakresie
jakości badań:
1) wód
śródlądowych;
2) hałasu;
3) pól
elektromagnetycznych;
4) pomiarów
emisji.
 
Rozdział
4c
System
informatyczny Inspekcji Ochrony Środowiska „Ekoinfonet”
Art. 28h. 1.
Tworzy się system informatyczny Inspekcji Ochrony Środowiska „Ekoinfonet”,
zwany dalej „Ekoinfonetem”, za pomocą którego są zbierane, przechowywane,
przetwarzane i udostępniane dane dotyczące przestrzegania przepisów o ochronie
środowiska oraz badania i oceny stanu środowiska, uzyskiwane w trakcie
realizacji zadań, o których mowa w art. 2 ust. 1.
2. Ekoinfonet
obejmuje dane, o których mowa w ust. 1, przekazywane przez:
1) Głównego
Inspektora Ochrony Środowiska;
2)
wojewódzkich inspektorów ochrony środowiska.
3. Główny
Inspektor Ochrony Środowiska:
1)   organizuje
szkolenia specjalistyczne w zakresie obsługi Ekoinfonetu;
2)   zapewnia
sprzęt informatyczny i oprogramowanie do obsługi Ekoinfonetu. 
4. Minister
właściwy do spraw środowiska określi, w drodze rozporządzenia, zakres, sposób
oraz tryb zbierania i udostępniania danych, o którym mowa w ust. 1, kierując
się koniecznością uzyskania danych niezbędnych do oceny przestrzegania przepisów
ochrony środowiska oraz badania i oceny stanu środowiska, a także sporządzania
sprawozdań w tym zakresie.
Art. 28i. 1.
Integralną częścią Ekoinfonetu jest Krajowe Repozytorium Danych o Stanie i
Ochronie Środowiska, zwane dalej „Krajowym Repozytorium”, w którym są
gromadzone i archiwizowane dane, o których mowa w art. 28h ust. 1.
2. Krajowe
Repozytorium jest prowadzone przez Głównego Inspektora Ochrony Środowiska.
3. Dane z
Krajowego Repozytorium stanowią materiały archiwalne w rozumieniu ustawy z dnia
14 lipca 1983 r. o narodowym zasobie archiwalnym i archiwach (Dz. U. z 2006 r.
Nr 97, poz. 673, z późn. zm.[4])).
Art. 28j.
Korzystający z danych z Krajowego Repozytorium lub je przetwarzający jest
obowiązany podać w wytwarzanych informacjach, że dane te pochodzą z Krajowego
Repozytorium.”.
 
Art. 2. 
W ustawie z dnia
4 września 1997 r. o działach administracji rządowej (Dz. U. z 2007 r. Nr 65,
poz. 437, z późn. zm.[5]))
w art. 28 ust. 2 i 3 otrzymują brzmienie:
 „2. Ministrowi
właściwemu do spraw środowiska podlega Generalny Dyrektor Ochrony Środowiska.
3. Minister
właściwy do spraw środowiska sprawuje nadzór nad Prezesem Państwowej Agencji
Atomistyki, Prezesem Wyższego Urzędu Górniczego i Głównym Inspektorem Ochrony
Środowiska, a także nad działalnością Narodowego Funduszu Ochrony Środowiska
i Gospodarki Wodnej oraz Państwowego Gospodarstwa Leśnego „Lasy
Państwowe”. ”. 
 
Art. 3. 
Wojewódzcy
inspektorzy ochrony środowiska i zastępcy wojewódzkich inspektorów ochrony
środowiska, którzy zostali powołani przed dniem wejścia w życie ustawy, stają
się z dniem wejścia w życie ustawy wojewódzkimi inspektorami ochrony środowiska
i zastępcami wojewódzkich inspektorów ochrony środowiska w rozumieniu przepisów
ustawy zmienianej w art. 1 w brzmieniu nadanym niniejszą ustawą. 
 
Art. 4. 
Pracownicy
wojewódzkich inspektoratów ochrony środowiska zatrudnieni na stanowiskach
urzędniczych na podstawie umowy o pracę z dniem wejścia w życie ustawy stają
się pracownikami służby cywilnej w rozumieniu przepisów ustawy z dnia 21
listopada 2008 r. o służbie cywilnej (Dz. U. Nr 227, poz. 1505 oraz z 2009 r.
Nr 157, poz. 1241 i Nr 219, poz. 1706), z zachowaniem prawa do
wynagrodzenia w dotychczasowej wysokości.
 
Art. 5. 
1. Stosunki pracy
pracowników zatrudnionych w wojewódzkich inspektoratach ochrony środowiska na
podstawie mianowania zgodnie z przepisami ustawy z dnia 16 września 1982 r. o
pracownikach urzędów państwowych (Dz. U. z 2001 r. Nr 86, poz. 953, z późn. zm.[6]))
z dniem 1 stycznia 2011 r. przekształcają się w stosunki pracy na podstawie
umowy o pracę na czas nieokreślony.
2. Do pracowników
zatrudnionych w wojewódzkich inspektoratach ochrony środowiska na podstawie
mianowania zgodnie z przepisami ustawy z dnia 16 września 1982 r. o
pracownikach urzędów państwowych stosuje się art. 10 ust. 1a, 1b i 5, art.
13–16 oraz art. 27 ust. 3 tej ustawy.
3. Osoby odwołane
z funkcji organu administracji państwowej lub innego stanowiska kierowniczego w
administracji państwowej, które przed powołaniem na tę funkcję lub to
stanowisko były urzędnikami państwowymi zatrudnionymi w wojewódzkich
inspektoratach ochrony środowiska na podstawie mianowania zgodnie z przepisami
ustawy z dnia 16 września 1982 r. o pracownikach urzędów państwowych, stają się
pracownikami służby cywilnej w rozumieniu przepisów ustawy z dnia 21 listopada
2008 r. o służbie cywilnej. Do tych osób stosuje się odpowiednio art. 45 ust. 2
ustawy z dnia 16 września 1982 r. o pracownikach urzędów państwowych.
4. Rozwiązanie
stosunku pracy z pracownikiem zatrudnionym w wojewódzkim inspektoracie ochrony
środowiska na podstawie mianowania zgodnie z przepisami ustawy z dnia 16
września 1982 r. o pracownikach urzędów państwowych bez wypowiedzenia z winy
pracownika może nastąpić w razie:
1) ciężkiego
naruszenia przez pracownika podstawowych obowiązków członka korpusu służby cywilnej,
jeżeli wina pracownika jest oczywista;
2) popełnienia
przez pracownika w czasie trwania stosunku pracy przestępstwa, które
uniemożliwia dalsze zatrudnienie, jeżeli przestępstwo jest oczywiste lub
zostało stwierdzone prawomocnym wyrokiem.
5. Rozwiązanie
stosunku pracy z pracownikiem, o którym mowa w ust. 4, bez wypowiedzenia z winy
pracownika nie może nastąpić po upływie miesiąca od dnia uzyskania przez
pracodawcę wiadomości o okoliczności uzasadniającej rozwiązanie stosunku pracy.
 
Art. 6. 
Pracownik
wojewódzkiego inspektoratu ochrony środowiska zatrudniony na stanowisku
urzędniczym, który w dniu wejścia w życie ustawy nie spełnia wymagań
kwalifikacyjnych przewidzianych dla zajmowanego przez niego stanowiska, może
być nadal zatrudniony na tym stanowisku.
 
Art. 7. 
Z dniem wejścia
w życie ustawy laboratoria wojewódzkich inspektoratów ochrony środowiska oraz
laboratoria delegatur wojewódzkich inspektoratów ochrony środowiska stają się
laboratoriami w rozumieniu art. 28f ust. 1 ustawy zmienianej w art. 1.
 
Art. 8. 
Główny Inspektor
Ochrony Środowiska z dniem wejścia w życie ustawy podejmuje działania
zmierzające do utworzenia systemu informatycznego Inspekcji Ochrony Środowiska
„Ekoinfonet”.
 
Art. 9. 
Ustawa wchodzi w
życie z dniem 1 stycznia 2011 r., z wyjątkiem art. 1 pkt 5 w zakresie art. 4a
ust. 1 pkt 7 oraz pkt 16 w zakresie rozdziału 4c, które wchodzą w życie z
dniem 1 stycznia 2013 r. 
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                   /
– / Grzegorz Schetyna




[1]) Zmiany tekstu jednolitego wymienionej ustawy zostały
ogłoszone w Dz. U. z 2007 r. Nr 75, poz. 493, Nr 88, poz. 587 i Nr 124, poz.
859, z 2008 r. Nr 138, poz. 865, Nr 199, poz. 1227 i Nr 227, poz. 1505, z 2009
r. Nr 18, poz. 97, Nr 31, poz. 206, Nr 79, poz. 666 i Nr 130, poz. 1070 oraz z
2010 r. Nr 182, poz. 1228.


[2]) Zmiany tekstu jednolitego wymienionej
ustawy zostały ogłoszone w Dz. U. z 2008 r. Nr 111, poz. 708, Nr 138, poz. 865,
Nr 154, poz. 958, Nr 171, poz. 1056, Nr 199, poz. 1227, Nr 223, poz. 1464 i Nr
227, poz. 1505, z 2009 r. Nr 19, poz. 100, Nr 20, poz. 106, Nr 79, poz. 666, Nr
130, poz. 1070 i Nr 215, poz. 1664 oraz z 2010 r. Nr 21, poz. 104, Nr 28, poz.
145, Nr 40, poz. 227, Nr 76, poz. 489, Nr 119, poz. 804, Nr 152, poz. 1018 i
1019 i Nr 182, poz. 1228.


[3]) Zmiany wymienionej ustawy zostały ogłoszone w Dz. U.
2008 r. Nr 227, poz. 1505, z 2009 r. Nr 42, poz. 340, Nr 84, poz. 700 i Nr 157,
poz. 1241 oraz z 2010 r. Nr 28, poz. 145, Nr 106, poz. 675, Nr 119, poz.
804 i Nr 182, poz. 1228. 


[4]) Zmiany tekstu jednolitego wymienionej ustawy zostały
ogłoszone w Dz. U. z 2006 r. Nr 104, poz. 708, Nr 170, poz. 1217 i Nr 220, poz.
1600, z 2007 r. Nr 64, poz. 426, z 2008 r. Nr 227, poz. 1505, z 2009 r. Nr 39,
poz. 307 i Nr 166, poz. 1317 oraz z 2010 r. Nr 40, poz. 230, Nr 47, poz. 278 i
Nr 182, poz. 1228.


[5]) Zmiany tekstu jednolitego wymienionej ustawy zostały
ogłoszone w Dz. U. z 2007 r. Nr 107, poz. 732, Nr 120, poz. 818 i Nr 173, poz.
1218, z 2008 r. Nr 63, poz. 394, Nr 199, poz. 1227, Nr 201, poz. 1237, Nr 216,
poz. 1370 i Nr 227, poz. 1505, z 2009 r. Nr 42, poz. 337, Nr 68, poz. 574, Nr
77, poz. 649, Nr 157, poz. 1241, Nr 161, poz. 1277, Nr 168, poz. 1323 i Nr 201,
poz. 1540 oraz z 2010 r. Nr 28, poz. 143 i 146, Nr 107, poz. 679, Nr 127, poz.
857 i Nr 155, poz. 1035.


[6]) Zmiany tekstu jednolitego wymienionej ustawy zostały
ogłoszone w Dz. U. z 2001 r. Nr 98, poz. 1071, Nr 123, poz. 1353 i Nr 128, poz.
1403, z 2002 r. Nr 1, poz. 18, Nr 153, poz. 1271 i Nr 240, poz. 2052, z 2003 r.
Nr 228, poz. 2256, z 2005 r. Nr 10, poz. 71 i Nr 169, poz. 1417, z 2006 r. Nr
45, poz. 319, Nr 170, poz. 1218, Nr 218, poz. 1592 i Nr 220, poz. 1600, z 2007
r. Nr 89, poz. 589, z 2008 r. Nr 157, poz. 976 i Nr 227, poz. 1505 oraz z 2010
r. Nr 165, poz. 1118 i Nr 182, poz. 1228.
