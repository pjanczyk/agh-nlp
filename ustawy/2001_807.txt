



Dz.U. z 2001 r. Nr 76, poz. 807
                                        
                                        
                                     USTAWA
                           z dnia  20 czerwca  2001 r.
                                        
                o zmianie ustawy o komercjalizacji i prywatyzacji
                           przedsiębiorstw państwowych
                                        
                                     Art. 1.
W ustawie z dnia 30 sierpnia 1996 r. o komercjalizacji i prywatyzacji
przedsiębiorstw państwowych (Dz.U. Nr 118, poz. 561 i Nr 156, poz. 775, z 1997
r. Nr 32, poz. 184, Nr 98, poz. 603, Nr 106, poz. 673, Nr 121, poz. 770, Nr 137,
poz. 926 i Nr 141, poz. 945, z 1998 r. Nr 106, poz. 668, z 1999 r. Nr 40, poz.
400 i Nr 101, poz. 1178 oraz z 2000 r. Nr 15, poz. 180, Nr 26, poz. 306, Nr 31,
poz. 383, Nr 60, poz. 703, Nr 84, poz. 948 i Nr 122, poz. 1315) wprowadza się
następujące zmiany:
1) w art. 1 w ust. 2 pkt 1 otrzymuje brzmienie:
     "1) nabywaniu akcji lub udziałów Skarbu Państwa w spółkach powstałych
       w wyniku komercjalizacji przez osoby inne niż Skarb Państwa,";
2) w art. 1a:
   a) ust. 3 otrzymuje brzmienie:
       "3. Do spółek, o których mowa w ust. 1, stosuje się przepisy Kodeksu
         spółek handlowych. Oświadczenia woli składane spółce przez Skarb
         Państwa wymagają zachowania formy pisemnej pod rygorem nieważności.
         Przepisu art. 303 § 2 Kodeksu spółek handlowych nie stosuje się.",
   b) w ust. 4 dodaje się zdanie trzecie w brzmieniu:
      "Do członków rad nadzorczych spółek, o których mowa w ust. 1, stosuje się
       art. 12 ust. 2.";
3) w art. 2 pkt 2 otrzymuje brzmienie:
     "2) statucie, akcjach, akcjonariuszach i walnym zgromadzeniu - rozumie się
       przez to odpowiednio umowę lub akt założycielski, udziały, wspólników
       i zgromadzenie wspólników,";
4) art. 5 otrzymuje brzmienie:
       "Art. 5. 1. Do spółki powstałej w wyniku komercjalizacji, o ile ustawa
              nie stanowi inaczej, stosuje się przepisy Kodeksu spółek
              handlowych.
         2. Do akcji Skarbu Państwa nie stosuje się art. 199 i 359 w zakresie
           dotyczącym  umorzenia przymusowego oraz art. 418 Kodeksu spółek
           handlowych.
         3. W jednoosobowej spółce Skarbu Państwa oświadczenia woli składane
           spółce przez Skarb Państwa wymagają zachowania formy pisemnej pod
           rygorem nieważności. Przepisu art. 303 § 2 Kodeksu spółek handlowych
           nie stosuje się.";
5) art. 7 i 8 otrzymują brzmienie:
     "Art. 7. Bilans zamknięcia przedsiębiorstwa państwowego staje się bilansem
           otwarcia spółki, przy czym suma kapitałów własnych jest równa sumie
           funduszu założycielskiego, funduszu przedsiębiorstwa i
           niepodzielonego wyniku finansowego za okres działalności
           przedsiębiorstwa przed komercjalizacją.
     Art. 8. W przypadku niezatwierdzenia sprawozdania finansowego za okres
           poprzedzający komercjalizację lub niepodjęcia decyzji w sprawie
           podziału zysku netto albo określenia sposobu pokrycia straty netto
           czynności tych dokona walne zgromadzenie spółki.";
6) w art. 9 ust. 2 i 3 otrzymują brzmienie:
     "2. W akcie komercjalizacji ustala się:
         1) statut spółki,
         2) wysokość kapitału zakładowego spółki,
         3) imiona i nazwiska członków organów pierwszej kadencji.
     3. Akt komercjalizacji zastępuje czynności określone w przepisach Kodeksu
       spółek handlowych, poprzedzające złożenie wniosku o wpisanie spółki do
       rejestru przedsiębiorców.";
7) w art. 10 ust. 2 otrzymuje brzmienie:
     "2. Dniem komercjalizacji jest pierwszy dzień miesiąca przypadającego po
       wpisaniu spółki do rejestru przedsiębiorców. Z tym dniem następuje
       skutek wykreślenia przedsiębiorstwa państwowego z rejestru.";
8) w art. 16 w ust. 2 w zdaniu drugim wyrazy "walnego zgromadzenia" zastępuje
  się wyrazami "organu powołującego zarząd";
9) w art. 17 w ust. 1 zdanie pierwsze otrzymuje brzmienie:
      "Sprawowanie zarządu w spółce może być zlecone osobie fizycznej
       w drodze umowy.";
10) w art. 36 po ust. 4 dodaje się ust. 4a w brzmieniu:
      "4a. Nieodpłatne zbycie udziałów na rzecz uprawnionych pracowników
          następuje w formie pisemnej pod rygorem nieważności. Przepisu art.
          180 Kodeksu spółek handlowych nie stosuje się.";
11) w art. 38 po ust. 3 dodaje się ust. 3a w brzmieniu:
      "3a. Akcje nabyte nieodpłatnie przez uprawnionych pracowników oraz przez
          rolników lub rybaków, nie mogą być przedmiotem przymusowego wykupu, o
          którym mowa w art. 418 Kodeksu spółek handlowych, w terminach
          określonych w ust. 3.";
12) po art. 38a dodaje się art. 38b w brzmieniu:
    "Art. 38b. Łączenie spółki powstałej w wyniku komercjalizacji z inną
            spółką, podział tej spółki lub jej przekształcenie, nie powodują
            utraty
            uprawnień do nieodpłatnego nabycia akcji Skarbu Państwa. Skarb
            Państwa zbywa nieodpłatnie akcje na zasadach określonych w
            ustawie.";
13) użyte w ustawie w różnych przypadkach wyrazy:
   a) "kapitał akcyjny" zastępuje się użytymi w odpowiednich przypadkach
     wyrazami "kapitał zakładowy",
   b) "Minister Skarbu Państwa" zastępuje się użytymi w odpowiednich
     przypadkach wyrazami "minister właściwy do spraw Skarbu Państwa",
   c) "rejestr handlowy" zastępuje się użytymi w odpowiednich przypadkach
     wyrazami "rejestr przedsiębiorców",
   d) "rejestr przedsiębiorstw państwowych" zastępuje się użytymi w
     odpowiednich przypadkach wyrazami "rejestr przedsiębiorców".
                                     Art. 2.
Ustawa wchodzi w życie po upływie 14 dni od dnia ogłoszenia.
                                        
