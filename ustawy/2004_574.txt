



Dz.U. z 2004 r. Nr 62, poz. 574
                                        
                                        
                                        
                                        
                                  U S T A W A
                            z dnia 19 lutego 2004 r.
                                        
                                 o rybołówstwie
                                        
                                        
                                   Rozdział 1
                                 Przepisy ogólne
                                        
                                     Art. 1.
1. Ustawa określa zakres zadań, właściwość organów oraz tryb postępowania w
  sprawach:
   1) nadawania uprawnień do wykonywania rybołówstwa;
   2) racjonalnego wykonywania rybołówstwa, w tym ochrony żywych zasobów morza;
   3) kontroli i nadzoru nad:
     a) wykonywaniem rybołówstwa,
     b) obrotem produktami rybołówstwa.
2. Przepisy ustawy stosuje się do:
   1) właścicieli statków rybackich o polskiej przynależności i armatorów
     wykonujących rybołówstwo morskie tymi statkami na terytorium
     Rzeczypospolitej Polskiej i w polskiej wyłącznej strefie ekonomicznej oraz
     poza granicami polskich obszarów morskich;
   2) armatorów:
     a) wykonujących rybołówstwo morskie statkami rybackimi o obcej
       przynależności w polskich obszarach morskich,
     b) prowadzących skup lub przetwórstwo organizmów morskich w polskich
       obszarach morskich;
   3) osób fizycznych, osób prawnych albo jednostek organizacyjnych
     nieposiadających osobowości prawnej, które prowadzą połowy organizmów
     morskich w celach naukowo-badawczych, szkoleniowych albo sportoworekreacyjnych,
dokonują zarybiania, prowadzą chów lub hodowlę ryb i innych
     organizmów morskich;
   4) przedsiębiorców, którzy prowadzą obrót produktami rybołówstwa.
                                        
                                     Art. 2.
Użyte w ustawie określenia oznaczają:
   1) rybołówstwo - rybołówstwo morskie, skup lub przetwórstwo na morzu
     organizmów morskich, połów organizmów morskich w celach naukowobadawczych,
szkoleniowych albo sportowo-rekreacyjnych, zarybianie oraz
     chów lub hodowlę ryb i innych organizmów morskich;
   2) rybołówstwo morskie - połów organizmów morskich w morzu w celach
     zarobkowych;
   3) historyczne prawa połowowe - prawo do prowadzenia połowów określonego
     gatunku organizmów morskich lub wystawiania albo używania określonej
     liczby narzędzi połowowych danego rodzaju, wynikające z udokumentowanych
     połowów prowadzonych przez armatora w przeszłości, w określonym czasie;
   4) kwota połowowa - maksymalną liczbę sztuk lub masę organizmów morskich
     poszczególnych gatunków, wyodrębnioną w ramach ogólnej kwoty połowowej,
     udostępnioną do odłowienia armatorowi lub grupie armatorów;
   5) ukierunkowane połowy - połowy, których celem jest pozyskanie organizmów
     morskich określonego gatunku;
   6) przyłów - część połowu obejmującą organizmy morskie poszczególnych
     gatunków, które nie są celem połowów ukierunkowanych;
   7) obrót produktami rybołówstwa - wyładunek, sprzedaż detaliczną i hurtową,
     transport i magazynowanie produktów rybołówstwa na lądzie oraz przeładunek
     produktów rybołówstwa ze statku rybackiego na statek w morzu.
                                        
                                     Art. 3.
Minister właściwy do spraw rolnictwa określi, w drodze rozporządzenia, granice
między wodami morskimi a wodami śródlądowymi, mając na względzie zróżnicowanie
metod zarządzania żywymi zasobami morza i wód śródlądowych do celów wykonywania
rybołówstwa.
                                        
                                   Rozdział 2
                             Wykonywanie rybołówstwa
                                        
                                     Art. 4.
1. Rybołówstwo morskie statkami rybackimi o polskiej przynależności może być
  wykonywane przez armatora, którego siedziba albo oddział, albo miejsce
  zamieszkania znajduje się na terytorium Rzeczypospolitej Polskiej.
2. Rybołówstwo morskie na terytorium Rzeczypospolitej Polskiej może być
  wykonywane wyłącznie statkami rybackimi o polskiej przynależności.
                                        
                                     Art. 5.
Wykonywanie rybołówstwa morskiego przez armatora, o którym mowa w art. 4 ust. 1,
odbywa się przy użyciu statku rybackiego wpisanego do rejestru statków
rybackich, posiadającego licencję połowową, zwaną dalej "licencją", oraz
specjalne zezwolenie połowowe.
                                        
                                     Art. 6.
1. Statek rybacki o polskiej przynależności jest wpisywany, na pisemny wniosek
  właściciela tego statku rybackiego, do rejestru statków rybackich, zwanego
  dalej "rejestrem".
 2. Rejestr jest prowadzony w formie elektronicznej przez ministra właściwego
  do spraw rolnictwa.
 3. Wniosek o wpis do rejestru składa się do ministra właściwego do spraw
  rolnictwa za pośrednictwem okręgowego inspektora rybołówstwa morskiego,
  właściwego dla portu macierzystego statku rybackiego.
 4. Wniosek o wpis do rejestru zawiera:
   1) imię, nazwisko, określenie miejsca zamieszkania i adres albo nazwę,
     określenie siedziby i adres właściciela statku i armatora statku
     rybackiego;
   2) nazwę statku rybackiego, jeżeli została nadana;
   3) oznakę rybacką, jeżeli statek rybacki ją posiada;
   4) numer identyfikacyjny statku rybackiego, jeżeli statek taki numer
     posiada;
   5) numer rejestrowy polskiego rejestru okrętowego, jeżeli statek rybacki
     jest wpisany do polskiego rejestru okrętowego prowadzonego przez izbę
     morską właściwą dla portu macierzystego tego statku;
   6) międzynarodowy sygnał wywoławczy, jeżeli został nadany;
   7) nazwę portu macierzystego statku rybackiego;
   8) rodzaj statku rybackiego;
   9) rodzaj napędu statku rybackiego, moc w kW silników głównych i
     pomocniczych, ich typy, numery i rok zamontowania;
  10) długość całkowitą statku rybackiego;
  11) długość statku rybackiego między pionami;
  12) szerokość i zanurzenie statku rybackiego;
  13) pojemność statku rybackiego;
  14) nośność statku rybackiego;
  15) rok i miejsce budowy statku rybackiego;
  16) rok ostatniej modernizacji statku rybackiego;
  17) datę rozpoczęcia użytkowania statku rybackiego;
  18) materiał główny kadłuba statku rybackiego;
  19) rok położenia stępki;
  20) pojemność ładowni przeznaczonych do przechowywania produktów rybołówstwa;
  21) rodzaj narzędzi połowowych, w tym rodzaj głównego narzędzia połowowego;
  22) wskazanie kraju, w którym statek rybacki został nabyty.
5. Do wniosku o wpis do rejestru dołącza się dokumenty potwierdzające dane
  zawarte we wniosku.
6. Okręgowy inspektor rybołówstwa morskiego w terminie 7 dni od dnia otrzymania
  wniosku przekazuje wniosek o wpis do rejestru statkw rybackich ministrowi
  właściwemu do spraw rolnictwa.
                                        
                                     Art. 7.
1. Odmawia się wpisania statku rybackiego do rejestru, jeżeli jego rejestracja
  spowoduje przekroczenie potencjału połowowego floty lub segmentu tej floty
  określonych przez ministra właściwego do spraw rolnictwa.
2. Minister właściwy do spraw rolnictwa określi, w drodze rozporządzenia,
  potencjał połowowy floty lub poszczególnych segmentów floty, mając na
  względzie ochronę żywych zasobów morza oraz zapewnienie dochodów armatorom
  wykonującym rybołówstwo morskie.
                                        
                                     Art. 8.
1. Po dokonaniu wpisu statku rybackiego do rejestru minister właściwy do spraw
  rolnictwa wydaje właścicielowi statku rybackiego zaświadczenie o wpisie tego
  statku do rejestru.
2. W zaświadczeniu, o którym mowa w ust. 1, podaje się numer identyfikacyjny
  statku rybackiego oraz oznakę rybacką tego statku.
3. W przypadku nadania nowej oznaki rybackiej wydaje się nowe zaświadczenie o
  wpisie statku rybackiego do rejestru.
                                        
                                     Art. 9.
1. Oznakę rybacką nadaje, na wniosek armatora statku rybackiego, okręgowy
  inspektor rybołówstwa morskiego właściwy dla portu macierzystego danego
  statku rybackiego.
2. Oznakę rybacką stanowi trzyliterowy skrót nazwy portu macierzystego statku
  rybackiego oraz kolejny numer w spisie oznak rybackich, prowadzonym dla
  danego portu przez właściwego okręgowego inspektora rybołówstwa morskiego.
                                        
                                    Art. 10.
1. Wszelkie zmiany danych zawartych w rejestrze oraz okoliczności uzasadniające
  wykreślenie statku rybackiego z rejestru właściciel statku rybackiego zgłasza
  do ministra właściwego do spraw rolnictwa za pośrednictwem okręgowego
  inspektora rybołówstwa morskiego, właściwego dla portu macierzystego statku
  rybackiego, w terminie 30 dni od dnia ich powstania.
2. W zgłoszeniu zmiany danych, o których mowa w ust. 1, albo w zgłoszeniu
  okoliczności uzasadniających wykreślenie statku rybackiego z rejestru podaje
  się:
   1) numer identyfikacyjny statku rybackiego;
   2) oznakę rybacką;
   3) nazwę statku rybackiego, jeżeli została nadana;
   4) dane, których dotyczy zmiana, albo okoliczności uzasadniające wykreślenie
     statku rybackiego z rejestru.
3. Do zgłoszenia, o którym mowa w ust. 1, dołącza się dokumenty potwierdzające
  dane, których dotyczy zmiana, albo okoliczności uzasadniające wykreślenie
  statku rybackiego z rejestru.
                                        
                                    Art. 11.
1. Wykreślenie statku rybackiego z rejestru następuje:
   1) na wniosek właściciela statku rybackiego;
   2) z urzędu, w przypadku gdy statek rybacki:
     a) zatonął, zaginął lub uległ zniszczeniu,
     b) utracił polską przynależność lub charakter statku rybackiego,
     c) nie był używany do wykonywania rybołówstwa morskiego przez okres
       dłuższy niż 12 miesięcy.
2. Po wykreśleniu statku rybackiego z rejestru anuluje się zaświadczenie o
  wpisie do rejestru wraz z jego odpisami.
                                        
                                    Art. 12.
1. Licencję wydaje minister właściwy do spraw rolnictwa na wniosek armatora
  statku rybackiego.
2. Wniosek o wydanie licencji składa się do ministra właściwego do spraw
  rolnictwa za pośrednictwem właściwego okręgowego inspektora rybołówstwa
  morskiego.
3. Licencja na statek rybacki wpisany do rejestru wydawana jest na czas
  nieokreślony.
4. Wniosek o wydanie licencji zawiera:
   1) imię, nazwisko, określenie miejsca zamieszkania i adres albo nazwę,
     określenie siedziby i adres armatora statku rybackiego;
   2) numer identyfikacyjny statku rybackiego;
   3) oznakę rybacką.
5. W czasie wykonywania rybołówstwa morskiego licencja powinna znajdować się na
  statku rybackim, na który została wydana, z wyłączeniem statków rybackich o
  długości całkowitej poniżej 10 m.
                                        
                                    Art. 13.
Minister właściwy do spraw rolnictwa określi, w drodze rozporządzenia, wzór
licencji, mając na względzie ujednolicenie tych dokumentów zgodnie z przepisami
Unii Europejskiej oraz usprawnienie ich kontroli.
                                        
                                    Art. 14.
Minister właściwy do spraw rolnictwa odmawia wydania licencji, w przypadku gdy:
   1) statek rybacki, którego dotyczy składany wniosek o wydanie licencji, nie
     jest wpisany do rejestru;
   2) armator ubiegający się o wydanie licencji został skazany prawomocnym
     wyrokiem za umyślne przestępstwo popełnione przy użyciu statku rybackiego.
                                        
                                    Art. 15.
1. Minister właściwy do spraw rolnictwa, w drodze decyzji:
   1) na wniosek właściwego okręgowego inspektora rybołówstwa morskiego może
     zawiesić licencję na czas określony, nie dłuższy niż 6 miesięcy, jeżeli
     armator prowadził ukierunkowane połowy organizmów morskich w okresie
     ochronnym lub w obwodzie ochronnym;
   2) cofa licencję, w przypadku gdy:
     a) statek rybacki został wykreślony z rejestru statków rybackich lub
     b) armator został skazany prawomocnym wyrokiem za umyślne przestępstwo
       popełnione przy użyciu statku rybackiego, lub
     c) armator w okresie ostatnich 2 lat został ukarany za prowadzenie
       ukierunkowanych połowów organizmów morskich w okresie ochronnym lub w
       obwodzie ochronnym.
2. Decyzjom, o których mowa w ust. 1, nadaje się rygor natychmiastowej
  wykonalności.
                                        
                                    Art. 16.
1. Wykonywanie rybołówstwa morskiego w danym roku kalendarzowym wymaga
  uzyskania specjalnego zezwolenia połowowego.
2. Specjalne zezwolenie połowowe jest wydawane, na wniosek armatora, na statek
  rybacki, na który wydano licencję, z zastrzeżeniem ust. 3.
3. Armator występujący z wnioskiem o wydanie specjalnego zezwolenia połowowego
  na statek rybacki, na który nie posiada licencji, składa ten wniosek łącznie
  z wnioskiem o wydanie licencji.
4. Specjalne zezwolenie połowowe wydaje:
   1) minister właściwy do spraw rolnictwa - na połowy w polskiej wyłącznej
     strefie ekonomicznej, na morzu terytorialnym, w Zatoce Puckiej i w Zatoce
     Gdańskiej oraz poza polskimi obszarami morskimi;
   2) właściwy okręgowy inspektor rybołówstwa morskiego - na połowy w Zalewie
     Wiślanym, w Zalewie Szczecińskim, na obszarze Zalewu Kamieńskiego i
     Jeziora Dąbie.
5. Wniosek o wydanie specjalnego zezwolenia połowowego, o którym mowa w ust. 4
  pkt 1, składa się za pośrednictwem okręgowego inspektora rybołówstwa
  morskiego, właściwego dla portu macierzystego statku rybackiego, ktry
  potwierdza informacje złoone we wniosku.
6. Wniosek o wydanie specjalnego zezwolenia połowowego składa się w terminie do
  dnia 31 października roku poprzedzającego rok, na który ma być wydane
  specjalne zezwolenie połowowe, z zastrzeżeniem ust. 7.
7. Po upływie terminu, o którym mowa w ust. 6, armator, który nabył uprawnienie
  do wykonywania rybołówstwa morskiego na podstawie umowy międzynarodowej albo
  z innego tytułu, może ubiegać się o wydanie specjalnego zezwolenia
  połowowego.
8. Wniosek o wydanie specjalnego zezwolenia połowowego zawiera:
   1) imię, nazwisko, określenie miejsca zamieszkania i adres albo nazwę,
     określenie siedziby i adres armatora statku rybackiego;
   2) numer licencji połowowej, z zastrzeżeniem ust. 3;
   3) określenie organizmów morskich, które będą celem połowu;
   4) wnioskowaną kwotę połowową, jeżeli jest wymagana;
   5) rejon prowadzenia połowów;
   6) rodzaj narzędzi połowowych.
9. W czasie wykonywania rybołówstwa morskiego specjalne zezwolenie połowowe
  powinno znajdować się na statku rybackim, na który zostało wydane.
10. Minister właściwy do spraw rolnictwa określi, w drodze rozporządzenia, wzór
  specjalnego zezwolenia połowowego, mając na względzie ujednolicenie tych
  dokumentów zgodnie z przepisami Unii Europejskiej oraz usprawnienie ich
  kontroli.
                                        
                                    Art. 17.
Minister właściwy do spraw rolnictwa, po zasięgnięciu opinii organizacji
społeczno-zawodowych rybaków, określa corocznie, w drodze rozporządzenia, sposób
i warunki wykorzystania ogólnej kwoty połowowej na akwenach wodnych, o których
mowa w art. 16 ust. 4 pkt 1, mając na względzie ochronę i racjonalne
wykorzystanie żywych zasobów morza.
                                        
                                    Art. 18.
Właściwy okręgowy inspektor rybołówstwa morskiego może określić corocznie, w
drodze zarządzenia, organizmy morskie objęte ogólną kwotą połowową, a także, po
zasięgnięciu opinii organizacji społeczno-zawodowych rybaków, sposób i warunki
wykorzystania tej kwoty na akwenach wodnych, o których mowa w art. 16 ust. 4
pkt 2.
                                        
                                    Art. 19.
Organy, o których mowa w art. 17 i 18, określając sposób i warunki wykorzystania
ogólnej kwoty połowowej, mogą uwzględnić historyczne prawa połowowe
poszczególnych armatorów.
                                        
                                    Art. 20.
1. W przypadku cofnięcia licencji cofa się również specjalne zezwolenie
  połowowe.
2. W przypadku stosowania niedozwolonych narzędzi połowowych lub w przypadku
  gdy armator w ciągu 6 miesięcy został dwukrotnie ukarany za naruszanie tego
  samego przepisu o rybołówstwie, organ wydający specjalne zezwolenie połowowe
  może wydać decyzję o czasowym zakazie połowów organizmów morskich określonych
  w specjalnym zezwoleniu połowowym, na okres nie dłuższy niż 6 miesięcy.
3. Decyzjom, o których mowa w ust. 1 i 2, nadaje się rygor natychmiastowej
  wykonalności.
                                        
                                    Art. 21.
Kwoty połowowe niewykorzystane po wydaniu decyzji, o której mowa w art. 15 ust.
1 pkt 1 i art. 20, minister właściwy do spraw rolnictwa może rozdzielić po
zasięgnięciu opinii organizacji społeczno-zawodowych rybaków.
                                        
                                    Art. 22.
1. Prowadzenie skupu lub przetwórstwa organizmów morskich w polskich obszarach
  morskich wymaga uzyskania zezwolenia.
2. Zezwolenie, o którym mowa w ust. 1, wydaje minister właściwy do spraw
  rolnictwa, na czas nie dłuższy niż 12 miesięcy, na wniosek armatora statku,
  przy użyciu którego prowadzony jest skup lub przetwórstwo na morzu organizmów
  morskich.
3. Wniosek o wydanie zezwolenia zawiera:
   1) imię, nazwisko, określenie miejsca zamieszkania i adres albo nazwę,
     określenie siedziby i adres armatora statku, przy użyciu którego
     prowadzony jest skup lub przetwórstwo organizmów morskich;
   2) nazwę, oznaczenie, międzynarodowy sygnał wywoławczy, port macierzysty
     oraz przynależność państwową statku;
   3) rodzaj napędu statku, moc w kW silników głównych i pomocniczych;
   4) długość całkowitą statku;
   5) długość między pionami;
   6) pojemność statku;
   7) pojemność ładowni przeznaczonych do przechowywania produktów rybołówstwa;
   8) określenie ilości oraz gatunku organizmów morskich, które będą celem
     prowadzonego skupu lub przetwórstwa;
   9) planowany rejon prowadzenia skupu lub przetwórstwa organizmów morskich.
4. Zezwolenie zawiera:
   1) imię, nazwisko, określenie miejsca zamieszkania i adres albo nazwę,
     określenie siedziby i adres armatora statku, przy użyciu którego jest
     prowadzony skup lub przetwórstwo organizmów morskich;
   2) nazwę, oznaczenie, międzynarodowy sygnał wywoławczy, port macierzysty
     oraz przynależność państwową statku;
   3) określenie ilości i gatunku organizmów morskich, będących celem
     prowadzonego skupu lub przetwórstwa;
   4) określenie rejonu prowadzenia skupu lub przetwórstwa organizmów morskich;
   5) okres ważności zezwolenia.
5. W czasie prowadzenia skupu lub przetwórstwa organizmów morskich na morzu
  zezwolenie, o ktrym mowa w ust. 1, powinno znajdować się na statku.
                                        
                                    Art. 23.
1. Połowy organizmów morskich w polskich obszarach morskich w celach naukowobadawczych
albo szkoleniowych mogą być prowadzone po uzyskaniu pozwolenia
  właściwego okręgowego inspektora rybołówstwa morskiego.
2. Z wnioskiem o wydanie pozwoleń, o których mowa w ust. 1, mogą wystąpić
  instytuty naukowo-badawcze, szkoły wyższe i wyższe szkoły zawodowe kształcące
  w zakresie rybołówstwa morskiego oraz szkoły ponadgimnazjalne o profilu
  rybołówstwo morskie, których siedziba znajduje się na terytorium
  Rzeczypospolitej Polskiej.
3. Wniosek o wydanie pozwolenia na połowy organizmów morskich w celach naukowobadawczych
zawiera:
   1) planowany zakres i sposób badań;
   2) przewidywany rejon połowów;
   3) określenie organizmów morskich, które będą celem połowów;
   4) planowaną wielkość połowów;
   5) przewidywany czas trwania badań;
   6) oznaczenie statku, przy użyciu którego będą prowadzone połowy w celach
     naukowo-badawczych.
4. Wniosek o wydanie pozwolenia na połowy organizmów morskich w celach
  szkoleniowych zawiera określenie organizmów morskich, które będą celem
  połowów, oraz przewidywany rejon i wielkość połowów.
5. Wnioski, o których mowa w ust. 3 i 4, składa się nie później niż na 1
  miesiąc przed przewidywanym dniem rozpoczęcia połowów organizmów morskich w
  celach naukowo-badawczych albo szkoleniowych.
                                        
                                    Art. 24.
1. Pozwolenie na połowy organizmów morskich w celach naukowo-badawczych określa
  rodzaje organizmów morskich będących celem połowów, wielkość połowów, termin,
  rejon i sposób dokonywania połowów oraz może przewidywać odstępstwa od
  przepisów dotyczących:
   1) okresów ochronnych;
   2) obwodów ochronnych;
   3) wymiarów ochronnych;
   4) rodzaju sprzętu połowowego.
2. Pozwolenie na połowy organizmów morskich w celach szkoleniowych określa
  rodzaje organizmów morskich będących celem połowów, wielkość połowów, termin,
  rejon oraz sposób dokonywania połowów.
3. W czasie prowadzenia połowów organizmów morskich w celach naukowo-badawczych
  albo szkoleniowych pozwolenia, o których mowa w ust. 1 i 2, powinny znajdować
  się na statku.
                                        
                                    Art. 25.
Podmiot, który przeprowadził połowy organizmów morskich w celach naukowobadawczych,
jest obowiązany przedstawić okręgowemu inspektorowi rybołówstwa
morskiego, który wydał pozwolenie, wyniki i wnioski z wykonanych badań, w
terminie 3 miesięcy od dnia ich zakończenia.
                                    Art. 26.
1. Okręgowy inspektor rybołówstwa morskiego, który wydał pozwolenie na połowy
  organizmów morskich w celach naukowo-badawczych albo szkoleniowych, może je
  cofnąć, w drodze decyzji, w przypadku rażącego naruszania przepisów o
  rybołówstwie.
2. Decyzji, o której mowa w ust. 1, nadaje się rygor natychmiastowej
  wykonalności.
                                        
                                    Art. 27.
1. Odmawia się powtrnego wydania pozwolenia na połowy organizmów morskich w
  celach naukowo-badawczych, w przypadku gdy:
   1) wnioskodawca ubiegający się o pozwolenie nie przedstawił wyników i
     wniosków, o których mowa w art. 25, lub
   2) podczas przeprowadzania poprzednich badań zostały rażąco naruszone
     przepisy o rybołówstwie lub warunki określone w pozwoleniu na połowy
     organizmów morskich w celach naukowo-badawczych.
2. Odmawia się powtrnego wydania pozwolenia na połowy organizmów morskich w
  celach szkoleniowych przez okres 3 lat, jeżeli podczas poprzednich połowów
  zostały rażąco naruszone przepisy o rybołówstwie lub warunki określone w
  pozwoleniu na połowy organizmów morskich w celach szkoleniowych.
                                        
                                    Art. 28.
1. Połowy w celach sportowo-rekreacyjnych w polskich obszarach morskich mogą
  być prowadzone po uzyskaniu sportowego zezwolenia połowowego.
2. Sportowe zezwolenie połowowe wydaje okręgowy inspektor rybołówstwa morskiego
  na wniosek:
   1) osoby fizycznej - na prowadzenie połowów z brzegu, ze statku lub z innych
     urządzeń pływających;
   2) organizatora zawodów sportowych - na prowadzenie połowów z brzegu;
   3) armatora statku - na prowadzenie połowów z jego statku.
3. Wniosek, o którym mowa w ust. 2, zawiera:
   1) imię, nazwisko, określenie miejsca zamieszkania i adres albo nazwę,
     określenie siedziby i adres wnioskodawcy;
   2) serię i numer dokumentu tożsamości;
   3) wskazanie terminu, na jaki ma być wydane zezwolenie;
   4) w przypadku armatora statku - nazwę lub oznakę statku;
   5) w przypadku organizatora zawodów sportowych - listę uczestników zawodów
     oraz miejsce i czas trwania zawodów.
4. Sportowe zezwolenie połowowe zawiera w szczególności:
   1) imię, nazwisko, określenie miejsca zamieszkania i adres albo nazwę,
     określenie siedziby i adres wnioskodawcy;
   2) okres ważności zezwolenia;
   3) określenie ilości i gatunku ryb oraz sposobu prowadzenia połowu.
5. Sportowe zezwolenie połowowe wydaje się na okres 1 miesiąca albo 1 roku,
  albo na czas trwania zawodów sportowych.
6. Do prowadzenia połowów w celach sportowo-rekreacyjnych nie mogą być używane
  narzędzia połowowe wykorzystywane do wykonywania rybołówstwa morskiego.
7. Minister właściwy do spraw rolnictwa określi, w drodze rozporządzenia,
  szczegółowy sposób i warunki prowadzenia połowów w celach sportoworekreacyjnych
oraz wzory sportowych zezwoleń połowowych dla podmiotów, o
  których mowa w ust. 2, mając na względzie ochronę żywych zasobów morza i
  zapewnienie porządku przy połowach.
                                        
                                    Art. 29.
1. Prowadzenie chowu lub hodowli ryb i innych organizmów morskich albo
  zarybiania w polskich obszarach morskich wymaga uzyskania zezwolenia ministra
  właściwego do spraw rolnictwa, z zastrzeżeniem ust. 7.
2. Wniosek o wydanie zezwolenia, o którym mowa w ust. 1, zawiera:
   1) imię, nazwisko, określenie miejsca zamieszkania i adres albo nazwę,
     określenie siedziby i adres wnioskodawcy;
   2) miejsce, okres i sposób planowanego prowadzenia chowu lub hodowli
     organizmów morskich oraz ich gatunek - w przypadku zezwolenia na chów lub
     hodowlę ryb i innych organizmów morskich;
   3) ilość, gatunek i rodzaj materiału zarybieniowego oraz miejsce i czas
     planowanego zarybiania - w przypadku zezwolenia na zarybianie;
   4) rodzaj, ilość, miejsce, czas i sposób planowanego pozyskania materiału
     biologicznego, jeżeli zarybianie wymaga jego pozyskania.
3. Zezwolenie zawiera określenie:
   1) rodzaju, ilości, miejsca, czasu i sposobu pozyskania materiału
     biologicznego;
   2) ilości, gatunku i rodzaju materiału zarybieniowego oraz wskazanie miejsca
     i czasu zarybiania albo
   3) miejsca, okresu i sposobu prowadzenia chowu lub hodowli organizmów
     morskich oraz ich gatunku.
4. Odmawia się wydania zezwolenia, jeżeli planowana działalność stanowiłaby
  zagrożenie dla trwałości lub równowagi środowiska morskiego.
5. Zezwolenie cofa się, w drodze decyzji, jeżeli jest realizowane niezgodnie z
  warunkami w nim określonymi lub działalność ta stanowi zagrożenie dla
  trwałości lub równowagi środowiska morskiego.
6. Decyzji, o której mowa w ust. 5, nadaje się rygor natychmiastowej
  wykonalności.
7. Zezwolenia nie wymaga zarybianie w polskich obszarach morskich, o którym
  mowa w art. 30.
                                        
                                    Art. 30.
1. Utrzymanie i odtwarzanie zasobów ryb w polskich obszarach morskich jest
  dokonywane przez planowane zarybianie polskich obszarów morskich.
2. Zarybianie, o którym mowa w ust. 1, prowadzi minister właściwy do spraw
  rolnictwa.
3. Koszty zarybiania, o których mowa w ust. 1, są ponoszone corocznie przez
  budżet państwa, z części, której dysponentem jest minister właściwy do spraw
  rolnictwa.
4. Przepis ust. 3 nie dotyczy zarybiania, na które wymagane jest zezwolenie, o
  którym mowa w art. 29 ust. 1.
                                        
                                    Art. 31.
Minister właściwy do spraw rolnictwa określi, w drodze rozporządzenia, na morzu
terytorialnym i w polskiej wyłącznej strefie ekonomicznej:
   1) wymiary i okresy ochronne organizmów morskich,
   2) szczegółowe warunki wykonywania rybołówstwa morskiego, w tym:
     a) rodzaj i ilość narzędzi połowowych oraz ich konstrukcję,
     b) sposób prowadzenia połowów,
     c) wielkość dopuszczalnego przyłowu,
     d) sposób oznakowania narzędzi połowowych używanych wyłącznie do połowów w
       strefie 3 Mm od linii brzegu
   - które nie są objęte Wspólną Polityką Rybacką Unii Europejskiej, mając na
     względzie ochronę żywych zasobów morza.
                                        
                                    Art. 32.
Właściwy okręgowy inspektor rybołówstwa morskiego, po zasięgnięciu opinii
jednostki badawczo-rozwojowej lub szkoły wyższej wskazanej przez ministra
właściwego do spraw rolnictwa, organizacji społeczno-zawodowych rybaków oraz
właściwego miejscowo wojewody, określi, w drodze zarządzenia:
   1) stałe obwody ochronne lub obwody ochronne na czas określony oraz
     szczegółowe warunki prowadzenia w nich połowów,
   2) wymiary i okresy ochronne organizmów morskich na morskich wodach
     wewnętrznych,
   3) szczegółowy sposób wykonywania rybołówstwa morskiego na morskich wodach
     wewnętrznych, w tym:
     a) rodzaj i ilość narzędzi połowowych oraz ich konstrukcję,
     b) porządek przy połowach oraz oznakowanie narzędzi połowowych,
     c) sposób zajmowania miejsc przez rybaków
- mając na względzie ochronę i racjonalne wykorzystanie żywych zasobów morza.
                                        
                                    Art. 33.
1. Przepisy dotyczące okresów ochronnych, obwodów ochronnych, wymiarów
  ochronnych oraz rodzaju sprzętu połowowego nie dotyczą połowów organizmów
  morskich w celach naukowo-badawczych, w zakresie określonym w pozwoleniu, o
  którym mowa w art. 24 ust. 1.
2. Przepisy dotyczące okresu ochronnego nie dotyczą połowów dorsza prowadzonych
  w celach sportowo-rekreacyjnych oraz pozyskiwania materiału biologicznego.
                                        
                                    Art. 34.
Zabrania się:
   1) niszczenia tarlisk, ikry oraz narybku;
   2) połowu organizmów morskich w obwodzie ochronnym, niezgodnie z warunkami
     określonymi w przepisach wydanych na podstawie art. 32 pkt 1;
   3) połowu organizmów morskich, które:
     a) nie przekroczyły ustanowionych dla nich wymiarów ochronnych,
     b) znajdują się w ustanowionych dla nich okresach ochronnych;
   4) połowu organizmów morskich, których ogólna kwota połowowa została
     wyczerpana;
   5) używania materiałów wybuchowych, środków odurzających, trujących i
     zanieczyszczających środowisko morskie;
   6) wyrzucania za burtę statku rybackiego wyłowionych organizmów morskich
     określonych gatunków, z wyjątkiem tych, które nie przekroczyły
     ustanowionych dla nich wymiarów ochronnych, lub złowionych w okresie
     ochronnym;
   7) wprowadzania do obrotu organizmów morskich złowionych na podstawie
     sportowego zezwolenia połowowego.
                                        
                                    Art. 35.
Zabrania się wyładowywania na ląd, wprowadzania do obrotu, magazynowania,
transportu i przeładunku w morzu organizmów morskich złowionych z naruszeniem
przepisów o rybołówstwie.
                                        
                                    Art. 36.
1. Zabrania się naruszania stanowiących cudzą własność narzędzi połowowych,
  chyba że jest to konieczne ze względu na działanie siły wyższej,
  bezpieczeństwo żeglugi oraz na potrzeby ratownictwa lub nadzoru nad
  wykonywaniem rybołówstwa.
2. Narzędzia połowowe wystawione w polskich obszarach morskich, które nie są
  oznakowane, uznaje się za porzucone z zamiarem wyzbycia się ich własności.
3. Narzędzia połowowe, o których mowa w ust. 2, są przekazywane dyrektorowi
  urzędu morskiego, właściwemu ze względu na miejsce znalezienia tych narzędzi.
4. Organizmy morskie znajdujące się w narzędziach połowowych, o których mowa w
  ust. 2, nadające się do spożycia, okręgowy inspektor rybołówstwa morskiego
  sprzedaje z wolnej ręki albo przekazuje nieodpłatnie placówkom opiekuńczowychowawczym
lub domom pomocy społecznej.
5. Środki finansowe uzyskane ze sprzedaży, o której mowa w ust. 4, są
  przekazywane na rachunek dochodów budżetu państwa właściwego urzędu
  morskiego.
                                        
                                    Art. 37.
1. Zabrania się wydawania lub wystawiania narzędzi połowowych w taki sposób lub
  w takim miejscu, aby:
   1) powodowały uszkodzenia innych narzędzi połowowych lub
   2) utrudniały połów innym rybakom.
2. Narzędzia połowowe mogą być używane do prowadzenia połowów przez:
   1) podmiot, o którym mowa w art. 4, po uzyskaniu licencji i specjalnego
     zezwolenia połowowego;
   2) podmioty, o których mowa w art. 23 ust. 2, po uzyskaniu odpowiedniego
     pozwolenia;
   3) podmioty posiadające odpowiednie zezwolenia, o których mowa w art. 28
     ust. 2 i w art. 29 ust. 1.
                                        
                                    Art. 38.
1. Dziennik połowowy, na wniosek armatora statku rybackiego, wydaje okręgowy
  inspektor rybołówstwa morskiego właściwy dla portu macierzystego danego
  statku rybackiego.
2. Za wydanie dziennika połowowego pobiera się opłatę stanowiącą równowartość
  kosztów wykonania tego dziennika; opłata stanowi dochód budżetu państwa.
                                        
                                    Art. 39.
Do dziennika połowowego wpisuje się:
   1) dane wymagane przepisami Unii Europejskiej ustanawiającymi szczegółowe
     zasady dla zapisu informacji dotyczących połowów dokonywanych przez
     państwa członkowskie[1];
   2) liczbę operacji połowowych dokonanych w danym dniu;
   3) rozmiar albo ilość użytych do połowów narzędzi połowowych;
   4) czas połowów;
   5) ilość organizmów morskich danego gatunku wyrzuconych za burtę statku.
                                        
                                    Art. 40.
1. Oryginał strony dziennika połowowego doręcza się okręgowemu inspektorowi
  rybołówstwa morskiego właściwemu dla portu macierzystego statku rybackiego.
2. Oryginał strony dziennika połowowego może być również doręczony okręgowemu
  inspektorowi rybołówstwa morskiego, o którym mowa w ust. 1, za pośrednictwem
  okręgowego inspektora rybołówstwa morskiego właściwego dla portu zakończenia
  rejsu.
                                        
                                    Art. 41.
Dzienniki połowowe przechowuje się na statku rybackim w sposób zapewniający ich
ochronę przed uszkodzeniem lub zniszczeniem.
                                        
                                    Art. 42.
1. Kapitan statku rybackiego, którego statek ma długość całkowitą mniejszą niż
  10 m, jest obowiązany do sporządzania miesięcznych raportów połowowych.
2. Do miesięcznego raportu połowowego wpisuje się:
   1) ilość i gatunek złowionych organizmów morskich;
   2) rejon połowu;
   3) rodzaj i liczbę użytych narzędzi połowowych;
   4) czas trwania połowów;
   5) datę i godzinę wyładunków.
3. Wpisu do miesięcznego raportu połowowego dokonuje się każdorazowo, przed
  upływem 24 godzin, po powrocie z łowiska.
4. Po zakończeniu połowów w danym miesiącu raport, o którym mowa w ust. 1,
  doręcza się okręgowemu inspektorowi rybołówstwa morskiego właściwemu dla
  portu macierzystego statku rybackiego, nie później niż do 5 dnia następnego
  miesiąca.
5. Minister właściwy do spraw rolnictwa określi, w drodze rozporządzenia, wzór
  miesięcznego raportu połowowego, mając na względzie ujednolicenie tych
  dokumentów oraz usprawnienie ich kontroli.
                                        
                                    Art. 43.
1. Deklarację wyładunkowo-przeładunkową kapitan statku rybackiego doręcza
  okręgowemu inspektorowi rybołówstwa morskiego właściwemu dla portu
  macierzystego statku rybackiego. Przepisy art. 40 ust. 2 stosuje się
odpowiednio.
2. W przypadku rejsów połowowych trwających dłużej niż 15 dni kapitan statku
  rybackiego przekazuje okręgowemu inspektorowi rybołówstwa morskiego, o którym
  mowa w ust. 1, informacje zawarte w deklaracji wyładunkowo-przeładunkowej
  drogą radiową lub elektroniczną.
                                        
                                    Art. 44.
Minister właściwy do spraw rolnictwa określi, w drodze rozporządzenia:
   1) wzór dziennika połowowego, w tym wzór deklaracji wyładunkowoprzeładunkowej,
która stanowi część strony dziennika połowowego,
   2) gatunki organizmów morskich, których wyrzucenie za burtę wymaga wykazania
     w dzienniku połowowym
- mając na względzie przepisy Unii Europejskiej oraz ochronę żywych zasobów
 morza.
                                        
                                    Art. 45.
1. W przypadku transportu produktów rybołówstwa przewoźnik jest obowiązany
  posiadać dokument przewozowy wystawiony przez armatora statku rybackiego, z
  którego pochodzą transportowane produkty rybołówstwa.
2. Przepisu ust. 1 nie stosuje się, w przypadku gdy transport produktów
  rybołówstwa do miejsca pierwszej sprzedaży odbywa się na terenie portu lub na
  odległość mniejszą niż 20 km od miejsca wyładunku tych produktów ze statku
  rybackiego.
                                        
                                    Art. 46.
Minister właściwy do spraw rolnictwa określi, w drodze rozporządzenia, wzór
dokumentu przewozowego, o którym mowa w art. 45 ust. 1, mając na względzie
zapewnienie skuteczności kontroli obrotu produktami rybołówstwa.
                                        
                                    Art. 47.
1. Minister właściwy do spraw rolnictwa sprawuje nadzór nad ruchem statków
  rybackich przy pomocy satelitarnego systemu monitorowania oraz zbiera,
  gromadzi, przetwarza i udostępnia dane w zakresie wykonywania rybołówstwa
  morskiego.
2. Kapitan statku rybackiego, objętego satelitarnym nadzorem ruchu statków
  rybackich, w przypadku awarii przekaźnika satelitarnego przekazuje informacje
  jednostce organizacyjnej podległej ministrowi właściwemu do spraw rolnictwa
  drogą radiową lub elektroniczną.
                                        
                                    Art. 48.
1. Program zbierania, gromadzenia i zarządzania danymi niezbędnymi do
  realizacji Wspólnej Polityki Rybackiej Unii Europejskiej[2], zwany dalej
  "programem", jest realizowany na terytorium Rzeczypospolitej Polskiej przez
  jednostkę badawczo-rozwojową prowadzącą badania naukowe w zakresie objętym
  Wspólną Polityką Rybacką Unii Europejskiej oraz posiadającą odpowiednie
  warunki techniczno-organizacyjne do zbierania i zarządzania danymi.
2. Program, o którym mowa w ust. 1, jest finansowany z budżetu państwa w ramach
  wieloletniego planu finansowania.
3. Minister właściwy do spraw rolnictwa określi, w drodze rozporządzenia,
jednostkę badawczo-rozwojową, o której mowa w ust. 1, biorąc pod uwagę
  warunki techniczno-organizacyjne niezbędne do zbierania i zarządzania danymi
  w zakresie Wspólnej Polityki Rybackiej Unii Europejskiej.
                                    Art. 49.
1. Armator statku rybackiego o polskiej przynależności jest obowiązany do
  przyjęcia na pokład swojego statku obserwatora lub obserwatorów, wyznaczonych
  przez jednostkę badawczo-rozwojową, o ktrej mowa w art. 48, do
  przeprowadzenia czynności niezbędnych do realizacji programu, jeżeli ich
  obecność nie spowoduje konieczności zmniejszenia liczby załogi statku.
2. Udokumentowane przez armatora statku rybackiego, o którym mowa w ust. 1,
  koszty pobytu obserwatora lub obserwatorów oraz koszty przeprowadzonych przez
  nich czynności są pokrywane ze środków przeznaczonych na realizację programu.
3. Czynności związane z realizacją programu nie powinny przeszkadzać w
  normalnej eksploatacji statku rybackiego, a ewentualne utrudnienia powinny
  być uzgodnione z armatorem danego statku rybackiego.
4. Jednostka badawczo-rozwojowa, o której mowa w art. 48, jest obowiązana, co
  najmniej 48 godzin przed zamierzonym terminem wysłania obserwatora lub
  obserwatorów, zgłosić ten zamiar armatorowi statku rybackiego, na którym
  planowane jest przeprowadzenie czynności związanych z realizacją programu.
                                   Rozdział 3
          Organy administracji rybołówstwa morskiego i ich kompetencje
                                        
                                    Art. 50.
Organami administracji rybołówstwa morskiego są:
   1) minister właściwy do spraw rolnictwa;
   2) okręgowi inspektorzy rybołówstwa morskiego - jako organy administracji
     niezespolonej.
                                        
                                    Art. 51.
1. Okręgowi inspektorzy rybołówstwa morskiego podlegają ministrowi właściwemu
  do spraw rolnictwa.
2. Okręgowych inspektorów rybołówstwa morskiego powołuje i odwołuje minister
  właściwy do spraw rolnictwa, po zasięgnięciu opinii właściwego miejscowo
  wojewody.
3. Zastępców okręgowych inspektorów rybołówstwa morskiego powołuje i odwołuje
  minister właściwy do spraw rolnictwa, na wniosek okręgowych inspektorów
  rybołówstwa morskiego.
4. Minister właściwy do spraw rolnictwa w porozumieniu z ministrem właściwym do
  spraw administracji publicznej określi, w drodze rozporządzenia, siedziby i
  terytorialny zakres działania okręgowych inspektorów rybołówstwa morskiego,
  mając na względzie zwiększenie efektywności działania tych organów.
                                        
                                    Art. 52.
1. Okręgowi inspektorzy rybołówstwa morskiego wykonują swoje zadania przy
  pomocy okręgowych inspektoratów rybołówstwa morskiego.
2. Okręgowe inspektoraty rybołówstwa morskiego tworzy i znosi, w drodze
  rozporządzenia, minister właściwy do spraw rolnictwa, mając na względzie
  siedziby i terytorialny zakres działania okręgowych inspektorów rybołówstwa
  morskiego oraz zwiększenie efektywności działania organów administracji
  rybołówstwa morskiego.
3. Organizację okręgowego inspektoratu rybołówstwa morskiego określa statut
  nadany, w drodze zarządzenia, przez ministra właściwego do spraw rolnictwa.
                                        
                                    Art. 53.
W sprawach należących do właściwości organów administracji rybołówstwa
morskiego, rozstrzyganych w trybie postępowania administracyjnego, decyzje w
pierwszej instancji wydaje okręgowy inspektor rybołówstwa morskiego, chyba że na
podstawie przepisu szczególnego organem właściwym w pierwszej instancji jest
minister właściwy do spraw rolnictwa.
                                        
                                    Art. 54.
1. Organy administracji rybołówstwa morskiego działają na terytorium i w
  wyłącznej strefie ekonomicznej Rzeczypospolitej Polskiej.
2. Organy administracji rybołówstwa morskiego są właściwe także w sprawach
  wykonywania zadań poza polskimi obszarami morskimi określonych umowami
  międzynarodowymi.
                                        
                                    Art. 55.
W zakresie nieunormowanym w przepisach ustawy, jeżeli jest to niezbędne dla
ochrony żywych zasobów morza i zachowania porządku przy połowach, okręgowi
inspektorzy rybołówstwa morskiego mogą wydawać zarządzenia porządkowe,
zawierające zakazy lub nakazy określonego zachowania.
                                        
                                    Art. 56.
1. Nadzór nad przestrzeganiem przepisów o rybołówstwie sprawują okręgowi
  inspektorzy rybołówstwa morskiego za pośrednictwem inspektorów rybołówstwa
  morskiego, zwanych dalej "inspektorami".
2. Inspektorzy przy wykonywaniu swoich czynności, współdziałają z organami
  Inspekcji Jakości Handlowej Artykułów Rolno-Spożywczych, Inspekcji Celnej,
  Inspekcji Weterynaryjnej, Policji, Państwowej Straży Rybackiej, Straży
  Granicznej oraz z terenowymi organami administracji morskiej.
3. Rada Ministrów określi, w drodze rozporządzenia, sposób współdziałania
  inspektorów z organami, o których mowa w ust. 2, w celu skoordynowania
  kontroli w zakresie przestrzegania przepisów o rybołówstwie na terytorium i w
  wyłącznej strefie ekonomicznej Rzeczypospolitej Polskiej, ze szczególnym
  uwzględnieniem portów morskich, transportu, zakładów przetwórstwa i punktów
  handlowych, mając na względzie zwiększenie efektywności kontroli i obniżenie
  jej kosztów.
                                        
                                    Art. 57.
1. W czasie wykonywania czynności służbowych inspektor jest obowiązany:
   1) posiadać przy sobie legitymację służbową i okazać ją na żądanie osoby,
     której czynności dotyczą;
   2) nosić na widocznym miejscu oznakę służbową.
2. Minister właściwy do spraw rolnictwa określi, w drodze rozporządzenia, wzór
  legitymacji i oznaki służbowej inspektorów, mając na względzie ułatwienie
  identyfikacji służb kontrolnych.
                                        
                                    Art. 58.
W czasie wykonywania czynności służbowych inspektor jest uprawniony do:
   1) zatrzymania statku rybackiego i wejścia na jego pokład;
   2) kontroli dokumentów tożsamości, dziennika połowowego, dokumentu
     przewozowego oraz dokumentów uprawniających do wykonywania rybołówstwa
     morskiego, prowadzenia skupu lub przetwórstwa na morzu organizmów
     morskich, połowów organizmów morskich w celach naukowo-badawczych,
     szkoleniowych albo sportowo-rekreacyjnych, prowadzenia zarybiania oraz
     chowu lub hodowli ryb i innych organizmów morskich;
   3) sprawdzania, czy rybołówstwo jest wykonywane zgodnie z obowiązującymi
     przepisami, w tym z umowami międzynarodowymi, których Rzeczpospolita
     Polska jest stroną;
   4) kontroli narzędzi połowowych i złowionych organizmów morskich;
   5) kontroli pomieszczeń statków, środków transportu, magazynów, przetwórni i
     innych pomieszczeń służących do przechowywania organizmów morskich na
     lądzie;
   6) żądania pisemnych lub ustnych wyjaśnień;
   7) wykonywania innych czynności niezbędnych do przeprowadzenia kontroli, a w
     przypadkach uzasadnionego podejrzenia naruszenia przepisów ustawy - do
     zatrzymania:
     a) dokumentów, o których mowa w pkt 2,
     b) organizmów morskich i narzędzi połowowych oraz ich zabezpieczenia.
                                        
                                    Art. 59.
1. Jeżeli zachodzi uzasadnione podejrzenie naruszenia przepisów o rybołwstwie,
  inspektor może zatrzymać i skontrolować oraz doprowadzić do portu polskiego
  statek rybacki o obcej przynależności znajdujący się w polskich obszarach
  morskich.
2. O zatrzymaniu i doprowadzeniu statku rybackiego o obcej przynależności do
  portu polskiego inspektor zawiadamia okręgowego inspektora rybołówstwa
  morskiego, który informuje niezwłocznie właściwy organ państwa bandery tego
  statku.
                                        
                                    Art. 60.
1. Dokonujący połowu organizmów morskich w polskich obszarach morskich jest
  obowiązany, na wezwanie inspektora, zatrzymać się i na jego żądanie umożliwić
  wykonanie czynności kontrolnych, a w szczególności:
   1) udzielić niezbędnych wyjaśnień;
   2) przedstawić do wglądu żądane dokumenty;
   3) umożliwić obejrzenie złowionych organizmów morskich i narzędzi połowowych
     oraz sprzętu używanego do badań, a także pobranych w trakcie badań próbek
     i wykonanych analiz;
   4) umożliwić dokonanie wpisów w dzienniku połowowym;
   5) umożliwić korzystanie ze środków łączności;
   6) udzielić wszelkiej innej pomocy niezbędnej do prawidłowego
     przeprowadzenia kontroli.
2. Kapitan statku rybackiego jest obowiązany udzielać inspektorowi pomocy w
  czasie wykonywania przez niego czynności w zakresie nadzoru nad
  przestrzeganiem przepisów o rybołówstwie.
3. Czynności kontrolne wykonuje się w taki sposób, aby w jak najmniejszym
  stopniu zakłócić prowadzenie połowów.
                                        
                                    Art. 61.
1. Inspektor może dokonać kontroli statku rybackiego o polskiej przynależności,
  poławiającego poza polskimi obszarami morskimi, w celu stwierdzenia, czy na
  tym statku są przestrzegane przepisy o rybołówstwie, a także postanowienia
  umów międzynarodowych, których Rzeczpospolita Polska jest stroną.
2. Kapitan statku rybackiego poławiającego poza polskimi obszarami morskimi
  jest obowiązany zapewnić inspektorowi niezbędne zakwaterowanie i wyżywienie.
3. Koszty zakwaterowania i wyżywienia inspektora, o których mowa w ust. 2, są
  pokrywane z budżetu właściwego okręgowego inspektora rybołówstwa morskiego.
                                        
                                    Art. 62.
1. Po zakończeniu czynności kontrolnych inspektor sporządza protokół, który
  zawiera w szczególności:
   1) datę jego sporządzenia;
   2) imię i nazwisko wykonującego czynności kontrolne;
   3) dane dotyczące podmiotu kontrolowanego;
   4) oznaczenie miejsca kontroli, a w przypadku kontroli statku rybackiego
     oznakę rybacką tego statku;
   5) opis czynności kontrolnych;
   6) stwierdzone naruszenia przepisów o rybołówstwie.
2. Protokół, o którym mowa w ust. 1, podpisują inspektor oraz podmiot
  kontrolowany albo inna osoba upoważniona do występowania w imieniu tego
  podmiotu.
3. Podmiot, o którym mowa w ust. 2, ma prawo wnieść zastrzeżenia do treści
  protokołu w terminie 7 dni od dnia przedłożenia mu protokołu do podpisu.
4. W protokole umieszcza się informację o braku zastrzeżeń albo o wniesionych
  zastrzeżeniach lub o odmowie podpisania protokołu.
5. W razie uwzględnienia zastrzeżeń inspektor uzupełnia protokół.
6. Odmowa podpisania protokołu przez podmiot kontrolowany nie stanowi
  przeszkody do podpisania protokołu przez inspektora.
7. Protokół sporządza się w dwóch egzemplarzach, z których jeden przekazuje się
  podmiotowi kontrolowanemu.
                                        
                                   Rozdział 4
                                 Kary pieniężne
                                        
                                    Art. 63.
1. Kto wykonuje rybołówstwo morskie statkiem rybackim z naruszeniem przepisów
  ustawy i aktów wykonawczych wydanych na jej podstawie oraz przepisów Wspólnej
  Polityki Rybackiej Unii Europejskiej, podlega, w przypadku:
   1) armatora statku rybackiego o długości całkowitej równej albo większej niż
     10 m - karze pieniężnej do wysokości nieprzekraczającej
     pięćdziesięciokrotnego przeciętnego wynagrodzenia miesięcznego w
     gospodarce narodowej za rok poprzedzający, ogłaszanego przez Prezesa
     Głównego Urzędu Statystycznego;
   2) kapitana statku rybackiego o długości całkowitej równej albo większej niż
     10 m - karze pieniężnej do wysokości nieprzekraczającej dwudziestokrotnego
     przeciętnego wynagrodzenia miesięcznego w gospodarce narodowej za rok
     poprzedzający, ogłaszanego przez Prezesa Głównego Urzędu Statystycznego;
   3) armatora lub kapitana statku rybackiego o długości całkowitej mniejszej
     niż 10 m - karze pieniężnej do wysokości nieprzekraczającej
     dziesięciokrotnego przeciętnego wynagrodzenia miesięcznego w gospodarce
     narodowej za rok poprzedzający, ogłaszanego przez Prezesa Głównego Urzędu
     Statystycznego.
2. Kto z naruszeniem przepisów o rybołówstwie:
   1) prowadzi połowy organizmów morskich w celach naukowo-badawczych albo
     szkoleniowych;
   2) prowadzi skup lub przetwórstwo na morzu organizmów morskich;
   3) prowadzi chów lub hodowlę ryb i innych organizmów morskich;
   4) dokonuje zarybiania;
   5) prowadzi obrót produktami rybołówstwa
   - podlega karze pieniężnej do wysokości nieprzekraczającej
    dziesięciokrotnego przeciętnego wynagrodzenia miesięcznego w gospodarce
    narodowej za rok poprzedzający, ogłaszanego przez Prezesa Głównego Urzędu
    Statystycznego.
3. Kto z naruszeniem przepisów o rybołówstwie prowadzi połowy w celach sportoworekreacyjnych,
podlega karze pieniężnej do wysokości nieprzekraczającej
  dwukrotnego przeciętnego wynagrodzenia miesięcznego w gospodarce narodowej za
  rok poprzedzający, ogłaszanego przez Prezesa Głównego Urzędu Statystycznego.
4. Minister właściwy do spraw rolnictwa określi, w drodze rozporządzenia,
  wysokość kar pieniężnych za naruszenia, o których mowa w ust. 1-3,
  zróżnicowane w zależności od ich rodzaju i społecznej szkodliwości.
                                        
                                    Art. 64.
1. Kary pieniężne, o których mowa w art. 63 ust. 1-3, wymierzają, w drodze
  decyzji, okręgowi inspektorzy rybołówstwa morskiego.
2. Od decyzji, o których mowa w ust. 1, przysługuje odwołanie do ministra
  właściwego do spraw rolnictwa.
3. Decyzji, o której mowa w ust. 1, nadaje się rygor natychmiastowej
  wykonalności.
                                        
                                    Art. 65.
1. Kary pieniężnej nie nakłada się, jeżeli od dnia popełnienia czynu upłynęło 5
  lat.
2. Wymierzonej kary pieniężnej nie pobiera się po upływie 5 lat od dnia wydania
  ostatecznej decyzji o nałożeniu kary.
3. Bieg przedawnienia, o którym mowa w ust. 2, przerywa się przez dokonanie
  pierwszej czynności egzekucyjnej, o której ukarany został powiadomiony.
4. Po przerwaniu biegu przedawnienia biegnie ono na nowo od dnia następującego
  po dniu, w którym zakończono postępowanie egzekucyjne.
5. Kolejne wszczęcie postępowania egzekucyjnego nie przerywa biegu
  przedawnienia.
                                        
                                    Art. 66.
1. Od nieuiszczonych w terminie wymierzonych kar pieniężnych pobiera się
  odsetki za zwłokę w wysokości i na zasadach obowiązujących dla zaległości
  podatkowych.
2. Egzekucja wymierzonych kar pieniężnych wraz z odsetkami za zwłokę następuje
  w trybie przepisów o postępowaniu egzekucyjnym w administracji.
                                   Rozdział 5
       Zmiany w przepisach obowiązujących, przepisy przejściowe i końcowe
                                        
                                    Art. 67.
W ustawie z dnia 9 września 2000 r. o opłacie skarbowej (Dz.U. Nr 86, poz. 960,
z późn. zm.)[3] w załączniku do ustawy, w części IV, w kolumnie drugiej i
trzeciej, pkt 20-22 otrzymują brzmienie:
 
 
       "20. Od licencji połowowych wydawanych:                                       
       1) na  statek  rybacki  o długości całkowitej  mniejszej    570 zł
          lub równej 10 m                                         
       2) na statek rybacki o długości całkowitej powyżej 10 m    1140 zł
         21. Od sportowych zezwoleń połowowych wydawanych:                         
       1) na okres jednego miesiąca                                 11 zł
       2) na okres jednego roku:                                  
            a) emerytom,  rencistom  oraz młodziey  szkolnej  w     25 zł
               wieku do 24 lat                                   
            b) od pozostałych                                       42 zł                                 
        3) na okres zawodów sportowych                              10 zł
         22. Od pozwoleń albo zezwoleń na:                                        
       1) połowy   organizmów   morskich  w   celach   naukowo-     10 zł
          badawczych albo w celach szkoleniowych                   
       2) prowadzenie   chowu   lub  hodowli   ryb   i   innych    400 zł
          organizmów morskich                                      
       3) prowadzenie zarybiania                                    10 zł"
                                    Art. 68.
Licencje połowowe wydane na podstawie przepisów dotychczasowych zachowują
ważność przez okres, na jaki zostały wydane.
                                        
                                    Art. 69.
Sprawy wszczęte i niezakończone decyzją ostateczną przed dniem wejścia w życie
niniejszej ustawy podlegają rozpoznaniu w trybie przepisów dotychczasowych.
                                        
                                    Art. 70.
Wpisy do rejestru statków rybackich dokonane na podstawie przepisów
dotychczasowych z dniem wejścia w życie ustawy stają się wpisami do rejestru w
rozumieniu niniejszej ustawy.
                                        
                                    Art. 71.
Dotychczasowe przepisy wykonawcze wydane na podstawie art. 3, art. 25 ust. 6,
art. 28 ust. 5, art. 35, art. 62 ust. 3 i art. 71 ust. 3 ustawy, o której mowa w
art. 72, zachowują moc do dnia wejścia w ycie nowych przepisów wykonawczych
wydanych odpowiednio na podstawie art. 3, art. 28 ust. 7, art. 32, art. 51 ust.
4 i art. 57 ust. 2 niniejszej ustawy.
                                        
                                    Art. 72.
Traci moc ustawa z dnia 6 września 2001 r. o rybołówstwie morskim (Dz.U. Nr 129,
poz. 1441 i z 2002 r. Nr 181, poz. 1514).
                                        
                                    Art. 73.
Ustawa wchodzi w życie z dniem uzyskania przez Rzeczpospolitą Polską członkostwa
w Unii Europejskiej.
_______________________________
[1] Rozporządzenie  Komisji  (EWG)  nr  2807/83  z  dnia  22  września  1983  r.
 ustanawiające  szczegółowe  zasady dla zapisu  informacji  dotyczących  połowów
 dokonywanych przez państwa członkowskie.
[2] Rozporządzenie Rady (WE) nr 1543/2000 z dnia 29 czerwca 2000 r. ustanawiające
 ramy  wspólnotowe  w  zakresie zbierania i zarządzania  danymi  niezbędnymi  do
 prowadzenia wspólnej polityki rybołówstwa.
[3]  Zmiany wymienionej ustawy zostały ogłoszone w Dz.U. z 2001 r. Nr 5, poz. 43,
 Nr  60, poz. 610, Nr 76, poz. 811, Nr 87, poz. 954, Nr 100, poz. 1085 i Nr 129,
 poz.  1441, z 2002 r. Nr 75, poz. 655, Nr 135, poz. 1143, Nr 141, poz.  1178  i
 1180  i  Nr  216, poz. 1824 oraz z 2003 r. Nr 7, poz. 78, Nr 96, poz.  874,  Nr
 124, poz. 1154, Nr 128, poz. 1176, Nr 170, poz. 1651 i Nr 190, poz. 1864.
