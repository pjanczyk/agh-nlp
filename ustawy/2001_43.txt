



Dz.U. z 2001 r. Nr 5, poz. 43
                                        
                                        
                                        
                                     USTAWA
                            z dnia 21 grudnia 2000 r.
                                        
                             o żegludze śródlądowej
                                        
                                        
                                   Rozdział 1
                                 Przepisy ogólne
                                        
                                     Art. 1.
1. Ustawa reguluje sprawy związane z uprawianiem żeglugi na wodach śródlądowych
  uznanych za żeglowne na podstawie przepisów Prawa wodnego, zwanych dalej
  "śródlądowymi drogami wodnymi".
2. Ustawa określa:
   1) organy administracji żeglugi śródlądowej i ich kompetencje,
   2) warunki uprawiania żeglugi,
   3) zasady prowadzenia rejestru administracyjnego i wykonywania pomiaru
     statków,
   4) wymagania bezpieczeństwa żeglugi,
   5) zasady klasyfikacji i utrzymania śródlądowych dróg wodnych,
   6) zasady wykonywania pilotażu,
   7) postępowanie w razie wypadku żeglugowego,
   8) przepisy karne.
3. Przepisy ustawy stosuje się także do statków służących do przewozów
  międzybrzegowych, zarobkowego przewozu osób lub ładunków, zarobkowego połowu
  ryb, wykonywania robót technicznych lub eksploatacji złóż kruszywa na innych
  wodach śródlądowych niż określone w ust. 1.
                                        
                                     Art. 2.
1. W sprawach wyposażenia statków żeglugi śródlądowej i kwalifikacji ich załóg,
  przepisy ustawy stosuje się także na wodach morskich, z uwzględnieniem
  odrębnych przepisów.
2. Granice między wodami śródlądowymi a wodami morskimi określają przepisy
  Prawa wodnego.
                                     Art. 3.
1. W sprawach nieuregulowanych w niniejszej ustawie stosuje się przepisy
  Kodeksu cywilnego dotyczące umowy przewozu oraz przepisy Prawa przewozowego.
2. Ustawa nie narusza przepisów o ochronie i kształtowaniu środowiska oraz
  przepisów Prawa wodnego.
                                     Art. 4.
Przepisów ustawy, z wyjątkiem przepisów dotyczących bezpieczeństwa ruchu,
sygnalizacji i łączności oraz oznakowania dróg wodnych, nie stosuje się do
statków Sił Zbrojnych Rzeczypospolitej Polskiej, Policji i Straży Granicznej
oraz statków morskich przebywających na śródlądowych drogach wodnych.
                                     Art. 5.
1. Użyte w ustawie określenia oznaczają:
   1) statek - urządzenie pływające o napędzie mechanicznym lub bez napędu
     mechanicznego, w tym również prom, wodolot i poduszkowiec, przeznaczone
     lub używane na śródlądowych drogach wodnych do:
     a) przewozu osób lub rzeczy,
     b) pchania lub holowania,
     c) inspekcji, nadzoru nad bezpieczeństwem ruchu żeglugowego lub szkolenia,
     d) ratowania życia lub mienia,
     e) połowu ryb,
     f) wykonywania prac technicznych, utrzymania szlaków żeglugowych lub
       eksploatacji złóż kruszyw,
     g) uprawiania sportu lub rekreacji,
     h) celów mieszkalnych, biurowych, gastronomicznych, hotelowych lub
       warsztatowych, a także jako przystanie pływające, doki lub zakłady
       kąpielowe,
   2) armator - właściciela statku lub osobę, która uzyskała od właściciela
     tytuł prawny do władania statkiem we własnym imieniu,
   3) port lub przystań - akwen i grunt oraz związaną z nimi infrastrukturę,
     znajdującą się w granicach portu lub przystani,
   4) port macierzysty " port, który armator wskazał jako miejsce stałego
     postoju statku,
   5) szlak żeglowny - pas wody przeznaczony do żeglugi,
   6) głębokość tranzytowa - najmniejszą głębokość szlaku żeglownego
     określonego odcinka drogi wodnej,
   7) wypadek żeglugowy " zdarzenie związane z ruchem lub postojem statku, w
     wyniku którego nastąpiło uszkodzenie ciała powodujące rozstrój zdrowia lub
     śmierć człowieka, uszkodzenie mienia znacznej wartości albo nadzwyczajne
     zagrożenie środowiska.
2. Statkiem o napędzie mechanicznym jest statek posiadający mechaniczne
  urządzenia napędowe, niezależnie od sposobu ich zamocowania.
3. Statkiem polskim jest statek, który stanowi własność:
   1) Skarbu Państwa,
   2) osoby prawnej mającej siedzibę w Rzeczypospolitej Polskiej,
   3) obywatela polskiego zamieszkałego w Rzeczypospolitej Polskiej.
                                   Rozdział 2
                    Organy administracji żeglugi śródlądowej
                                        
                                     Art. 6.
1. Organami administracji żeglugi śródlądowej są:
   1) minister właściwy do spraw transportu - jako naczelny organ administracji
     żeglugi śródlądowej,
   2) dyrektorzy urzędów żeglugi śródlądowej - jako terenowe organy
     administracji żeglugi śródlądowej.
2. Dyrektorzy urzędów żeglugi śródlądowej podlegają ministrowi właściwemu do
  spraw transportu.
                                     Art. 7.
Dyrektora urzędu żeglugi śródlądowej powołuje i odwołuje minister właściwy do
spraw transportu spośród kandydatów posiadających wiedzę, kwalifikacje zawodowe
i doświadczenie w zakresie żeglugi śródlądowej  i funkcjonowania administracji
rządowej.
                                     Art. 8.
1. Dyrektor urzędu żeglugi śródlądowej wykonuje swoje zadania przy pomocy
  urzędu żeglugi śródlądowej.
2. Urzędy żeglugi śródlądowej tworzy i znosi, w drodze rozporządzenia, minister
  właściwy do spraw transportu w porozumieniu z ministrem właściwym do spraw
  administracji publicznej, kierując się kryteriami ekonomicznymi i
  intensywnością ruchu żeglugowego.
3. Minister właściwy do spraw transportu określi, w drodze rozporządzenia,
  terytorialny zakres działania dyrektorów urzędów żeglugi śródlądowej i
  siedziby urzędów, uwzględniając kryteria, o których mowa w ust. 2.
4. Organizację urzędu żeglugi śródlądowej określi statut nadany, w drodze
  zarządzenia, przez ministra właściwego do spraw transportu.
                                     Art. 9.
1. Do właściwości dyrektorów urzędów żeglugi śródlądowej należą sprawy z
  zakresu administracji rządowej związane z uprawianiem żeglugi na śródlądowych
  drogach wodnych w zakresie unormowanym niniejszą ustawą.
2. Do właściwości dyrektorów urzędów żeglugi śródlądowej należy:
   1) nadzór nad bezpieczeństwem żeglugi śródlądowej,
   2) przeprowadzanie inspekcji statków,
   3) weryfikacja ustalonej głębokości tranzytowej na szlaku żeglownym,
   4) kontrola przestrzegania przepisów dotyczących żeglugi na śródlądowych
     drogach wodnych, w portach, przystaniach i zimowiskach,
   5) kontrola stanu oznakowania szlaku żeglownego, śluz, pochylni, mostów,
     urządzeń nad wodami i wejść do portów,
   6) przeprowadzanie postępowania w sprawach wypadków żeglugowych,
   7) kontrola dokumentów przewozowych i zgodności przewożonego przez statek
     ładunku z tymi dokumentami,
   8) kontrola obcych statków w zakresie zgodności wykonywanych przewozów z
     postanowieniami umów międzynarodowych oraz pozwoleń na te przewozy,
   9) współdziałanie z innymi organami w zakresie bezpieczeństwa żeglugi i
     ochrony środowiska.
3. Szczegółowy zakres działania dyrektora urzędu żeglugi śródlądowej określa
  statut, o którym mowa w art. 8 ust. 4.
                                        
                                    Art. 10.
1. Zadania, o których mowa w art. 9 ust. 2 pkt 2-8, wykonują uprawnieni do
  inspekcji pracownicy urzędów żeglugi śródlądowej, zwani dalej "inspektorami".
2. Inspektor ma prawo wejścia i przebywania na statku, na budowli wodnej
  służącej żegludze, w porcie, przystani i zimowisku, a także podpływania i
  cumowania statku inspekcyjnego do tych obiektów.
3. Inspekcję przeprowadza się w miarę możliwości bez uszczerbku dla
  eksploatacji statku.
4. Minister właściwy do spraw transportu określi, w drodze rozporządzenia,
  kategorie pracowników uprawnionych do wykonywania zadań inspekcyjnych, mając
  na względzie w szczególności charakter tych zadań.
5. W czasie wykonywania zadań służbowych inspektor ma prawo do:
   1) kontrolowania, czy statek jest uprawniony do działalności jaką uprawia, i
     czy żegluga wykonywana jest zgodnie z przepisami prawa i umowami
     międzynarodowymi,
   2) kontroli dokumentów dotyczących statku i załogi oraz przewozowych,
   3) żądania wyjaśnień i podejmowania wszelkich czynności niezbędnych do
     przeprowadzenia kontroli na pokładzie, w ładowniach i innych
     pomieszczeniach statku,
   4) dokonywania wpisów dotyczących przeprowadzonej kontroli w dzienniku
     pokładowym statku,
   5) nakładania grzywien w drodze mandatu karnego za wykroczenia w żegludze
     śródlądowej.
6. Kierownik statku lub inna osoba odpowiedzialna za statek są obowiązani
  stosować się do doraźnych zaleceń w zakresie bezpieczeństwa żeglugi wydanych
  przez inspektora.
                                        
                                    Art. 11.
1. W wypadku stwierdzenia zaniedbania zagrażającego bezpieczeństwu żeglugi,
  statku lub przebywających na nim osób albo zagrażającego zanieczyszczeniem
  środowiska, a także ze względu na uchybienia sanitarne, inspektor - na
  podstawie udzielonego upoważnienia, może w drodze decyzji administracyjnej zatrzymać
lub skierować statek do najbliższego miejsca postoju oraz zatrzymać
  świadectwo zdolności żeglugowej i dokument kwalifikacyjny kierownika statku
  do czasu usunięcia tego zaniedbania lub uchybienia.
2. O zatrzymaniu obcego statku niezwłocznie powiadamia się na piśmie
  administrację państwa, w którym zostało wystawione świadectwo zdolności
  żeglugowej, z podaniem przyczyn, które uzasadniały zatrzymanie statku.
                                    Art. 12.
1. Pracownicy urzędów żeglugi śródlądowej określonych kategorii w czasie
  wykonywania obowiązków służbowych noszą umundurowanie.
2. Minister właściwy do spraw transportu określi, w drodze rozporządzenia,
  kategorie pracowników obowiązanych do noszenia umundurowania, warunki
  przydziału i wzory tego umundurowania, mając na uwadze wykonywane przez
  pracowników obowiązki służbowe.
                                    Art. 13.
1. Statki inspekcyjne urzędów żeglugi śródlądowej podnoszą flagę państwową z
  godłem Rzeczypospolitej Polskiej, określoną w odrębnych przepisach.
2. W czasie wykonywania zadań statki inspekcyjne urzędów żeglugi śródlądowej
  podnoszą także flagę służbową.
3. Minister właściwy do spraw transportu określi, w drodze zarządzenia, wzór
  flagi służbowej i sposób oznakowania statków inspekcyjnych.
                                    Art. 14.
1. Dyrektorzy urzędów żeglugi śródlądowej wydają przepisy prawa miejscowego
  określające na obszarze ich działania szczegółowe warunki bezpieczeństwa
  ruchu i postoju statków wynikające z charakteru i właściwości dróg wodnych.
  Przepisy te wydawane są w uzgodnieniu z administracją drogi wodnej.
2. Przepisy prawa miejscowego są wydawane w drodze zarządzenia, które podlega
  ogłoszeniu w wojewódzkim dzienniku urzędowym właściwym ze względu na
  terytorialny zakres obowiązywania tego zarządzenia.
                                   Rozdział 3
                           Warunki uprawiania żeglugi
                                        
                                    Art. 15.
1. Żeglugę na polskich śródlądowych drogach wodnych może uprawiać statek polski
  oraz statek obcy na warunkach i w zakresie określonych w umowach
  międzynarodowych, zawartych przez Rzeczpospolitą Polską z państwem
  przynależności statku, z zastrzeżeniem ust. 2.
2. W wypadku braku umowy międzynarodowej statek obcy może uprawiać żeglugę na
  polskich śródlądowych drogach wodnych po uzyskaniu pozwolenia:
   1) ministra właściwego do spraw transportu - w razie prowadzenia regularnej
     żeglugi między polskimi portami lub między portem polskim a portem obcym,
   2) dyrektora urzędu żeglugi śródlądowej właściwego terytorialnie dla miejsca
     przekroczenia granicy Państwa - w pozostałych wypadkach.
3. Przepisu ust. 2 nie stosuje się do statku używanego wyłącznie do uprawiania
  sportu lub rekreacji, bez względu na jego przynależność państwową.
4. Pozwolenie wydaje się na podstawie:
   1) wyników inspekcji statku dokonanej przez organ, o którym mowa w ust. 2
     pkt 2, potwierdzającej, że wymiary statku odpowiadają warunkom drogi
     wodnej, a jego wyposażenie jest zgodne z polskimi przepisami,
   2) technicznej oceny statku wydanej przez polską instytucję klasyfikacyjną,
     uznaną przez ministra właściwego do spraw transportu, zwaną dalej "polską
     instytucją klasyfikacyjną".
5. Pozwolenie może być wydane na jedną podróż lub na czas określony, nie
  dłuższy jednak niż okres ważności dokumentu zdolności żeglugowej statku.
  Wydane pozwolenie może zastrzegać obowiązek korzystania z usług pilota,
  jeżeli kierownik statku nie posiada polskiego dokumentu kwalifikacyjnego lub
  dokumentu uznanego na podstawie art. 35 ust. 5.
6. Organ wydający pozwolenie odmawia, w drodze decyzji administracyjnej,
  wydania pozwolenia, jeżeli wymiary statku  nie odpowiadają warunkom drogi
  wodnej lub gdy statek nie odpowiada wymaganiom co do wyposażenia,
  bezpieczeństwa żeglugi lub warunkom ochrony środowiska określonym w art. 27.
7. Za wydanie pozwolenia pobiera się opłatę w wysokości określonej w załączniku
  do ustawy.
8. Minister właściwy do spraw transportu określi, w drodze rozporządzenia,
  wzory i tryb wydawania pozwoleń, w zależności od tego, czy pozwolenia dotyczą
  regularnej żeglugi między polskimi portami lub między portem polskim a portem
  obcym, czy pozostałych wypadków uprawiania żeglugi, a także uwzględniając
  zakres inspekcji i technicznej oceny wynikającej z wielkości i przeznaczenia
  statku.
                                    Art. 16.
1. Kierownik statku uprawiającego żeglugę na polskich śródlądowych drogach
  wodnych jest obowiązany do składania informacji ewidencyjnych, zwanych dalej
  "informacjami".
2. Informacje składa się na formularzu ewidencyjnym po zakończeniu każdej
  podróży.
3. Obowiązek składania informacji nie dotyczy kierowników:
   1) statków towarowych o nośności nieprzekraczającej 50 t,
   2) statków pasażerskich,
   3) promów,
   4) statków wykorzystywanych do celów niehandlowych,
   5) statków towarowych wykorzystywanych wyłącznie do magazynowania towarów,
   6) statków używanych do połowu ryb,
   7) statków służących do eksploatacji złóż kruszywa i jednostek ich
     obsługujących.
4. Minister właściwy do spraw transportu określi, w drodze rozporządzenia, wzór
  formularza ewidencyjnego, miejsce jego składania oraz szczegółowy sposób
  postępowania ze złożonymi formularzami. W formularzu tym określa się masę
  przewożonego ładunku, rodzaj ładunków oraz miejsce ich załadowania i
  wyładowania, odległość drogi wodnej przebytej przez statek, rodzaj statku i
  państwo jego rejestracji.
                                    Art. 17.
1. Działalność przewoźnika w transporcie krajowym lub międzynarodowym w
  zakresie zarobkowego przewozu ładunków statkami żeglugi śródlądowej może
  podejmować przedsiębiorca, który odpowiada wymogowi zdolności zawodowej
  potwierdzonemu odpowiednim zaświadczeniem albo zatrudnia co najmniej jedną
  osobę mającą takie zaświadczenie.
2. Wymóg zdolności zawodowej polega na posiadaniu podstawowej wiedzy z
  dziedziny prawa cywilnego, handlowego, finansowego, pracy, podatkowego,
  ubezpieczeń oraz znajomości procedur celnych i granicznych, a także
  znajomości wymagań bezpieczeństwa żeglugi, standardów technicznych statków i
  technicznych aspektów działalności przewoźnika, standardów zachowania w
  warunkach środowiska wodnego oraz umów międzynarodowych regulujących ceny i
  warunki transportu.
3. Wymóg zdolności zawodowej nie dotyczy przedsiębiorcy wykonującego przewóz
  ładunków:
   1) na potrzeby własne,
   2) statkami o ładowności nieprzekraczającej 200 t,
   3) promami,
   4) na wodach śródlądowych innych niż określone w art. 1 ust. 1.
4. Uznaje się, że zdolność zawodową ma osoba, która spełnia co najmniej jeden z
  następujących warunków:
   1) ukończyła szkołę wyższą o specjalizacji transportowej,
   2) ukończyła szkołę średnią o kierunku żegluga śródlądowa,
   3) posiada kwalifikacje zawodowe uprawniające do zajmowania stanowiska
     kierownika statku o ładowności przekraczającej 200 t,
   4) odbyła kurs, którego program uwzględnia tematykę wymienioną w ust. 2,
   5) przez 2 lata prowadziła działalność przewozową w żegludze śródlądowej
     albo była zatrudniona u przedsiębiorcy przy prowadzeniu działalności
     transportowej.
5. Zaświadczenie o spełnieniu wymogu zdolności zawodowej wydaje, na pisemny
  wniosek zainteresowanej osoby, dyrektor urzędu żeglugi śródlądowej. Do
  wniosku należy dołączyć dokumenty potwierdzające spełnienie co najmniej
  jednego z warunków określonych w ust. 4.
6. Za wydanie zaświadczenia pobiera się opłatę w wysokości określonej w
  załączniku do ustawy.
7. Minister właściwy do spraw transportu określi, w drodze rozporządzenia, wzór
  zaświadczenia, o którym mowa w ust. 5, w zależności od tego, czy
  zaświadczenie dotyczy transportu krajowego, czy międzynarodowego.
8. Uznaje się zaświadczenia o spełnieniu wymogu zdolności zawodowej wydane
  zgodnie z przepisami obowiązującymi we Wspólnotach Europejskich w sprawie
  dostępu do wykonywania zawodu przewoźnika towarów w żegludze śródlądowej w
  transporcie krajowym i międzynarodowym oraz wzajemnego uznawania dyplomów,
  zaświadczeń i innych dowodów kwalifikacji formalnych.
9. Minister właściwy do spraw transportu, mając na względzie przepis ust. 8,
  określi, w drodze rozporządzenia, wykaz państw, w których wydane
  zaświadczenia o spełnieniu wymogu zdolności zawodowej będą uznawane przez
  organy administracji żeglugi śródlądowej.
                                   Rozdział 4
                    Rejestr administracyjny i pomiar statków
                                        
                                    Art. 18.
1. Statek polski podlega obowiązkowi wpisu do rejestru administracyjnego
  polskich statków żeglugi śródlądowej, zwanego dalej "rejestrem", z
  zastrzeżeniem ust. 2 i 3.
2. Przepisu ust. 1 nie stosuje się do statku używanego wyłącznie do uprawiania
  sportu lub  rekreacji bez względu na jego rodzaj i wielkość oraz do statku
  używanego do połowu ryb bez napędu mechanicznego o iloczynie długości i
  szerokości nieprzekraczającym 20 m2 lub o napędzie mechanicznym o mocy do 20
  kW. Sprawy rejestracji tych statków regulują odrębne przepisy.
3. Do rejestru może być czasowo wpisany statek niebędący statkiem polskim,
  jeżeli osoby wymienione w art. 5 ust. 3 pkt 2 i 3 przedstawią dokument
  stwierdzający prawo dysponowania statkiem oraz pisemną zgodę właściwych
  organów państwa stałej rejestracji statku na czasowy wpis do polskiego
  rejestru.
                                        
                                    Art. 19.
                                        
1. Rejestr prowadzi dyrektor urzędu żeglugi śródlądowej właściwy dla portu
  macierzystego statku.
2. Wpis do rejestru następuje na podstawie pisemnego wniosku. Do złożenia
  wniosku o wpis statku do rejestru jest obowiązany armator, niezwłocznie po
  wybudowaniu lub nabyciu statku w kraju albo po przybyciu statku do kraju, w
  razie nabycia go za granicą.
                                    Art. 20.
1. Rejestr składa się z ksiąg rejestrowych, w których wpisuje się:
   1) numer rejestracyjny statku i datę wpisu,
   2) nazwę statku lub inny znak rozpoznawczy,
   3) nazwę portu macierzystego statku,
   4) rodzaj i przeznaczenie statku,
   5) rok, miejsce budowy, nazwę stoczni i numer budowy oraz określenie
     materiału głównego, z którego jest statek zbudowany,
   6) rodzaj i liczbę głównych maszyn napędowych, łączną ich moc w kW, a także
     liczbę i rodzaj pędników,
   7) wymiary statku,
   8) oznaczenie i adres armatora statku wraz z numerem identyfikacyjnym REGON
     nadanym podmiotowi przez urząd statystyczny oraz oznaczeniami kodowymi
     adresu przyjętymi w krajowym rejestrze urzędowym podziału terytorialnego
     kraju "TERYT". W wypadku braku numeru indentyfikacyjnego REGON wpisuje się
     numer PESEL.
2. Każda zmiana danych , o których mowa w ust. 1, podlega wpisaniu do rejestru.
  Obowiązek zgłoszenia zmiany danych spoczywa na armatorze w terminie 14 dni od
  zaistnienia zmiany.
3. Do zgłoszenia statku do rejestru należy dołączyć dowód wykreślenia z
  rejestru, jeżeli statek był uprzednio wpisany do rejestru w innym organie
  rejestrowym polskim lub zagranicznym.
4. Po wpisaniu statku do rejestru dyrektor urzędu żeglugi śródlądowej wydaje
  armatorowi dokument rejestracyjny stanowiący dowód polskiej przynależności
  statku.
5. Odmowa wpisania statku do rejestru następuje w drodze decyzji
  administracyjnej.
                        Art. 21.
1. Statek wpisany do rejestru  oznacza się nazwą lub znakiem armatora, nazwą
  portu macierzystego i grupą liter rozpoznawczych kraju, w którym znajduje się
  port macierzysty statku.
2. Kierownik statku, o którym mowa w ust. 1, jest obowiązany prowadzić
  dzienniki i posiadać dokumenty wynikające z przepisów ustawy oraz wymagane
  umowami  międzynarodowymi.
3. Minister właściwy do spraw transportu określi, w drodze rozporządzenia:
   1) szczegółowy sposób oznaczania statków, uwzględniając ich wielkość, rodzaj
     i przeznaczenie oraz czytelność uwidocznionych oznaczeń,
   2) rodzaje, wzory i sposób prowadzenia dzienników oraz innych dokumentów
     statku, mając na uwadze rodzaj ładunku i uprawianej przez statek żeglugi
     oraz postanowienia umów  międzynarodowych.
                                        
                                    Art. 22.
Statek wykreśla się z rejestru:
1) na wniosek armatora,
2) z urzędu, jeżeli utracił cechy urządzenia pływającego,
3) w razie zmiany przynależności państwowej lub zmiany portu macierzystego
  powodującej zmianę organu rejestrowego.
                                        
                                    Art. 23.
Za wpis do rejestru i zmianę wpisu w rejestrze pobiera się opłaty w wysokościach
określonych w załączniku do ustawy.
                                    Art. 24.
Minister właściwy do spraw transportu określi, w drodze rozporządzenia, wzory
ksiąg rejestrowych, mając na uwadze dane, o których mowa w art. 20 ust. 1 i w
dokumencie rejestracyjnym, oraz szczegółowy tryb postępowania związanego z
wpisem do rejestru i zmianami wpisu w rejestrze, uwzględniając wielkość i
przeznaczenie statku.
                                        
                                    Art. 25.
Do statków wpisanych do rejestru stosuje się przepisy Kodeksu morskiego o
zastawie na statku.
                                    Art. 26.
1. Statek żeglugi śródlądowej przeznaczony do przewozu ładunków, statek
  pasażerski, holownik, pchacz i lodołamacz oraz inny statek nieprzeznaczony do
  przewozu ładunków o długości większej niż 20 m podlegają obowiązkowi
  pomiarowemu.
2. Pomiar statku przeznaczonego do przewozu ładunków polega na ustaleniu jego
  nośności oraz wymiarów, natomiast pomiar innych statków polega na ustaleniu
  ich wyporności i wymiarów.
3. Pomiaru statku dokonuje organ pomiarowy, wydając na jego podstawie
  świadectwo pomiarowe na okres nie dłuższy niż 15 lat.
4. Organem pomiarowym jest polska instytucja klasyfikacyjna.
5. Statek inny niż wymieniony w ust. 1 może być zaopatrzony w świadectwo
  pomiarowe na wniosek armatora.
6. Za świadectwo pomiarowe pobiera się opłatę w wysokości określonej w
  załączniku do ustawy.
7. Minister właściwy do spraw transportu określi, w drodze rozporządzenia,
  przepisy szczegółowe dotyczące sposobu wykonywania pomiarów, uwzględniające w
  szczególności postanowienia konwencji o pomierzaniu statków żeglugi
  śródlądowej, oraz  tryb postępowania pomiarowego, wzory świadectw
  pomiarowych, uwzględniając wielkość i przeznaczenie statku.
                                        
                                   Rozdział 5
                             Bezpieczeństwo żeglugi
                                        
                                    Art. 27.
Statek może być używany w żegludze śródlądowej, jeżeli odpowiada wymaganiom
bezpieczeństwa w zakresie:
   1) budowy, jego stałych urządzeń i wyposażenia,
   2) właściwości manewrowych,
   3) ochrony czystości wód, powietrza lub emisji hałasu,
   4) warunków sanitarnych oraz bezpieczeństwa i higieny pracy,
   5) składu i kwalifikacji załogi.
                                        
                                    Art. 28.
1. Statek i jego stałe urządzenia podlegają nadzorowi technicznemu polskiej
  instytucji klasyfikacyjnej, z zastrzeżeniem ust. 4.
2. Nadzór techniczny obejmuje budowę, odbudowę, przebudowę, remont statku i
  jego stałych urządzeń oraz przeglądy: zasadniczy, okresowy i doraźny. Za
  równoważne z nadzorem nad budową statków przeznaczonych wyłącznie do
  uprawiania sportu lub rekreacji uważa się posiadanie przez taki statek
  oznaczenia "CE", stwierdzającego spełnienie wymagań bezpieczeństwa
  obowiązujących we Wspólnotach Europejskich.
3. Spełnienie wymagań w zakresie budowy statku, jego stałych urządzeń,
  właściwości manewrowych i ochrony czystości wód, powietrza i emisji hałasu, o
  których mowa w art. 27 pkt 1-3, polska instytucja klasyfikacyjna stwierdza po
  dokonaniu przeglądu, w dokumencie klasyfikacyjnym.
4. Nadzorowi technicznemu, o którym mowa w ust. 1 i 2, nie podlega statek bez
  napędu mechanicznego o iloczynie największej długości i szerokości
  nieprzekraczającym 50 m2 oraz statek o napędzie mechanicznym o mocy do 50 kW.
  Statki te podlegają przeglądom technicznym.
5. Minister właściwy do spraw transportu, kierując się koniecznością
  zapewnienia bezpieczeństwa statków oraz życia osób na statkach, określi, w
  drodze rozporządzenia:
   1) wymagania w zakresie budowy statku, jego stałych urządzeń, wyposażenia i
     właściwości manewrowych oraz dotyczące ochrony czystości wód, powietrza i
     emisji hałasu albo uzna za obowiązujące w tym zakresie wymagania określone
     w przepisach technicznych polskiej instytucji klasyfikacyjnej,
   2) tryb i podmioty właściwe do przeprowadzania przeglądów technicznych
     statków, o których mowa w ust. 4, uwzględniając ich rodzaj i
     przeznaczenie.
                                    Art. 29.
1. Statek może być dopuszczony do żeglugi po uzyskaniu świadectwa zdolności
  żeglugowej stwierdzającego, że statek odpowiada wymaganiom określonym w art.
  27 pkt 1-4. W świadectwie tym określa się również skład i kwalifikacje załogi
  niezbędne do bezpiecznej żeglugi.
2. Dla statku używanego do przewozu ładunków o nośności 15 t i większej, do
  przewozu więcej niż 12 osób oraz dla statku przeznaczonego do holowania lub
  pchania - wydaje się świadectwo zdolności żeglugowej odpowiadające wymaganiom
  przepisów obowiązujących we Wspólnotach Europejskich.
3. Dla statku niewymienionego w ust. 2 wydaje się uproszczone świadectwo
  zdolności żeglugowej.
4. Przepisu ust. 1 nie stosuje się do statku:
   1) używanego wyłącznie do uprawiania sportu lub rekreacji bez napędu
     mechanicznego lub o napędzie mechanicznym o mocy silników mniejszej niż 75
     kW,
   2) innego niż wymieniony w pkt 1 bez napędu mechanicznego o iloczynie
     długości i szerokości nie przekraczającym 20 m2  lub o napędzie
     mechanicznym o mocy silników do 20 kW,
   3) spełniającego wymagania określone w Konwencji o żegludze na Renie.
5. Świadectwo zdolności żeglugowej wydaje dyrektor urzędu żeglugi śródlądowej
  właściwy dla portu macierzystego statku na wniosek armatora. Świadectwo to
  wydaje się na czas oznaczony w zależności od rodzaju statku, nie dłuższy
  jednak niż 5 lat - w wypadku statku o napędzie mechanicznym i 10 lat - w
  wypadku statku bez napędu mechanicznego.
6. Uznaje się świadectwa zdolności żeglugowej obcych statków wydane zgodnie z
  obowiązującymi we Wspólnotach Europejskich przepisami o wzajemnym uznawaniu
  świadectw zdolności żeglugowej w żegludze śródlądowej.
7. Minister właściwy do spraw transportu, mając na względzie przepis ust. 6,
  określi, w drodze rozporządzenia, wykaz państw,  w których wydane świadectwa
  zdolności żeglugowej będą uznawane przez organy administracji żeglugi
  śródlądowej.
                                        
                                    Art. 30.
1. Do wniosku o wydanie świadectwa zdolności żeglugowej należy załączyć:
   1) dokument klasyfikacyjny polskiej instytucji klasyfikacyjnej oraz wyciąg
     ze świadectwa pomiarowego, jeżeli statek podlega obowiązkowi pomiarowemu,
   2) orzeczenie Urzędu Dozoru Technicznego o stanie kotłów parowych lub
     zbiorników ciśnieniowych przeznaczonych do procesów technologicznych,
     jeżeli statek w takie kotły lub zbiorniki jest wyposażony,
   3) dla statku nowo zbudowanego, przebudowanego lub wpisanego do rejestru po
     raz pierwszy, z wyłączeniem statku używanego do uprawiania sportu lub
     rekreacji, dodatkowo:
     a) orzeczenie Państwowej Inspekcji Pracy o dopuszczeniu statku do
       eksploatacji pod względem bezpieczeństwa i higieny pracy,
     b) opinię wojewódzkiego inspektora sanitarnego o dopuszczeniu statku do
       eksploatacji pod względem wymagań sanitarnych.
   4) dla statku nowo zbudowanego lub przebudowanego używanego wyłącznie do
     uprawiania sportu lub rekreacji o napędzie mechanicznym o mocy większej
     niż 75 kW - dodatkowo wyciąg z dokumentu rejestracyjnego.
2. Podstawę do wydania świadectwa zdolności żeglugowej stanowią kopie lub
  wyciągi dokumentów wymienionych w ust. 1 oraz pozytywny wynik inspekcji
  statku przeprowadzonej przez organ wydający to świadectwo.
3. Organ wydający świadectwo zdolności żeglugowej odmawia, w drodze decyzji
  administracyjnej, jego wydania, gdy nie zostały spełnione warunki określone w
  ust. 2.
4. W świadectwie zdolności żeglugowej dokonuje się zmian na udokumentowany
  wniosek armatora.
5. Przepisy ust. 1-3 stosuje się odpowiednio w sprawie o przedłużenie ważności
  świadectwa zdolności żeglugowej.
                                    Art. 31.
1. Świadectwo zdolności żeglugowej cofa się w razie:
   1) uszkodzenia kadłuba statku lub jego urządzeń zagrażającego bezpieczeństwu
     żeglugi,
   2) przebudowy statku powodującej zmianę jego charakterystyki,
   3) utraty lub zawieszenia ważności dokumentów wymienionych w art. 30 ust. 1
     pkt 1-3, które stanowiły podstawę do wydania świadectwa zdolności
     żeglugowej,
   4) gdy stan techniczny statku nie odpowiada warunkom, które stanowiły
     podstawę do wydania świadectwa zdolności żeglugowej.
2. Świadectwo zdolności żeglugowej może być cofnięte w razie stwierdzenia
  zaniedbań zagrażających bezpieczeństwu żeglugi, pasażerów lub załogi, a także
  na udokumentowany wniosek Państwowej Inspekcji Pracy, Inspekcji Sanitarnej,
  Urzędu Dozoru Technicznego lub wojewódzkiego inspektora ochrony środowiska.
3. Świadectwo zdolności żeglugowej cofa, w drodze decyzji administracyjnej,
  dyrektor urzędu żeglugi śródlądowej właściwy dla miejsca, w którym znajduje
  się statek w czasie stwierdzenia utraty zdolności żeglugowej, zawiadamiając
  niezwłocznie o tym fakcie armatora statku i organ, który wydał świadectwo.
                                        
                                    Art. 32.
1. W szczególnie uzasadnionych wypadkach statek nieposiadający świadectwa
  zdolności żeglugowej może być dopuszczony do jednorazowej podróży
  niezwiązanej z eksploatacją na podstawie jednorazowego zezwolenia wydanego
  przez dyrektora urzędu żeglugi śródlądowej, właściwego dla miejsca
  rozpoczęcia podróży.  W zezwoleniu  określa się drogę wodną, warunki
  uprawiania żeglugi i termin ważności zezwolenia.
2. Statek, któremu cofnięto świadectwo zdolności żeglugowej w czasie podróży z
  przyczyn określonych w art. 31 ust. 1 pkt 3 i 4, może być dopuszczony na
  podstawie zezwolenia dyrektora urzędu żeglugi śródlądowej do jej zakończenia,
  jeżeli nie zagraża to bezpieczeństwu żeglugi lub środowisku. W zezwoleniu
  określa się drogę wodną, miejsce zakończenia podróży, warunki uprawiania
  żeglugi i termin ważności zezwolenia.
                                    Art. 33.
Za wydanie lub przedłużenie terminu ważności świadectwa zdolności żeglugowej
oraz za dokonanie w nim zmian, a także za wydanie zezwolenia, o którym mowa w
art. 32, pobiera się opłaty w wysokościach określonych w  załączniku do ustawy.
                                        
                                    Art. 34.
Minister właściwy do spraw transportu określi, w drodze rozporządzenia, wzory
świadectw zdolności żeglugowej i terminy, na jakie się je wydaje, w zależności
od rodzajów statków, o których mowa w art. 29 ust. 2 i 3, tryb ich wydawania,
przedłużania, dokonywania w nich zmian i cofania ich, kierując się względami
bezpieczeństwa żeglugi i wymaganiami międzynarodowymi.
                                        
                                    Art. 35.
1. Statek musi mieć załogę w składzie i o kwalifikacjach zapewniających
  bezpieczeństwo żeglugi.
2. Potwierdzeniem posiadania kwalifikacji jest:
   1) patent żeglarski uprawniający do kierowania statkiem,
   2) patent mechanika statkowego uprawniający do obsługi maszyn napędowych,
   3) świadectwo uprawniające do zajmowania innych stanowisk na statku.
3. Patent żeglarski może zawierać ograniczenia co do rodzaju statków i dróg
  wodnych, a patent mechanika statkowego - co do rodzaju statku.
4. Patent lub świadectwo wydaje dyrektor urzędu żeglugi śródlądowej.
5. Uznaje się dokumenty kwalifikacyjne kierowników obcych statków wydane
  zgodnie z:
   1) przepisami obowiązującymi we Wspólnotach Europejskich w sprawie
     uzyskiwania krajowych patentów kapitanów statków do przewozu towarów i
     pasażerów śródlądowymi drogami wodnymi,
   2) Konwencją o żegludze na Renie.
6. Minister właściwy do spraw transportu, mając na względzie przepis ust. 5,
  określi, w drodze rozporządzenia, wykaz państw, w których wydane dokumenty
  kwalifikacyjne kierowników statków będą uznawane przez organy administracji
  żeglugi śródlądowej.
7. Przepisów ust. 1 " 6 dotyczących kwalifikacji załóg nie stosuje się do
  załogi statku używanego wyłącznie do uprawiania sportu lub rekreacji.
                                    Art. 36.
1. Patent lub świadectwo uzyskuje osoba, która:
   1) ukończyła 18 lat,
   2) ma stan zdrowia odpowiedni do zakresu pracy na statkach żeglugi
     śródlądowej potwierdzony świadectwem zdrowia,
   3) odbyła praktykę pływania na statkach żeglugi śródlądowej w charakterze
     członka załogi, w wymiarze:
     a) nie krótszym niż 12 miesięcy - w wypadku patentu,
     b) nie krótszym niż 3 miesiące - w wypadku świadectwa,
   4) zdała z wynikiem pozytywnym egzamin z zakresu wymaganej wiedzy i
     umiejętności.
2. Egzaminy przeprowadzają komisje egzaminacyjne na podstawie ustalonych
  wymagań egzaminacyjnych i na podstawie regulaminu działania komisji. Członkom
  komisji przysługuje wynagrodzenie za udział w pracach komisji egzaminacyjnej.
3. Za przeprowadzenie  egzaminu  oraz za wydanie patentu lub świadectwa pobiera
  się opłaty w wysokościach określonych w załączniku do ustawy.
                                    Art. 37.
1. Minister właściwy do spraw transportu określi, w drodze rozporządzenia:
   1) wykaz stanowisk na statkach w zależności od rodzajów statków i dróg
     wodnych,
   2) minimalny skład załogi w zależności od czasu pracy statku,
   3) rodzaje i wzory patentów i świadectw, o których mowa w art. 35 ust. 2,
     oraz tryb ich uzyskiwania,
   4) czas praktyki pływania na statkach żeglugi śródlądowej, z uwzględnieniem
     art. 36  ust. 1 pkt 3,
   5) zakres wymagań egzaminacyjnych niezbędnych do uzyskania patentów i
     świadectw,
   6) liczbę, skład i regulamin działania komisji egzaminacyjnych, a także
     warunki wynagradzania członków komisji egzaminacyjnych;
 kierując się względami bezpieczeństwa żeglugi i międzynarodowymi wymaganiami
  w tym zakresie.
2. Minister właściwy do spraw zdrowia określi, w drodze rozporządzenia, warunki
  zdrowotne wymagane od osób wykonujących pracę na statkach żeglugi
  śródlądowej, ze szczególnym uwzględnieniem:
   1) stanów chorobowych i ułomności uniemożliwiających wykonywanie określonej
     pracy,
   2) trybu uznawania osób za zdolne albo niezdolne do wykonywania określonej
     pracy,
   3) trybu wydawania świadectwa zdrowia.
                                    Art. 38.
1. Członek załogi statku  jest obowiązany  posiadać żeglarską książeczkę pracy,
  stwierdzającą przebieg pracy na statkach żeglugi śródlądowej.
2. Przepisu ust. 1 nie stosuje się do załóg statków przeznaczonych lub
  używanych do uprawiania sportu lub rekreacji, w tym do amatorskiego połowu
  ryb, oraz  statków używanych do połowu ryb na innych wodach śródlądowych niż
  określone w art. 1 ust. 1.
                                    Art. 39.
1. Żeglarską książeczkę pracy wydaje dyrektor urzędu żeglugi śródlądowej na
  czas nieokreślony.
2. W razie zniszczenia, zagubienia lub braku miejsc do dokonywania wpisów
  wydaje się nową żeglarską książeczkę pracy.
3. Za wydanie żeglarskiej książeczki pracy pobiera się opłatę w wysokości
  określonej w załączniku do ustawy.
                                        
                                    Art. 40.
 Minister  właściwy  do spraw transportu określi, w drodze rozporządzenia,  wzór
    żeglarskiej   książeczki  pracy,  tryb  jej  wydawania  i  wymiany,   rodzaj
    dokonywanych  w niej adnotacji i wpisów urzędowych, a także  sposób  i  tryb
    ich  dokonywania,  kierując  się obowiązującymi  w  tej  mierze  wymaganiami
    międzynarodowymi.
 
                                    Art. 41.
1. Materiały niebezpieczne mogą być przewożone statkami żeglugi śródlądowej w
  sposób niezagrażający bezpieczeństwu ruchu żeglugowego i wykluczający
  zanieczyszczenie lub skażenie środowiska, zgodnie z wymaganiami Europejskiego
  Porozumienia w sprawie międzynarodowych przewozów materiałów niebezpiecznych
  śródlądowymi drogami wodnymi (ADN),  zwanego dalej "ADN".
2. Statek przewożący materiały niebezpieczne obowiązany jest posiadać
  świadectwo dopuszczenia do przewozu materiałów niebezpiecznych, stwierdzające
  spełnienie wymagań w zakresie konstrukcji i wyposażenia.
3. Świadectwo, o którym mowa w ust. 2, wydaje po przeprowadzeniu inspekcji
  dyrektor  urzędu żeglugi śródlądowej na okres nie dłuższy niż 5 lat. Za
  wydanie świadectwa pobiera się opłatę w wysokości określonej w załączniku do
  ustawy.
4. Na statku, o którym mowa w ust. 2, musi znajdować się ekspert do spraw
  bezpieczeństwa przewozu materiałów niebezpiecznych statkami żeglugi
  śródlądowej, zwany dalej "ekspertem ADN".
5. Ekspertem ADN może być osoba, która posiada świadectwo eksperta ADN.
6. Warunkiem uzyskania świadectwa eksperta ADN jest ukończenie kursu i zdanie
  egzaminu przed komisją, o której mowa w art. 36 ust. 2, ze znajomości
  postanowień Europejskiego Porozumienia w sprawie międzynarodowych przewozów
  materiałów niebezpiecznych śródlądowymi drogami wodnymi. Za egzamin pobiera
  się opłatę w wysokości określonej w załączniku do ustawy.
7. Świadectwo eksperta ADN wydaje dyrektor urzędu żeglugi śródlądowej; za
  wydanie świadectwa pobiera się opłatę w wysokości określonej w załączniku do
  ustawy.
8. Minister właściwy do spraw transportu określi, w drodze rozporządzenia,
  szczegółowy sposób przewozu materiałów niebezpiecznych, uwzględniając zakres
  inspekcji, o której mowa w ust. 3, i wzór świadectwa dopuszczenia statku do
  przewozu materiałów niebezpiecznych oraz  wzór świadectwa eksperta ADN i tryb
  ich uzyskiwania, kierując się wymaganiami określonymi w ADN.
                                        
                                   Rozdział 6
                             Śródlądowe drogi wodne
   
                                    Art. 42.
1. Śródlądowe drogi wodne dzielą się na klasy.
2. Śródlądowe drogi wodne, w zależności od klasy, dzielą się na drogi wodne o
  znaczeniu:
   1) regionalnym,
   2) międzynarodowym.
3. Klasę drogi wodnej określa się:
   1) maksymalnymi parametrami statków, jakie mogą być dopuszczone do żeglugi,
   2) wielkością minimalnego prześwitu pod mostami, rurociągami i innymi
     urządzeniami krzyżującymi się z drogą wodną.
4. Rada Ministrów określi, w drodze rozporządzenia, szczegółowy sposób
  klasyfikacji śródlądowych dróg wodnych na podstawie kryteriów określonych w
  ust. 3 oraz dokona podziału tych dróg wodnych na klasy, określi drogi wodne o
  znaczeniu regionalnym i międzynarodowym oraz warunki eksploatacyjne i
  projektowe dla poszczególnych klas dróg wodnych, z uwzględnieniem wiążących
  Rzeczpospolitą Polską umów międzynarodowych.
                                        
                                    Art. 43.
1. Śródlądowe drogi wodne należy utrzymywać w sposób zapewniający bezpieczną
  żeglugę poprzez:
   1) należyty stan techniczny budowli i urządzeń hydrotechnicznych służących
     żegludze oraz ich właściwą obsługę,
   2) systematyczną poprawę warunków eksploatacyjnych odpowiednich do klasy
     drogi wodnej,
   3) oznakowanie nawigacyjne szlaku żeglownego, budowli i urządzeń
     hydrotechnicznych, przeszkód nawigacyjnych oraz budowli i linii
     przesyłowych krzyżujących się z drogą wodną.
2. Szlak żeglowny należy oznakować znakami żeglugowymi pływającymi lub
  brzegowymi,  w sposób wskazujący przeszkody nawigacyjne i miejsca
  niebezpieczne dla żeglugi.
3. Zabrania się wykorzystywania znaków nawigacyjnych do cumowania lub
  przeciągania statku, jak również ich uszkadzania, przemieszczania, niszczenia
  bądź czynienia niezdolnymi do użytku zgodnie z przeznaczeniem.
4. Utrzymanie śródlądowych dróg wodnych w stanie zapewniającym bezpieczną
  żeglugę, z zastrzeżeniem ust. 5, należy do jednostek organizacyjnych ministra
  właściwego do spraw gospodarki wodnej, zwanych dalej "administracją drogi
  wodnej".
5. Oznakowanie nawigacyjne w portach oraz urządzeń, budowli i linii
  przesyłowych krzyżujących się z drogą wodną należy do ich właścicieli. Sposób
  oznakowania należy uzgodnić z administracją drogi wodnej.
6. Administracja dróg wodnych ogłasza w formie komunikatów w sposób zwyczajowo
  przyjęty aktualne warunki żeglugowe na śródlądowych drogach wodnych, terminy
  otwarcia i zamknięcia dróg wodnych dla żeglugi oraz wydaje informator o
  śródlądowych żeglownych drogach wodnych.
                                    Art. 44.
1. Kierownik statku uprawiającego żeglugę jest obowiązany stosować się do
  znaków i sygnałów żeglugowych znajdujących się na drodze wodnej i na jej
  brzegach lub pokazywanych przez posterunki sygnalizacyjne.
2. Przecinanie kursu lub wyprzedzanie statku jest dozwolone tylko wówczas, gdy
  szerokość drogi wodnej jest wystarczająca dla jednoczesnego przejścia, z
  uwzględnieniem warunków na danym akwenie oraz ruchu innych statków.
3. Przy mijaniu statek płynący w górę drogi wodnej powinien, uwzględniając
  miejscowe warunki i ruch innych statków, ustąpić drogi  statkowi płynącemu w
  dół drogi wodnej.
4. Statek wyprzedzający powinien wyprzedzać statek wyprzedzany z jego lewej
  burty. Jeżeli szlak żeglowny jest dostatecznie szeroki, statek wyprzedzający
  może również wyprzedzać statek wyprzedzany z jego prawej burty.
5. Statki mogą płynąć obok kursami równoległymi tylko wówczas, gdy umożliwia to
  szerokość drogi wodnej, nie występuje ryzyko zderzenia i gdy nie stanowi to
  przeszkody lub niebezpieczeństwa dla ruchu żeglugowego.
                                        
                                    Art. 45.
1. Statek może zatrzymać się na  postój w miejscu do tego wyznaczonym, a w
  wypadku braku zakazu postoju wybierać miejsce postoju tak blisko brzegu, jak
  na to pozwala jego zanurzenie oraz warunki miejscowe i tak aby nie utrudniać
  ruchu żeglugowego.
2. Statek na postoju należy zakotwiczyć lub przycumować w sposób bezpieczny,
  aby nie mógł zmieniać swojego położenia pod wpływem fali, wiatru, prądu wody,
  zmian stanów wody lub ruchu statków i aby nie  stanowił zagrożenia dla innych
  statków.
3. Statek wycofany z eksploatacji może znajdować się na postoju tylko w miejscu
  wyznaczonym przez dyrektora urzędu żeglugi śródlądowej.
4. Na statku znajdującym się na postoju na szlaku żeglownym lub w jego pobliżu
  powinien być stale pełniony dozór przez osoby o odpowiednich kwalifikacjach.
                                    Art. 46.
Minister właściwy do spraw transportu, mając na względzie konieczność
zapewnienia  bezpieczeństwa ruchu  żeglugowego, określi, w  drodze
rozporządzenia, szczegółowe przepisy żeglugowe normujące:
   1) ruch i postój statków na szlaku żeglownym i w portach, sygnalizację
     wzrokową i dźwiękową oraz łączność radiową na śródlądowych drogach
     wodnych,
   2) sposoby oznakowania nawigacyjnego szlaku żeglownego, budowli i urządzeń
     hydrotechnicznych, przeszkód nawigacyjnych oraz budowli i linii
     przesyłowych, wzory znaków i sygnałów żeglugowych, ich znaczenie i zakres
     obowiązywania;
kierując się obowiązującymi w tym zakresie wymaganiami międzynarodowymi.
 
                     Art. 47.
1. Zabrania się wyrzucania ze statków przedmiotów i  wylewania  substancji
  mogących stanowić przeszkodę lub niebezpieczeństwo dla żeglugi  bądź innych
  użytkowników śródlądowych dróg wodnych albo zanieczyszczać drogę wodną.
2. W razie zanieczyszczenia drogi wodnej bądź zauważenia na drodze wodnej
  przedmiotów lub substancji, o których mowa w ust. 1, kierownik statku
  niezwłocznie zawiadamia o tym administrację drogi wodnej,  wskazując miejsce
  i charakter zanieczyszczenia.
3. Minister właściwy do spraw transportu w porozumieniu z ministrem właściwym
  do spraw środowiska określi, w drodze rozporządzenia, warunki gromadzenia,
  przechowywania i usuwania odpadów i ścieków ze statków oraz sposobu
  zapobiegania zanieczyszczeniom wynikającym z przewożenia ładunków,
  uwzględniając obowiązujące w tym zakresie wymagania międzynarodowe.
                                        
                                   Rozdział 7
                                     Pilotaż
                                        
                                    Art. 48.
1. Pilotażem jest świadczenie usług mających na celu ułatwienie ruchu
  żeglugowego, polegających na udzielaniu kierownikowi statku  przebywającego
  na śródlądowych drogach wodnych informacji lub porad potrzebnych do
  prowadzenia statku na drodze wodnej.
2. Usługi w zakresie pilotażu mogą świadczyć osoby fizyczne, prawne i inne
  jednostki organizacyjne niemające osobowości prawnej.
                                    Art. 49.
1. Obowiązkowi korzystania z pilotażu podlegają:
   1) polski statek morski lub żeglugi śródlądowej, którego kierownik nie
     posiada odpowiednich uprawnień do kierowania statkami na danej drodze
     wodnej,
   2) obcy statek morski lub żeglugi śródlądowej.
2. Nie podlega obowiązkowi korzystania z pilotażu statek używany wyłącznie do
  uprawiania sportu lub rekreacji.
3. Kierownik statku podlegającego obowiązkowi korzystania z pilotażu jest
  obowiązany korzystać z usług pilota.
4. Korzystanie z usług pilota nie zwalnia kierownika statku z odpowiedzialności
  za kierowanie statkiem.
5. Z obowiązku korzystania z pilotażu jest zwolniony statek, którego kierownik
  posiada świadectwo zwolnienia z obowiązku korzystania z pilotażu lub
  dokumenty uznane w trybie określonym w art. 35 ust. 5, oraz statek państwa, z
  którym zawarta umowa przewiduje wzajemne uznawanie dokumentów
  kwalifikacyjnych w żegludze śródlądowej.
6. Warunkiem uzyskania świadectwa zwolnienia z obowiązku korzystania z pilotażu
  jest:
   1) odbycie co najmniej pięciu podróży po danej drodze wodnej, potwierdzonych
     przez pilota,
   2) pozytywna ocena sprawdzianu ze znajomości drogi wodnej i miejscowych
     przepisów żeglugowych.
                                        
                                    Art. 50.
1. Pilotaż może być wykonywany przez osobę posiadającą kwalifikacje pilota
  żeglugi śródlądowej.
2. Pilotem żeglugi śródlądowej może zostać osoba posiadająca patent żeglarski
  uprawniający do kierowania wszystkimi statkami, co najmniej 12 miesięczną
  praktykę pływania nabytą po uzyskaniu patentu na drodze wodnej, której ma
  dotyczyć uprawnienie, odpowiedni stan zdrowia i która zdała z wynikiem
  pozytywnym egzamin na pilota.
3. Egzamin na pilota lub sprawdzian, o którym mowa w art. 49 ust. 6 pkt 2,
  przeprowadzają komisje egzaminacyjne określone w art. 36 ust. 2.
4. Potwierdzeniem posiadania kwalifikacji pilota żeglugi śródlądowej jest
  uprawnienie pilotowe.
5. Uprawnienie pilotowe i świadectwo zwolnienia z obowiązku korzystania z
  pilotażu wydaje dyrektor urzędu żeglugi śródlądowej właściwy dla drogi
  wodnej, której uprawnienia dotyczą.
6. Za przeprowadzenie egzaminu lub sprawdzianu oraz za wydanie uprawnienia
  pilotowego lub świadectwa zwolnienia z obowiązku korzystania z pilotażu
  pobiera się opłaty w wysokościach określonych w załączniku do ustawy.
                                    Art. 51.
1. Pilot ponosi wobec armatora odpowiedzialność za szkody spowodowane swoim
  działaniem, chyba że udowodni dołożenie należytej staranności wymaganej przy
  świadczeniu usługi pilotowej.
2. Wobec osób trzecich za szkody wyrządzone przez pilota odpowiada armator, tak
  jak za szkody wyrządzone przez członka załogi statku.
3. W razie rażącego naruszenie przez pilota przepisów żeglugowych dyrektor
  urzędu żeglugi śródlądowej, na mocy decyzji administracyjnej, może, w
  zależności od stopnia zagrożenia bezpieczeństwa żeglugi:
   1) udzielić pilotowi ostrzeżenia o grożącym zawieszeniu uprawnienia
     pilotowego,
   2) zawiesić uprawnienia pilotowe na okres do 12 miesięcy.
   
                                    Art. 52.
Minister właściwy do spraw transportu określi, w drodze rozporządzenia:
   1) szczegółowe warunki wykonywania pilotażu i sprawowania nadzoru nad jego
     wykonywaniem,
   2) tryb przeprowadzania egzaminów na pilota i sprawdzianów dla uzyskania
     świadectwa zwolnienia z obowiązku korzystania z pilotażu,
   3) wzory i tryb wydawania uprawnień pilotowych oraz świadectwa zwolnienia z
     obowiązku korzystania z pilotażu;
mając na względzie zapewnienie prawidłowej realizacji usług pilotowych.
   
                                        
                                   Rozdział 8
                                Wypadki żeglugowe
   
                                    Art. 53.
1. W razie zaistnienia wypadku żeglugowego kierownik statku podejmuje
  niezwłocznie wszelkie działania zmierzające do ratowania ludzi i mienia oraz
  do ograniczenia rozmiarów szkody.
2. Kierownik statku znajdującego się w pobliżu miejsca wypadku żeglugowego jest
  obowiązany udzielić pomocy w działaniach ratowniczych.
                                        
                                    Art. 54.
1. O zaistnieniu wypadku żeglugowego kierownik statku jest obowiązany
  niezwłocznie zawiadomić właściwego terytorialnie dyrektora  urzędu żeglugi
  śródlądowej i postępować stosownie do otrzymanych poleceń.
2. W razie ciężkiego uszkodzenia ciała, śmierci człowieka, wybuchu lub pożaru
  na statku, zatonięcia statku albo zniszczenia mienia znacznej wartości
  kierownik statku zawiadamia także Policję.
3. W razie nadzwyczajnego zagrożenia środowiska w wyniku wypadku żeglugowego
  kierownik statku zawiadamia o tym fakcie służby ratownicze właściwej
  terenowo jednostki Państwowej Straży Pożarnej.
4. Fakt zaistnienia wypadku żeglugowego kierownik statku odnotowuje w dzienniku
  pokładowym z podaniem daty, godziny, miejsca, okoliczności i rodzaju wypadku
  oraz zabezpiecza ślady i dowody w sprawie.
                                        
                                    Art. 55.
1.  Dyrektor  urzędu żeglugi śródlądowej po otrzymaniu zawiadomienia o wypadku
  żeglugowym przeprowadza niezwłocznie  postępowanie  w celu ustalenia
  okoliczności, przyczyn, rozmiarów szkody i winnych spowodowania wypadku.
2. W postępowaniu, o którym mowa w ust. 1, może uczestniczyć przedstawiciel
  armatora i administracji drogi wodnej.
                                        
                                    Art. 56.
Członkowi załogi statku uznanemu winnym naruszenia  przepisów żeglugowych lub
przepisów dotyczących obsługi maszyn lub urządzeń statku dyrektor urzędu
żeglugi  śródlądowej może w drodze decyzji administracyjnej:
   1) udzielić ostrzeżenia o grożącym zawieszeniu uprawnień zawodowych
     wynikających z posiadanego dokumentu kwalifikacyjnego, jeżeli naruszenie
     przepisów stworzyło zagrożenie wypadkiem żeglugowym,
   2) zawiesić  uprawnienia na okres do 12 miesięcy w razie spowodowania w
     ciągu 12 miesięcy od udzielenia ostrzeżenia ponownego naruszenia
     przepisów,
   3) zawiesić  uprawnienia na okres do 12 miesięcy za spowodowanie wypadku lub
     przyczynienie się do jego zaistnienia, uzależniając ich przywrócenie od
     złożenia egzaminu sprawdzającego,
   4) pozbawić uprawnień zawodowych, jeżeli w wyniku tego wypadku nastąpiła
     śmierć człowieka lub znaczna szkoda.
                                    Art. 57.
 Minister  właściwy  do  spraw  transportu  określi,  w  drodze  rozporządzenia,
    szczegółowy  tryb postępowania w związku z wypadkami żeglugowymi,  mając  na
    uwadze  w  szczególności kwalifikację wypadków, obowiązki kierownika  statku
    po  zaistnieniu  wypadku,  a  także sposób prowadzenia   postępowania  przez
    dyrektora urzędu  żeglugi  śródlądowej.
                                   Rozdział 9
                                 Przepisy karne
                                        
                                    Art. 58.
Kto:
   1) wykonuje przewóz ładunków niezgodnie z dokumentami przewozowymi,
   2) wykonuje przewóz obcym statkiem niezgodnie z postanowieniami umów
     międzynarodowych albo pozwoleń na przewozy,
   3) uprawia żeglugę statkiem obcym bez wymaganego pozwolenia,
   4) nie dopełnia obowiązku złożenia formularza ewidencyjnego,
   5) wykonuje zarobkowy przewóz towarów statkami o ładowności większej niż 200
     t bez spełnienia wymogu zdolności zawodowej,
   6) niszczy, uszkadza, przemieszcza lub wykorzystuje znaki żeglugowe do
     cumowania lub przeciągania statków,
        podlega karze grzywny.
   
                                    Art. 59.
Kto wykracza przeciw obowiązkowi:
   1) wpisu statku do rejestru,
   2) dokonania pomiaru statku,
        podlega karze grzywny.
                                    Art. 60.
Kto uprawia żeglugę statkiem bez ważnego świadectwa zdolności żeglugowej lub
jednorazowego zezwolenia na określoną podróż,
        podlega karze grzywny.
                                    Art. 61.
Kto:
   1) kieruje statkiem albo zajmuje stanowisko członka załogi statku, nie
     posiadając do tego właściwego dokumentu kwalifikacyjnego,
   2) będąc członkiem załogi statku, nie posiada dokumentu potwierdzającego
     warunki zdrowia odpowiednie do zajmowanego stanowiska,
   3) będąc członkiem załogi statku, nie posiada  żeglarskiej książeczki pracy,
        podlega karze grzywny.
                                    Art. 62.
Kto wykracza przeciw przepisom w zakresie:
   1) ruchu i sygnalizacji na śródlądowych drogach wodnych,
   2) oznakowania, wyposażenia i dokumentów statków,
   3) warunków ruchu i postoju statków  na szlaku żeglownym i w portach,
   4) składu załogi statku i norm czasu pracy,
   5) przewozu statkami materiałów niebezpiecznych,
   6) pilotażu na śródlądowych drogach wodnych,
   7) warunków sanitarnych na statkach,
   8) warunków bezpieczeństwa i higieny pracy na statkach,
   9) ochrony środowiska,
        podlega karze grzywny.
                                    Art. 63.
Orzekanie w sprawach określonych w art. 58-62 następuje w trybie określonym w
Kodeksie  postępowania w sprawach o wykroczenia.
                                   Rozdział 10
                       Zmiany w przepisach obowiązujących
                                        
                                    Art. 64.
W ustawie z dnia 24 października 1974 r. - Prawo wodne (Dz.U. Nr 38, poz. 230, z
1975 r. Nr 17, poz. 94, z 1980 r. Nr 3, poz. 6, z 1983 r. Nr 44, poz. 201, z
1989 r. Nr 26, poz. 139, Nr 35, poz. 192, z 1990 r. Nr 34, poz. 198, Nr 39, poz.
222, z 1991 r. Nr 32, poz. 131, Nr 77, poz. 335, z 1993 r. Nr 40, poz. 183, z
1994 r. Nr 27, poz. 96, z 1995 r. Nr 47, poz. 243, Nr 141, poz. 692, z 1996 r.
Nr 106, poz. 496, z 1997 r. Nr 47, poz. 299, Nr 88, poz. 554, Nr 133, poz. 885,
z 1998 r. Nr 106, poz. 668 oraz z 2000 r. Nr 12, poz. 136) w art. 19 w ust. 1 w
pkt 4 skreśla się wyrazy "oraz zasady określania klas tych wód".
                                    Art. 65.
W ustawie z dnia 18 stycznia 1996 r. o kulturze fizycznej (Dz.U. Nr 25, poz. 113
i Nr 137, poz. 639, z 1997 r. Nr 106, poz. 680, Nr 121, poz. 769 i 770 i Nr 160,
poz. 1078, z 1998 r. Nr 106, poz. 668, z 1999 r. Nr 96, poz. 1106, Nr 101, poz.
1178 oraz z 2000 r. Nr 9, poz. 117 i Nr 72, poz. 839) w art. 53 ust. 3 otrzymuje
brzmienie:
   "3. Minister właściwy do spraw kultury fizycznej i sportu, po zasięgnięciu
     opinii właściwego związku sportowego, określi, w drodze rozporządzenia:
     1) organy właściwe do rejestracji statków używanych do celów sportowych
       lub rekreacyjnych oraz sposób rejestracji i zwolnienia z rejestracji,
       tryb postępowania, wzory dokumentów rejestracyjnych i sposób oznakowania
       tych statków,
     2) organy właściwe do nadzoru technicznego, wymagania techniczne, wzory
       dokumentów stwierdzających zdolność do żeglugi i warunki przeprowadzania
       przeglądów technicznych statków używanych na wodach śródlądowych do
       celów sportowych lub rekreacyjnych:
         a) bez napędu mechanicznego niezależnie od wielkości oraz o napędzie
           mechanicznym o mocy do 75 kW,
         b) o napędzie mechanicznym o mocy powyżej 75 kW na wodach śródlądowych
           innych niż śródlądowe drogi wodne;
    mając na względzie konieczność zapewnienia bezpieczeństwa żeglugi tych
     statków.".
                                        
                                    Art. 66.
W ustawie z dnia 4 września 1997 r. o działach administracji rządowej (Dz.U. z
1999 r. Nr 82, poz. 928 oraz z 2000 r. Nr 12, poz. 136, Nr 43, poz. 489, Nr 48,
poz. 550, Nr 62, poz. 718, Nr 70, poz. 816 i Nr 73, poz. 852) w art. 27 w ust. 3
wyrazy "inspektoraty żeglugi śródlądowej" zastępuje się wyrazami "urzędy żeglugi
śródlądowej".
                                        
                                    Art. 67.
W ustawie z dnia 5 czerwca 1998 r. o administracji rządowej w województwie
(Dz.U. Nr 91, poz. 577, z 1999 r. Nr 70, poz. 778 oraz z 2000 r. Nr 12, poz.
136, Nr 22, poz. 268, Nr 48, poz. 550 i 552, Nr 62, poz. 718, Nr 70, poz. 816 i
Nr 73, poz. 852) pkt 12 załącznika otrzymuje brzmienie:
   "12) dyrektorzy  urzędów żeglugi śródlądowej".
   
                                    Art. 68.
W ustawie z dnia 9 września 2000 r. o opłacie skarbowej (Dz.U. Nr 86, poz. 960)
w załączniku skreśla się:
   a) w części III - pkt 9,
   b) w części IV - pkt 24 i 28.
   
                                   Rozdział 11
                         Przepisy przejściowe i końcowe
                                        
                                    Art. 69.
1. Stawki opłat, określone kwotowo w załączniku do ustawy, ulegają podwyższeniu
  w wypadku wzrostu cen towarów i usług konsumpcyjnych o ponad 15 %, w stopniu
  odpowiadającym wzrostowi tych cen.
2. Wskaźnik wzrostu cen, o których mowa w ust. 1, ustala się na podstawie
  komunikatów Prezesa Głównego Urzędu Statystycznego ogłoszonych w Dzienniku
  Urzędowym Rzeczypospolitej Polskiej "Monitor Polski" w terminie 30 dni po
  upływie każdego kwartału.
3. Stawki kwotowe opłat obliczone zgodnie z ust. 1 zaokrągla się w górę do
  pełnego złotego.
4. Minister właściwy do spraw transportu ogłasza, w drodze obwieszczenia, w
  Dzienniku Urzędowym Rzeczypospolitej Polskiej "Monitor Polski", stawki
  kwotowe opłat obliczone zgodnie z przepisami ust. 1 i 3.
                                        
                                    Art. 70.
1. Płatnikami opłat są:
   1) armatorzy " za pozwolenie na uprawianie żeglugi obcymi statkami, wpis do
     rejestru administracyjnego, świadectwo pomiarowe statku, świadectwo
     zdolności żeglugowej oraz świadectwo dopuszczenia statku do przewozu
     materiałów niebezpiecznych,
   2) osoby fizyczne " za zaświadczenie o spełnieniu wymogu zdolności
     zawodowej, egzaminy i dokumenty  kwalifikacyjne załogi, żeglarską
     książeczkę pracy, egzamin i świadectwo eksperta ADN, egzamin i uprawnienie
     pilotowe oraz sprawdzian i świadectwo zwolnienia z obowiązku korzystania z
     pilotażu.
2. Opłaty pobierają organy administracji żeglugi śródlądowej, z wyjątkiem opłat
  za pomiary statków.
3. Opłaty pobierane przez organy administracji żeglugi śródlądowej stanowią
  dochód Skarbu Państwa.
                                        
                                    Art. 71.
1. Działające do dnia wejścia w życie niniejszej ustawy inspektoraty żeglugi
  śródlądowej z dniem wejścia w życie ustawy stają się urzędami żeglugi
  śródlądowej.
2. Z dniem wejścia w życie niniejszej ustawy pracownicy inspektoratów żeglugi
  śródlądowej stają się pracownikami urzędów żeglugi śródlądowej.
                                        
                                    Art. 72.
1. Dokumenty kwalifikacyjne, żeglarskie załogi i rejestracyjne statków,
  świadectwa zdolności żeglugowej oraz świadectwa pomiarowe wydane na podstawie
  dotychczasowych przepisów zachowują ważność do czasu ich wymiany w zakresie,
  na jaki zostały wydane. Za wymianę dokumentów pobiera się opłaty w
  wysokościach określonych w załączniku do ustawy.
2. Minister właściwy do spraw transportu określi, w drodze rozporządzenia,
  warunki i terminy wymiany dokumentów, o których mowa w ust. 1, uwzględniając
  konieczność wprowadzenia jednolitych dokumentów według zasad i wzorów
  przewidzianych w ustawie.
                                        
                                    Art. 73.
Do postępowań administracyjnych w sprawach objętych przepisami ustawy,
wszczętych przed jej wejściem w życie, stosuje się przepisy dotychczasowe.
                                        
                                    Art. 74.
1. Traci moc ustawa z dnia 7 marca 1950 r. o żegludze i spławie na śródlądowych
  drogach wodnych (Dz.U. z 1952 r. Nr 26, poz. 182, z 1960 r. Nr 29, poz. 163,
  z 1988 r. Nr 41, poz. 324, z 1989 r. Nr 35, poz. 192 i z 1997 r. Nr 141, poz.
  943).
2. Do czasu wydania przepisów wykonawczych przewidzianych w ustawie, nie dłużej
  jednak niż przez 12 miesięcy od dnia wejścia jej w życie, zachowują moc
  dotychczasowe przepisy wykonawcze, o ile nie są sprzeczne z niniejszą ustawą.
                                    Art. 75.
Ustawa wchodzi w życie po upływie 3 miesięcy od dnia ogłoszenia.
                                       
                                 Załącznik do ustawy z dnia .... o żegludze
                                  śródlądowej (Dz.U. Nr ..., poz. ...)
                              Wysokości opłat
                   
                   
 I.  UPRAWIANIE ŻEGLUGI OBCYMI STATKAMI                  
 1.  Za pozwolenie na uprawianie żeglugi obcym statkiem  
     po polskich  śródlądowych drogach wodnych:
     1) na jedną podróż,                                   100 zł.
     2) na określony czas lub wielokrotne podróże.         200 zł.
 2.  Za wtórnik pozwolenia                                  20 zł.
                                                         
II.  SPEŁNIENIE WYMOGU ZDOLNOŚCI ZAWODOWEJ               
 1   Za zaświadczenie o spełnieniu wymogu zdolności         30 zł.
 2.  Za wtórnik zaświadczenia                               15 zł.
                                                         
III. REJESTR ADMINISTRACYJNY                             
 1.  Za wpis statku do rejestru:                         
     1) bez napędu mechanicznego o iloczynie długości i    40 zł.
     szerokości statku do       20 m2,
     2) bez napędu mechanicznego o iloczynie długości i    80 zł.
     szerokości statku powyżej 20 m2,
     3) o napędzie mechanicznym o iloczynie długości i     80 zł.
     szerokości statku do 20 m2,
     4) o napędzie mechanicznym o iloczynie długości      400 zł.
     szerokości statku powyżej 20 m2.
 2.  Za dokonanie zmian wpisu w rejestrze                  15 zł.
 3.  Za wtórnik karty rejestracyjnej                       20 zł.
IV   POMIAR STATKÓW                                      
 1.  Za świadectwo pomiarowe:                                 
     1) dla statku przeznaczonego do przewozu ładunków,   150 zł.
     2) dla statku nie przeznaczonego do przewozu         100 zł.
        ładunków.                                          
 2.   Za wtórnik świadectwa pomiarowego                    60 zł.  
     U w a g a: Opłaty nie obejmują opłat za czynności        
     związane z pomiarem statku.
     
   
     
V.   ŚWIADECTWA ZDOLNOŚCI ŻEGLUGOWEJ
1.   Za świadectwo zdolności żeglugowej                     25 zł.
2.   Za uproszczone świadectwo zdolności żeglugowej         20 zł.
3.   Za przedłużenie świadectwa zdolności żeglugowej        15 zł.
4.   Za dokonanie zmian w świadectwie zdolności             15 zł.
     żeglugowej
5.   Za wydanie zezwolenia na jednorazową podróż              
     (opłata obejmuje  dokonanie inspekcji)                200 zł.
6.   Za wtórnik świadectwa zdolności żeglugowej             20 zł.
                                                              
VI.  KWALIFIKACJE ZAWODOWE
1.   Za egzamin na patent                                 150 zł.
2.   Za egzamin na świadectwo                             100 zł.
3.   Za patent                                             50 zł.
4.   Za  świadectwo                                        25 zł.
5.   Za wtórnik patentu                                    40 zł.
6.   Za wtórnik świadectwa                                 20 zł.
                                                              
                                                              
VII. ŻEGLARSKA KSIĄŻECZKA PRACY                               
                                                              
     Za żeglarską książeczkę pracy                         30 zł.
                                                              
     
     
VIII PRZEWÓZ MATERIAŁÓW NIEBEZPIECZNYCH
1.   Za świadectwo dopuszczenia statku do przewozu            
     materiałów niebezpiecznych (opłata obejmuje          200 zł.
     inspekcję)
2.   Za egzamin na świadectwo eksperta ADN                100 zł.
3.   Za świadectwo eksperta ADN                            20 zł.
4.   Za wtórnik dokumentu z poz. 1 i 3                     20 zł.
                                                              
IX.  PILOTAŻ
1.   Za świadectwo zwolnienia z obowiązku korzystania z    50 zł.
     pilotażu
2.   Za uprawnienie pilotowe                               50 zł.
3.   Za egzamin na pilota                                 100 zł.
4.   Za sprawdzian na świadectwo zwolnienia z obowiązku       
     korzystania z pilotażu                               100 zł.
5.   Za wtórnik  dokumentu z poz. 1 i 2                    50 zł.
                                                                              
