



                                    
Dz.U. z 1996 r. Nr 43, poz. 189
                                   
 
                                USTAWA
                         z dnia 1 marca 1996 r.
                                    
o zmianie Kodeksu postępowania cywilnego, rozporządzeń Prezydenta Rzeczypospolitej
     - Prawo upadłościowe i Prawo o postępowaniu układowym, Kodeksu
 postępowania administracyjnego, ustawy o kosztach sądowych w sprawach 
                 cywilnych oraz niektórych innych ustaw
                                    
                                    
                                Art. 1.
W Kodeksie postępowania cywilnego wprowadza się następujące zmiany:
 
 1) w art. 3 skreśla się § 2 i oznaczenie § 1;
 2) w art. 5 po wyrazie "adwokata" dodaje się wyrazy "lub radcy prawnego";
 3) w art. 17 pkt 4 otrzymuje brzmienie:
      "4) o prawa majątkowe, w których wartość przedmiotu sporu przewyższa
         piętnaście tysięcy złotych, oprócz spraw o alimenty, o naruszenie
         posiadania i o zniesienie wspólności majątkowej między 
         małżonkami,";
 4) art. 47 otrzymuje brzmienie:
   "Art. 47.   §1.W pierwszej instancji sąd w składzie jednego sędziego
                jako przewodniczącego i dwóch ławników rozpoznaje sprawy
                z zakresu prawa pracy i ubezpieczeń społecznych oraz
                sprawy ze stosunków rodzinnych, z wyjątkiem spraw o
                alimenty.
             §2. Postanowienia poza rozprawą oraz zarządzenia wydaje 
                przewodniczący.
             §3. Sprawy inne niż określone w § 1 sąd w pierwszej instancji
                rozpoznaje w składzie jednego sędziego, chyba że 
                przepis szczególny stanowi inaczej.
             §4. Prezes sądu może zarządzić rozpoznanie sprawy w składzie
                trzech sędziów zawodowych, jeżeli uzna to za wskazane
                ze względu na szczególną zawiłość lub precedensowy
                charakter sprawy.";
 5) w art. 48 w § 3 skreśla się wyrazy "lub zaskarżonego w trybie rewizji nadzwyczajnej"
   oraz wyrazy "lub tej rewizji";
 6) art. 53 otrzymuje brzmienie:
   "Art. 53. Zgłaszającego w złej wierze wniosek o wyłączenie sędziego
             sąd, oddalając wniosek, skaże na grzywnę do wysokości
             pięciuset złotych.";
 7) w art. 87:
   a) § 1 otrzymuje brzmienie:
      "§1. Pełnomocnikiem może być adwokat lub radca prawny, a ponadto 
         współuczestnik sporu, jak również rodzice, małżonek, rodzeństwo 
         lub zstępni strony oraz osoby pozostające ze stroną w stosunku 
         przysposobienia.",
   b) § 2 otrzymuje brzmienie:
      "§2. Pełnomocnikiem osoby prawnej lub podmiotu gospodarczego, w 
         tym nie posiadającego osobowości prawnej, może być również 
         pracownik tej jednostki albo jej organu nadrzędnego. Rada Ministrów
         może ustalić odrębne zasady ustanawiania pełnomocników 
         przez państwowe osoby prawne lub państwowe jednostki organizacyjne
         nie posiadające osobowości prawnej. Osoba prawna prowadząca,
         na podstawie odrębnych przepisów, obsługę prawną 
         podmiotu gospodarczego może udzielić pełnomocnictwa procesowego
         w jego imieniu adwokatowi lub radcy prawnemu, jeżeli została
         do tego upoważniona przez ten podmiot.";
 8) w art. 91 w pkt 1 skreśla się wyrazy ", podania o złożenie rewizji nadzwyczajnej";
 9) w art. 94 w § 2 w zdaniu pierwszym po wyrazie "Adwokat" dodaje się wyrazy
   "lub radca prawny";
10) w art. 95 po wyrazie "adwokata" dodaje się wyrazy "lub radcy prawnego";
11) w art. 98 w § 2 po wyrazie "adwokatem" dodaje się wyrazy "lub radcą 
   prawnym";
12) w art. 108 w § 2 wyraz "rewizyjny" zastępuje się wyrazami "drugiej instancji";
13) w art. 109 w zdaniu drugim po wyrazie "adwokata" dodaje się wyrazy "lub 
   radcy prawnego";
14) w art. 114 w § 2 po wyrazie "adwokata" dodaje się wyrazy "lub radcy prawnego";
15) w art. 115 wyraz "rewizyjnym" zastępuje się wyrazami "apelacyjnym lub kasacyjnym"
   oraz skreśla się wyraz "rewizyjny";
16) w art. 117:
   a) § 1 otrzymuje brzmienie:
          "§1. Strona zwolniona przez sąd od kosztów sądowych w całości 
             lub części ma prawo zgłosić wniosek o ustanowienie dla niej 
             adwokata lub radcy prawnego. Przepisy art. 114 i 115 stosuje 
             się odpowiednio. Sąd uwzględni wniosek, jeżeli udział adwokata
             lub radcy prawnego w sprawie uzna za potrzebny. O 
             wyznaczenie adwokata lub radcy prawnego sąd zwraca się 
             do właściwej rady adwokackiej lub okręgowej izby radców 
             prawnych. Jeżeli adwokat lub radca prawny ustanowiony w 
             ten sposób ma podjąć czynności poza siedzibą sądu orzekającego,
             właściwa rada adwokacka lub okręgowa izba radców 
             prawnych na wniosek ustanowionego adwokata lub radcy 
             prawnego wyznaczy w razie potrzeby adwokata lub radcę 
             prawnego z innej miejscowości.",
   b) w § 2 w zdaniu pierwszym i drugim po wyrazie "adwokata" dodaje się 
     wyrazy "lub radcy prawnego";
17) w art. 118 po wyrazie "adwokata" dodaje się wyrazy "lub radcy prawnego";
18) art. 119 otrzymuje brzmienie:
       "Art. 119. §1. Zwolnienie od kosztów sądowych oraz ustanowienie 
                adwokata lub radcy prawnego wygasa ze śmiercią strony, 
                która je uzyskała. Jednakże na zasadzie tego ustanowienia
                adwokat lub radca prawny strony podejmuje czynności
                procesowe nie cierpiące zwłoki.
              §2. Adwokat lub radca prawny może z ważnych przyczyn 
                wnosić o zwolnienie go od obowiązku zastępowania 
                strony w procesie. Rada adwokacka lub okręgowa izba 
                radców prawnych, zwalniając adwokata lub radcę prawnego,
                wyznaczy jednocześnie innego adwokata lub radcę 
                prawnego.";
19) w art. 120:
   a) w § 1 w zdaniu pierwszym i drugim po wyrazie "adwokata" dodaje się 
     wyrazy "lub radcy prawnego",
   b) w § 2 po dwukrotnie użytym wyrazie "adwokata" dodaje się wyrazy "lub 
     radcy prawnego",
   c) w § 3 po dwukrotnie użytym wyrazie "adwokata" dodaje się wyrazy "lub 
     radcy prawnego";
20) w art. 121 po wyrazie "adwokata" dodaje się wyrazy "lub radcy prawnego";
21) w art. 122:
   a) w § 1 w zdaniu pierwszym po wyrazie "Adwokat" dodaje się wyrazy "lub 
     radca prawny",
   b) w § 2 po wyrazie "adwokata" dodaje się wyrazy "lub radcy prawnego";
22) w art. 123 po wyrazie "adwokata" dodaje się wyrazy "lub radcy prawnego";
23) w art. 124 w zdaniu pierwszym po wyrazie "adwokata" dodaje się wyrazy 
   "lub radcy prawnego";
24) w art. 132 w § 1 po wyrazie "adwokaci" dodaje się wyrazy "i radcy prawni";
25) w art. 133:
   a) po § 2 dodaje się § 2a i 2b w brzmieniu:
     "§2a. Pisma procesowe dla podmiotów gospodarczych, wpisanych do rejestru
         sądowego na podstawie odrębnych przepisów, doręcza 
         się na adres podany w rejestrze, chyba że strona wskazała inny 
         adres dla doręczeń.
      §2b. W razie niemożności doręczenia w sposób określony w paragrafie 
         poprzedzającym stosuje się odpowiednio art. 136 § 2.",
   b) w § 3 wyrazy "paragrafie poprzedzającym" zastępuje się wyrazami "§ 2";
26) w art. 136 w § 3 skreśla się wyrazy "albo rewizji nadzwyczajnej";
27) w art. 139:
   a) § 3 otrzymuje brzmienie:
          "§3. Pisma dla osób prawnych i organizacji podlegających wpisowi
             do rejestru na podstawie odrębnych przepisów - w razie  
             niemożności doręczenia w sposób przewidziany w artykułach 
             poprzedzających z uwagi na nieujawnienie w rejestrze zmiany
             adresu - pozostawia się w aktach sprawy ze skutkiem doręczenia,
             chyba że nowy adres jest sądowi znany.",
   b) po § 3 dodaje się § 4 w brzmieniu:
          "§4. Sąd rejestrowy przy ogłoszeniu lub doręczeniu postanowienia
             o pierwszym wpisie poucza wnioskodawcę o skutkach 
             zaniedbania  ujawnienia  w  rejestrze  zmian określonych w 
             § 3.";
28) w art. 163 w § 1 zdanie pierwsze otrzymuje brzmienie:
    "Jeżeli kodeks przewiduje grzywnę bez określenia jej wysokości, grzywnę
     wymierza się w kwocie do jednego tysiąca złotych.";
29) w art. 188 w § 1 po wyrazie "adwokata" dodaje się wyrazy "lub radcy prawnego";
30) w art. 194 w § 1 dodaje się zdanie drugie w brzmieniu:
    "Osoba wezwana do udziału w sprawie na wniosek pozwanego może 
     domagać się zwrotu kosztów wyłącznie od pozwanego, jeżeli okaże się, 
     że wniosek był bezzasadny.";
31) w art. 203 § 4 otrzymuje brzmienie:
      "§4. Sąd może uznać za niedopuszczalne cofnięcie pozwu, zrzeczenie 
         się lub ograniczenie roszczenia tylko wtedy, gdy okoliczności 
         sprawy wskazują, że wymienione czynności są sprzeczne z prawem 
         lub zasadami współżycia społecznego albo zmierzają do obejścia 
         prawa.";
32) w art. 207 w § 1 skreśla się wyrazy ", a jeżeli jest nim jednostka gospodarki
   uspołecznionej, ma obowiązek";
33) w art. 208 w § 1 pkt 2 otrzymuje brzmienie:
      "2) zażądać na rozprawę od państwowej jednostki organizacyjnej lub 
         jednostki organizacyjnej samorządu terytorialnego znajdujących 
         się u nich dowodów, jeżeli strona sama dowodów tych otrzymać 
         nie może;";
34) art. 213 otrzymuje brzmienie:
  "Art. 213.   §1.Fakty powszechnie znane sąd bierze pod uwagę nawet bez
                powołania się na nie przez strony.
             §2. Sąd jest związany uznaniem powództwa, chyba że uznanie
                jest sprzeczne z prawem lub zasadami współżycia 
                społecznego albo zmierza do obejścia prawa.";
35) art. 232 otrzymuje brzmienie:
  "Art. 232. Strony są obowiązane wskazywać dowody dla stwierdzenia
             faktów, z których wywodzą skutki prawne. Sąd może
             dopuścić dowód nie wskazany przez stronę.";
36) w art. 316 § 1 otrzymuje brzmienie:
      "§1. Po zamknięciu rozprawy sąd wydaje wyrok, biorąc za podstawę 
         stan rzeczy istniejący w chwili zamknięcia rozprawy; w szczególności
         zasądzeniu roszczenia nie stoi na przeszkodzie okoliczność, że 
         stało się ono wymagalne w toku sprawy.";
37) w art. 327:
   a) w § 1 po wyrazie "adwokata" dodaje się wyrazy "lub radcy prawnego",
   b) w § 2 po wyrazie "adwokata" dodaje się wyrazy "lub radcy prawnego";
38) w art. 342 w § 2 wyraz "rewizję" zastępuje się wyrazem "apelację";
39) w art. 347 dodaje się zdanie drugie w brzmieniu:
       "Przepis art. 332 § 2 stosuje się odpowiednio.";
40) w art. 350 w § 3 wyraz "rewizyjnym" zastępuje się wyrazami "drugiej instancji";
41) w art. 357 w § 2 w zdaniu po średniku po wyrazie "adwokata" dodaje się 
   wyrazy "lub radcy prawnego";
42) w art. 363 w § 2 i 3 wyraz "rewizyjny" zastępuje się wyrazami "drugiej instancji";
43) w art. 364 wyraz "rewizyjnym" zastępuje się wyrazami "drugiej instancji";
44) rozdział 1 działu V tytułu VI księgi pierwszej części pierwszej otrzymuje 
   brzmienie:
                              "Rozdział 1
                                Apelacja
   Art. 367.   §1.Od wyroku sądu pierwszej instancji przysługuje apelacja
                do sądu drugiej instancji.
             §2. Apelację od wyroku sądu rejonowego rozpoznaje sąd 
                wojewódzki, a od wyroku sądu wojewódzkiego jako pierwszej
                instancji - sąd apelacyjny.
             §3. Rozpoznanie sprawy następuje w składzie trzech sędziów 
                zawodowych. Postanowienia dotyczące postępowania 
                dowodowego na posiedzeniu niejawnym wydaje sąd w 
                składzie jednego sędziego.
   Art. 368. Apelacja powinna czynić zadość wymaganiom przepisanym dla
             pisma procesowego oraz zawierać oznaczenie zaskarżonego
             wyroku, przytoczenie zarzutów i ich uzasadnienie oraz
             wniosek o uchylenie lub zmianę wyroku w całości lub w
             określonej części. W sprawach o roszczenie majątkowe 
             należy podać również wartość przedmiotu zaskarżenia.
   Art. 369.   §1.Apelację wnosi się do sądu, który wydał zaskarżony wyrok,
                w terminie dwutygodniowym od doręczenia stronie skarżącej
                wyroku z uzasadnieniem.
             §2. Jeżeli strona nie zażądała uzasadnienia wyroku w terminie
                tygodniowym od ogłoszenia sentencji, termin do 
                wniesienia apelacji biegnie od dnia, w którym upłynął 
                termin do żądania uzasadnienia.
   Art. 370. Sąd pierwszej instancji odrzuci na posiedzeniu niejawnym
             apelację wniesioną po upływie przepisanego terminu lub z
             innych przyczyn niedopuszczalną, jak również apelację,
             której braków strona nie uzupełniła w wyznaczonym terminie.
   Art. 371. Po doręczeniu apelacji stronie przeciwnej sąd pierwszej
             instancji przedstawia niezwłocznie akta sprawy sądowi
             drugiej instancji.
   Art. 372. Strona przeciwna może w ciągu dwóch tygodni od dnia
             doręczenia apelacji wnieść odpowiedź na apelację wprost
             do sądu drugiej instancji.
   Art. 373. Sąd drugiej instancji odrzuca na posiedzeniu niejawnym
             apelację, jeżeli ulegała ona odrzuceniu przez sąd pierwszej
             instancji. Jeżeli dostrzeże braki, do których usunięcia
             strona nie była wezwana, zażąda ich usunięcia.
             W razie nieusunięcia braków w wyznaczonym terminie, apelacja
             ulega odrzuceniu.
   Art. 374. Sąd drugiej instancji może rozpoznać sprawę na posiedzeniu
             niejawnym, jeżeli zachodzi nieważność postępowania.
   Art. 375. Poza wypadkami wymienionymi w dwóch artykułach poprzedzających
             sąd drugiej instancji wyznacza rozprawę.
   Art. 376. Rozprawa przed sądem drugiej instancji odbywa się bez
             względu na niestawiennictwo jednej lub obu stron. Wydany
             wyrok nie jest zaoczny.
   Art. 377. Po wywołaniu sprawy rozprawa rozpoczyna się od sprawozdania
             sędziego, który zwięźle przedstawia stan sprawy ze
             szczególnym uwzględnieniem zarzutów i wniosków apelacyjnych.
   Art. 378.   §1.Sąd drugiej instancji rozpoznaje sprawę w granicach
                wniosków apelacji.
             §2. Sąd drugiej instancji z urzędu uchyli jednak wyrok w całości
                lub w części, jeżeli postępowanie przed sądem pierwszej
                instancji jest dotknięte nieważnością albo jeżeli 
                sąd ten nie rozpoznał istoty sprawy.
             §3. Sąd drugiej instancji może z urzędu rozpoznać sprawę 
                na rzecz współuczestników, którzy wyroku nie zaskarżyli, 
                gdy będące przedmiotem zaskarżenia prawa i obowiązki 
                są wspólne także dla tych współuczestników. Współuczestników
                takich należy wezwać na rozprawę; mogą oni 
                także składać pisma przygotowawcze.
   Art. 379. Nieważność postępowania zachodzi:
                 1) jeżeli droga sądowa była niedopuszczalna,
                 2) jeżeli strona nie miała zdolności sądowej lub procesowej,
                   organu powołanego do jej reprezentowania 
                   lub przedstawiciela ustawowego, albo gdy pełnomocnik
                   strony nie był należycie umocowany,
                 3) jeżeli o to samo roszczenie między tymi samymi 
                   stronami toczy się sprawa wcześniej wszczęta albo 
                   jeżeli sprawa taka została już prawomocnie osądzona,
                 4) jeżeli skład sądu orzekającego był sprzeczny z przepisami
                   prawa albo jeżeli w rozpoznaniu sprawy brał 
                   udział sędzia wyłączony z mocy ustawy,
                 5) jeżeli strona została pozbawiona możności obrony 
                   swych praw,
                 6) jeżeli sąd rejonowy orzekł w sprawie, w której sąd 
                   wojewódzki jest właściwy bez względu na wartość 
                   przedmiotu sporu.
   Art. 380. Sąd drugiej instancji, na wniosek strony, rozpoznaje również
             te postanowienia sądu pierwszej instancji, które nie
             podlegały zaskarżeniu w drodze zażalenia, a miały wpływ
             na rozstrzygnięcie sprawy.
   Art. 381. Sąd drugiej instancji może pominąć nowe fakty i dowody,
             jeżeli strona mogła je powołać w postępowaniu przed
             sądem pierwszej instancji, chyba że potrzeba powołania się 
             na nie wynikła później.
   Art. 382. Sąd drugiej instancji orzeka na podstawie materiału zebranego
             w postępowaniu w pierwszej instancji oraz w postępowaniu
             apelacyjnym.
   Art. 383. W postępowaniu apelacyjnym nie można rozszerzyć żądania
             pozwu ani występować z nowymi roszczeniami. Jednakże w
             razie zmiany okoliczności można żądać zamiast pierwotnego
             przedmiotu sporu jego wartości lub innego przedmiotu, a w
             sprawach o świadczenie powtarzające się można nadto
             rozszerzyć żądanie pozwu o świadczenia za dalsze okresy.
   Art. 384. Sąd nie może uchylić lub zmienić wyroku na niekorzyść
             strony wnoszącej apelację, chyba że strona przeciwna
             również wniosła apelację.
   Art. 385. Sąd drugiej instancji oddala apelację, jeżeli jest ona 
             bezzasadna.
   Art. 386.   §1.W razie uwzględnienia apelacji sąd drugiej instancji
                zmienia zaskarżony wyrok i orzeka co do istoty sprawy.
             §2. W razie stwierdzenia nieważności postępowania sąd drugiej
                instancji uchyla zaskarżony wyrok, znosi postępowanie
                w zakresie dotkniętym nieważnością i przekazuje 
                sprawę sądowi pierwszej instancji do ponownego rozpoznania.
             §3. Jeżeli pozew ulega odrzuceniu albo zachodzi podstawa 
                do umorzenia postępowania, sąd drugiej instancji uchyla 
                wyrok oraz odrzuca pozew lub umarza postępowanie.
             §4. Poza wypadkami określonymi w § 2 i 3 sąd drugiej instancji
                może uchylić zaskarżony wyrok i przekazać sprawę
                do ponownego rozpoznania jedynie wówczas, gdy 
                wydanie wyroku co do istoty sprawy wymaga przeprowadzenia
                postępowania dowodowego w całości lub w 
                znacznej części.
             §5. W wypadku uchylenia wyroku i przekazania sprawy do 
                ponownego rozpoznania, sąd rozpoznaje ją w innym 
                składzie.
             §6. Ocena prawna i wskazania co do dalszego postępowania 
                wyrażone w uzasadnieniu wyroku sądu drugiej instancji 
                wiążą zarówno sąd, któremu sprawa została przekazana, 
                jak i sąd drugiej instancji, przy ponownym rozpoznaniu 
                sprawy. Nie dotyczy to jednak wypadku, gdy nastąpiła 
                zmiana stanu prawnego.
   Art. 387.   §1.Sąd drugiej instancji uzasadnia z urzędu wyrok oraz
                postanowienie kończące postępowanie w sprawie.
             §2. Sporządzenie uzasadnienia powinno nastąpić w terminie 
                dwóch tygodni od dnia ogłoszenia sentencji orzeczenia. 
                Jeżeli ogłoszenia nie było, termin ten liczy się od dnia 
                wydania orzeczenia.
             §3. Orzeczenie z uzasadnieniem doręcza się tej stronie, która
                w terminie tygodniowym od ogłoszenia sentencji zażądała
                doręczenia. Przepis art. 327 § 2 stosuje się odpowiednio.
                Jeżeli ogłoszenia nie było, orzeczenie z uzasadnieniem
                doręcza się stronom z urzędu w terminie tygodniowym
                od sporządzenia uzasadnienia.
   Art. 388.   §1.Wyrok sądu drugiej instancji jest natychmiast wykonalny,
                jeżeli kodeks nie stanowi inaczej. Sąd drugiej instancji
                może jednak uzależnić jego wykonanie, a w razie oddalenia
                apelacji - wykonanie wyroku sądu pierwszej instancji
                od złożenia przez powoda stosownego zabezpieczenia,
                a nawet - gdyby wskutek wykonania wyroku mogła
                wyniknąć dla pozwanego niepowetowana szkoda - wstrzymać
                wykonanie wyroku aż do uprawomocnienia się.
             §2. Zabezpieczenie może również polegać na wstrzymaniu 
                wydania powodowi sum pieniężnych po ich wyegzekwowaniu
                od pozwanego lub na wstrzymaniu sprzedaży zajętego
                majątku ruchomego.
             §3. Do czasu uprawomocnienia się wyroku wstrzymuje się z 
                urzędu sprzedaż nieruchomości.
   Art. 389. Po bezskutecznym upływie terminu do zaskarżenia wydanego
             wyroku sąd drugiej instancji zwraca akta sądowi pierwszej
             instancji.
   Art. 390.   §1.Jeżeli przy rozpatrywaniu apelacji w sprawie, w której
                kasacja nie przysługuje, powstanie zagadnienie prawne
                budzące poważne wątpliwości, sąd może przedstawić to
                zagadnienie do rozstrzygnięcia Sądowi Najwyższemu,
                odraczając rozpoznanie sprawy. Sąd Najwyższy władny
                jest przejąć sprawę do rozpoznania.
             §2. Uchwała Sądu Najwyższego rozstrzygająca zagadnienie 
                prawne wiąże w danej sprawie.
   Art. 391. Jeżeli nie ma szczególnych przepisów o postępowaniu przed
             sądem drugiej instancji, do postępowania tego stosuje się
             odpowiednio przepisy o postępowaniu przed sądem pierwszej
             instancji. Przepisy art. 194-196 i 198 nie mają zastosowania.";
45) po rozdziale 1 działu V tytułu VI księgi pierwszej części pierwszej dodaje 
   się rozdział 1{1} w brzmieniu:
                             "Rozdział 1{1}
                                Kasacja
   Art. 392.   §1.Kasacja do Sądu Najwyższego przysługuje stronie od wyroku
                lub postanowienia, wydanych przez sąd drugiej instancji
                i kończących postępowanie w sprawie.
             §2. Prokurator może wnieść kasację tylko w sprawie, w której
                uczestniczył w postępowaniu apelacyjnym.
   Art. 393. Kasacja nie przysługuje w sprawach:
                 1) o świadczenia, w których wartość przedmiotu zaskarżenia
                   jest niższa niż pięć tysięcy złotych, a w sprawach
                   gospodarczych - niższa niż dziesięć tysięcy złotych;
                   do oznaczenia wartości przedmiotu zaskarżenia
                   stosuje się odpowiednio przepisy o wartości 
                   przedmiotu sporu,
                 2) o alimenty, gdy dotyczy wysokości świadczeń,
                 3) o czynsz najmu lub dzierżawy,
                 4) o naruszenie posiadania,
                 5) o jednorazowe świadczenie z zakresu ubezpieczeń 
                   społecznych, przewidziane w przepisach o świadczeniach
                   z ubezpieczenia społecznego w razie choroby i 
                   macierzyństwa, oraz o określenie podstawy wymiaru 
                   składek na ubezpieczenie społeczne,
                 6) dotyczących świadectwa pracy i roszczeń z tym 
                   związanych oraz o zasądzenie świadczenia w naturze 
                   lub ekwiwalentu, wynikających z postanowień zbiorowych
                   układów pracy.
Art. 393{1}. Kasację można oprzeć na następujących podstawach:
                 1) naruszeniu prawa materialnego przez błędną jego 
                   wykładnię lub niewłaściwe zastosowanie,
                 2) naruszeniu przepisów postępowania, jeżeli uchybienie
                   to mogło mieć istotny wpływ na wynik sprawy.
Art. 393{2}.   §1.Kasacja powinna być wniesiona przez pełnomocnika będącego
                adwokatem lub radcą prawnym.
             §2. Przepisu § 1 nie stosuje się, gdy stroną jest adwokat, sędzia,
                prokurator, radca prawny lub notariusz oraz profesor
                lub doktor habilitowany nauk prawnych polskich 
                szkół wyższych.
Art. 393{3}. Kasacja powinna czynić zadość wymaganiom przepisanym dla
             pisma procesowego oraz zawierać oznaczenie zaskarżonego
             orzeczenia, przytoczenie podstaw kasacyjnych i ich
             uzasadnienie, wniosek o uchylenie lub zmianę wyroku w
             całości lub w części, a w sprawach o roszczenia majątkowe - 
             także wartość przedmiotu zaskarżenia.
Art. 393{4}. Kasację wnosi się do sądu, który wydał zaskarżony wyrok
             lub postanowienie, w terminie miesięcznym od dnia doręczenia
             orzeczenia stronie skarżącej.
Art. 393{5}. Sąd drugiej instancji odrzuci na posiedzeniu niejawnym
             kasację wniesioną po upływie terminu lub z innych przyczyn
             niedopuszczalną, jak również kasację, której braków
             strona nie uzupełniła w wyznaczonym terminie.
Art. 393{6}. Strona przeciwna może wnieść do sądu drugiej instancji
             odpowiedź na kasację w terminie dwutygodniowym od doręczenia
             jej kasacji. Po upływie terminu na wniesienie odpowiedzi
             lub po zarządzeniu doręczenia odpowiedzi skarżącej, sąd
             drugiej instancji niezwłocznie przedstawi kasację i
             odpowiedź wraz z aktami sprawy Sądowi Najwyższemu.
Art. 393{7}. Sąd Najwyższy rozpoznaje sprawy w składzie trzech sędziów.
Art. 393{8}.   §1.Sąd Najwyższy na posiedzeniu niejawnym odrzuci kasację,
                jeżeli ulegała ona odrzuceniu przez sąd drugiej
                instancji, albo zwróci ją temu sądowi w celu usunięcia
                dostrzeżonych braków.
             §2. Sąd Najwyższy na posiedzeniu niejawnym może rozpoznać
                kasację od postanowienia sądu drugiej instancji 
                kończącego postępowanie w tej sprawie. Nie dotyczy to 
                postanowień rozstrzygających co do istoty sprawy, wydanych
                w postępowaniach nieprocesowych.
             §3. Sąd Najwyższy może również na posiedzeniu niejawnym 
                rozpoznać kasację, jeżeli jest ona oparta wyłącznie na 
                podstawie art. 393{1} pkt 2, a strona, która wniosła kasację,
                zrzekła się rozprawy, zaś strona przeciwna, w terminie
                dwóch tygodni od doręczenia jej kasacji, nie zażądała
                przeprowadzenia rozprawy.
Art. 393{9}.   §1.Poza wypadkami wymienionymi w artykule poprzedzającym
                wyznacza się rozprawę.
             §2. Sędzia sprawozdawca przedstawia na rozprawie zwięźle 
                stan sprawy, ze szczególnym uwzględnieniem podstaw i 
                wniosków kasacyjnych.
Art. 393{10}.Z wyjątkiem wypadków określonych w art. 173-175, postępowanie
             przed Sądem Najwyższym ulega zawieszeniu jedynie na zgodny
             wniosek stron.
Art. 393{11}.Sąd Najwyższy rozpoznaje sprawę w granicach kasacji, bierze
             jednak z urzędu pod rozwagę nieważność postępowania.
             Strony mogą przytaczać nowe uzasadnienie podstaw kasacyjnych.
Art. 393{12}.Sąd Najwyższy oddala kasację, jeżeli nie ma usprawiedliwionych
             podstaw albo jeżeli zaskarżony wyrok mimo błędnego uzasadnienia
             odpowiada prawu.
Art. 393{13}.  §1.Sąd Najwyższy w razie uwzględnienia kasacji uchyla
                zaskarżony wyrok w całości lub w części i przekazuje sprawę
                do ponownego rozpoznania sądowi, który wydał wyrok, lub 
                innemu sądowi równorzędnemu; Sąd Najwyższy może uchylić
                także w całości lub w części wyrok sądu pierwszej
                instancji i przekazać sprawę do ponownego rozpoznania
                sądowi temu samemu lub równorzędnemu.
             §2. W razie przekazania sprawy do ponownego rozpoznania, 
                sąd rozpoznaje ją w innym składzie.
Art. 393{14}.  §1.Jeżeli przy rozpoznawaniu kasacji wyłoni się zagadnienie
                prawne budzące poważne wątpliwości, Sąd Najwyższy
                może odroczyć wydanie orzeczenia i przekazać to zagadnienie
                do rozstrzygnięcia powiększonemu składowi tego sądu.
              §2. Uchwała powiększonego składu Sądu Najwyższego jest 
                w danej sprawie wiążąca.
              §3. Pełnomocnicy mają prawo wziąć udział w posiedzeniu.
              §4. Sąd Najwyższy w powiększonym składzie może przejąć 
                sprawę do swego rozpoznania.
Art. 393{15}.Jeżeli Sąd Najwyższy uzna, że nie ma naruszeń istotnych
             przepisów postępowania, a zachodzi jedynie naruszenie
             prawa materialnego, może orzec co do istoty sprawy; w
             tym wypadku jest związany stanem faktycznym stanowiącym
             podstawę wydania zaskarżonego wyroku.
Art. 393{16}.Jeżeli pozew ulegał odrzuceniu, Sąd Najwyższy uchyla wydane
             w sprawie wyroki i odrzuca pozew.
Art. 393{17}.Sąd, któremu sprawa została przekazana, związany jest
             wykładnią prawa dokonaną w tej sprawie przez Sąd Najwyższy.
             Nie można oprzeć kasacji od wyroku wydanego po ponownym
             rozpoznaniu sprawy na podstawach sprzecznych z wykładnią
             prawa ustaloną w tej sprawie przez Sąd Najwyższy.
Art. 393{18}.Zażalenie do Sądu Najwyższego przysługuje tylko na
             postanowienie sądu drugiej instancji odrzucające kasację.
Art. 393{19}.Jeżeli nie ma szczególnych przepisów o postępowaniu przed
             Sądem Najwyższym, do postępowania tego stosuje się
             odpowiednio przepisy o apelacji, z tym że termin na
             sporządzenie uzasadnienia orzeczenia przez Sąd Najwyższy
             wynosi cztery tygodnie.
Art. 393{20}.Minister Sprawiedliwości, na wniosek Pierwszego Prezesa
             Sądu Najwyższego, określa, w drodze rozporządzenia, jeżeli
             wymaga tego dobro wymiaru sprawiedliwości, rodzaje spraw
             należących do właściwości rzeczowej sądów rejonowych, które
             w oznaczonym czasie będą rozpoznawane w trybie kasacji przez
             sądy apelacyjne. Do rozpoznawania kasacji w tych sprawach
             mają zastosowanie odpowiednio przepisy o postępowaniu przed
             Sądem Najwyższym.";
46) w art. 394 w § 1:
   a) w zdaniu wstępnym wyraz "rewizyjnego" zastępuje się wyrazami "drugiej 
     instancji",
   b) w pkt 2 wyraz "jego" zastępuje się wyrazami "radcy prawnego lub ich",
   c) po pkt 4 dodaje się pkt 4{1} w brzmieniu:
          "4{1}) wstrzymanie wykonania prawomocnego orzeczenia do czasu 
             rozstrzygnięcia skargi o wznowienie postępowania;";
47) w art. 395 użyty w różnych przypadkach wyraz "rewizyjny" zastępuje się 
   użytymi w odpowiednich przypadkach wyrazami "drugiej instancji";
48) art. 397 otrzymuje brzmienie:
  "Art. 397.   §1.Sąd drugiej instancji rozpoznaje zażalenie na posiedzeniu
                niejawnym.
             §2. Do postępowania toczącego się na skutek zażalenia stosuje
                się odpowiednio przepisy o postępowaniu apelacyjnym.";
49) w art. 401:
   a) pkt 1 otrzymuje brzmienie:
          "1) jeżeli w składzie sądu uczestniczyła osoba nieuprawniona albo
             jeżeli orzekał sędzia wyłączony z mocy ustawy, a strona 
             przed uprawomocnieniem się wyroku nie mogła domagać się 
             wyłączenia;",
   b) w pkt 2 część zdania przed średnikiem otrzymuje brzmienie:
        "jeżeli strona nie miała zdolności sądowej lub procesowej albo nie 
         była należycie reprezentowana bądź jeżeli wskutek naruszenia 
         przepisów prawa była pozbawiona możności działania";
50) skreśla się art. 402;
51) w art. 403:
   a) § 2 otrzymuje brzmienie:
          "§2. Można żądać wznowienia w razie późniejszego wykrycia takich
             okoliczności faktycznych lub środków dowodowych, które
             mogłyby mieć wpływ na wynik sprawy, a z których strona 
             nie mogła skorzystać w poprzednim postępowaniu.",
   b) po § 2 dodaje się § 3 w brzmieniu:
          "§3. Można żądać wznowienia w razie późniejszego wykrycia 
             prawomocnego wyroku dotyczącego tego samego stosunku 
             prawnego; w tym wypadku przedmiotem rozpoznania przez 
             sąd jest nie tylko zaskarżony wyrok, lecz są również z urzędu 
             inne prawomocne wyroki dotyczące tego samego stosunku 
             prawnego.";
52) art. 405 otrzymuje brzmienie:
  "Art. 405. Do wznowienia postępowania z przyczyn nieważności właściwy jest
             sąd, który wydał zaskarżony wyrok, a jeżeli zaskarżono wyroki
             sądów różnych instancji, właściwy jest sąd instancji wyższej.
             Do wznowienia postępowania na innej podstawie właściwy jest
             sąd, który ostatnio orzekał co do istoty sprawy.";
53) w art. 407 wyraz "miesięcznym" zastępuje się wyrazem "trzymiesięcznym";
54) w art. 412:
   a) § 3 otrzymuje brzmienie:
          "§3. W wypadku, o którym mowa w art. 403 § 3, sąd bądź uchyla 
             jeden z wyroków dotyczących tego samego stosunku prawnego,
             utrzymując w mocy inny prawomocny wyrok, bądź 
             uchyla wszystkie prawomocne wyroki dotyczące tego samego 
             stosunku prawnego i orzeka co do istoty sprawy albo przekazuje
             sprawę właściwemu sądowi pierwszej instancji do 
             rozpoznania i rozstrzygnięcia o tym stosunku prawnym.",
   b) po § 3 dodaje się § 4 w brzmieniu:
          "§4. Jeżeli do rozstrzygnięcia o wznowieniu postępowania właściwy
             jest Sąd Najwyższy, sąd ten orzeka tylko o dopuszczalności
             wznowienia, a rozpoznanie sprawy przekazuje sądowi 
             drugiej instancji.";
55) skreśla się dział VII "Rewizja nadzwyczajna" tytułu VI księgi pierwszej 
   części pierwszej;
56) po art. 434 dodaje się art. 434{1} w brzmieniu:
"Art. 434{1}.Wyrok sądu drugiej instancji nie jest natychmiast wykonalny.";
57) w art. 465 w § 1 dodaje się zdanie drugie w brzmieniu:
    "Kasację może wnieść jedynie adwokat, a także radca prawny związku 
     zawodowego lub organizacji zrzeszającej emerytów lub rencistów.";
58) w art. 466 po wyrazie "adwokata" dodaje się wyrazy "lub radcy prawnego";
59) po art. 475 dodaje się art. 475{1} w brzmieniu:
"Art. 475{1}.Przepisów art. 466, 467, 468, 470 i 471 nie stosuje się do
             kasacji i do postępowania przed Sądem Najwyższym, wywołanego
             jej wniesieniem.";
60) skreśla się art. 477{3}-477{5};
61) art. 477{6} otrzymuje brzmienie:
"Art. 477{6}.  §1.Wyrok sądu pierwszej instancji zasądzający świadczenia
                na rzecz pracownika lub członków jego rodziny, w stosunku
                do którego sąd drugiej instancji oddalił apelację zakładu
                pracy, podlega natychmiastowemu wykonaniu także w części,
                w której sąd nie nadał mu rygoru natychmiastowej
                wykonalności na podstawie art. 477{2}.
             §2. Przepis § 1 stosuje się również do wyroków sądu drugiej 
                instancji zasądzających świadczenia na rzecz pracownika 
                lub członków jego rodziny.
             §3. Sąd drugiej instancji nadaje z urzędu wyrokowi, o którym 
                mowa w § 1 i 2, klauzulę wykonalności w dniu ogłoszenia
                wyroku i wyrok zaopatrzony klauzulą wydaje uprawnionemu.";
62) w art. 477{7} skreśla się w powołaniu wyrazy "i 477{3}-477{5}";
63) art. 477{8} otrzymuje brzmienie:
        "Art. 477{8}. Sprawy, w których wniesiono odwołanie od decyzji organów
                rentowych, należą do właściwości sądów wojewódzkich.";
64) w art. 477{14a} wyraz "rewizyjny" zastępuje się wyrazem "drugiej instancji";
65) skreśla się art. 477{15};
66) w art. 479{3} w § 2 pkt 1 otrzymuje brzmienie:
          "1) w których wartość przedmiotu sporu nie przekracza piętnastu
             tysięcy złotych,";
67) skreśla się art. 479{5};
68) w art. 479{9} w § 2 wyraz "rewizji" zastępuje się wyrazami "apelacji, kasacji";
69) w art. 479{13} § 2 otrzymuje brzmienie:
          "§2. Sąd uzna ugodę zawartą przez strony za niedopuszczalną 
             tylko wtedy, gdy jej treść jest niezgodna z prawem lub 
             sprzeczna z zasadami współżycia społecznego albo zmierza 
             do obejścia prawa, a także wtedy, gdy wymaga tego ochrona 
             środowiska lub ochrona produkcji należytej jakości.";
70) w art. 479{14} § 1 otrzymuje brzmienie:
      "§1. W sprawach, w których sąd nie wydał nakazu zapłaty w postępowaniu
         nakazowym lub upominawczym, pozwany jest obowiązany 
         do wniesienia odpowiedzi na pozew w terminie dwutygodniowym 
         od otrzymania pozwu.";
71) skreśla się art. 479{15};
72) skreśla się art. 479{20} i 479{21};
73) w art. 479{24}:
   a) dotychczasowa treść otrzymuje oznaczenie § 1,
   b) dodaje się § 2 w brzmieniu:
          "§2. Dopuszczalne jest dołączenie odpisów dokumentów poświadczonych
             za zgodność z oryginałem przez notariusza, adwokata
             lub radcę prawnego, z wyjątkiem weksli i czeków.";
74) skreśla się art. 479{26} i 479{27};
75) art. 479{35} otrzymuje brzmienie:
"Art. 479{35}. §1.Do wyroku sądu antymonopolowego przepisy art. 387 i 388
                stosuje się odpowiednio.
             §2. Od wyroku sądu antymonopolowego przysługuje kasacja 
                do Sądu Najwyższego.";
76) art. 485 otrzymuje brzmienie:
  "Art. 485.   §1.Jeżeli powód dochodzi wierzytelności pieniężnej albo
                świadczenia innych rzeczy zamiennych, a sąd uzna, że
                okoliczności uzasadniające dochodzenie roszczenia są
                udowodnione w całości dołączonymi do pozwu dokumentami
                urzędowymi lub prywatnymi, wydaje przeciwko pozwanemu
                nakaz zapłaty.
             §2. W razie braku podstaw do wydania nakazu zapłaty postępowanie
                toczy się w trybie zwykłym, z tym że sąd 
                przekaże sprawę sądowi wojewódzkiemu, jeżeli jest on 
                właściwy rzeczowo.";
77) art. 486 otrzymuje brzmienie:
  "Art. 486.   §1.Sąd wydaje również nakaz zapłaty przeciwko zobowiązanemu
                z weksla lub czeku należycie wypełnionego, których
                prawdziwość i treść nie nasuwa wątpliwości. W razie 
                przejścia na powoda praw z weksla lub z czeku, do wydania
                nakazu niezbędne jest przedstawienie dokumentów potrzebnych
                do uzasadnienia roszczenia, o ile przejście tych praw na 
                powoda nie wynika bezpośrednio z weksla lub z czeku.
             §2. Art. 485 § 2 stosuje się.";
78) skreśla się art. 489 i art. 490;
79) w art. 493:
   a) w § 1 skreśla się zdanie ostatnie oraz oznaczenie § 1,
   b) skreśla się § 2;
80) art. 498 otrzymuje brzmienie:
  "Art. 498.   §1.W sprawach, w których powód dochodzi od swego dłużnika
                zapłaty sumy pieniężnej do wysokości pięciu tysięcy złotych,
                sąd, na wniosek powoda, może wydać nakaz zapłaty.
             §2. W razie braku podstaw do wydania nakazu zapłaty postępowanie
                toczy się w trybie zwykłym.";
81) skreśla się art. 500 i 501;
82) art. 509 otrzymuje brzmienie:
  "Art. 509. W sprawach podlegających rozpoznaniu według przepisów o
             postępowaniu nieprocesowym orzeka jeden sędzia bez udziału
             ławników, z wyjątkiem spraw o:
              1) pozbawienie lub ograniczenie władzy rodzicielskiej,
              2) udzielenie zezwolenia rodzicom i opiekunom na rozporządzenie
                majątkiem dziecka,
              3) przysposobienie,
              4) rozstrzygnięcie sporu między radą pracowniczą przedsiębiorstwa
                a dyrektorem przedsiębiorstwa albo między 
                tymi organami a organem założycielskim lub sprawującym
                nadzór nad przedsiębiorstwem.";
83) w art. 518 wyraz "rewizja" zastępuje się wyrazem "apelacja";
84) po art. 519 dodaje się art. 519{1} w brzmieniu:
"Art. 519{1}.  §1.Od postanowienia sądu drugiej instancji orzekającego co
                do istoty sprawy nie przysługuje kasacja, jeżeli przepisy
                księgi drugiej części pierwszej przewidują możliwość
                zmiany lub uchylenia prawomocnego postanowienia.
             §2. Kasacja nie przysługuje również w sprawach:
                 1) dotyczących zarządu związanego ze współwłasnością 
                   lub użytkowaniem,
                 2) wymienionych w art. 691{1},
                 3) dotyczących złożenia przedmiotu świadczenia do 
                   depozytu sądowego.
             §3. W postępowaniu rejestrowym kasacja przysługuje jedynie 
                od postanowień sądu drugiej instancji w przedmiocie 
                wpisu lub wykreślenia z rejestru podmiotu podlegającego
                rejestracji.";
85) w art. 545 § 4 otrzymuje brzmienie:
          "§4. Kto zgłosił wniosek o ubezwłasnowolnienie w złej wierze lub 
             lekkomyślnie, podlega karze grzywny do jednego tysiąca złotych.";
86) w art. 618 w § 2 wyraz "rewizyjny" zastępuje się wyrazami "drugiej instancji";
87) w art. 719 § 2 otrzymuje brzmienie:
      "§2. Jeżeli właściwy byłby sąd drugiej instancji lub Sąd Najwyższy, sąd 
         ten przekaże sprawę sądowi pierwszej instancji, chyba że chodzi o 
         odtworzenie tylko akt sądu drugiej instancji lub akt Sądu Najwyższego.";
88) w art. 732:
   a) dotychczasową treść oznacza się jako § 1,
   b) dodaje się § 2 w brzmieniu:
          "§2. Wniosek o zabezpieczenie sąd rozpoznaje bezzwłocznie, nie 
             później jednak niż w terminie tygodnia od jego złożenia. Jeżeli
             ustawa przewiduje rozpoznanie wniosku na rozprawie, 
             należy go rozpoznać nie później niż w ciągu miesiąca.";
89) w art. 753 w § 2 po wyrazie "żywiciela" dodaje się wyrazy "i do roszczeń o 
   wynagrodzenie, wynikających ze stosunku pracy";
90) w art. 762 w § 1 zdanie pierwsze otrzymuje brzmienie:
    "Za nieuzasadnioną odmowę udzielenia komornikowi wyjaśnień lub informacji
     przewidzianych w artykule poprzedzającym albo za udzielanie 
     informacji lub wyjaśnień świadomie fałszywych osoba odpowiedzialna 
     może być na wniosek wierzyciela lub z urzędu ukarana przez komornika
     grzywną do pięciuset złotych.";
91) w art. 764 zdanie drugie otrzymuje brzmienie:
    "W wypadku niezastosowania się do tego drugiego wezwania, komornik 
     może ukarać taką osobę grzywną w wysokości do dwustu złotych.";
92) po art. 775 dodaje się art. 775{1} w brzmieniu:
"Art. 775{1}.  §1.Na postanowienie sądu drugiej instancji, wydane po
                rozpoznaniu zażalenia, kasacja nie przysługuje.
             §2. Przepis § 1 nie ma zastosowania do postanowienia sądu 
                drugiej instancji w przedmiocie przybicia i przysądzenia 
                własności nieruchomości nabytej w drodze licytacji oraz 
                w przedmiocie planu podziału między wierzycieli sumy 
                uzyskanej z egzekucji.";
93) w art. 781 w § 1 w zdaniu drugim wyraz "rewizyjny" zastępuje się wyrazami 
   "drugiej instancji";
94) skreśla się art. 866;
95) art. 867 otrzymuje brzmienie:
  "Art. 867.   §1.Zajęte ruchomości nie wymienione w art. 865 lub nie
                sprzedane w trybie przewidzianym w tym przepisie
                komornik sprzedaje w drodze licytacji publicznej.
             §2. Cena wywołania w pierwszym terminie licytacji publicznej
                wynosi trzy czwarte wartości szacunkowej. Jeżeli licytacja
                w pierwszym terminie nie dojdzie do skutku, zajęte 
                ruchomości mogą być sprzedane w drugim terminie licytacyjnym.
                Cena wywołania w drugim terminie licytacyjnym
                wynosi połowę wartości szacunkowej. Sprzedaż licytacyjna
                nie może nastąpić za cenę niższą od ceny wywołania.
             §3. O terminie i miejscu licytacji komornik zawiadamia dłużnika
                najpóźniej na trzy dni przed dniem licytacji. W 
                wypadkach określonych w art. 864 § 2 zawiadomienie to 
                doręcza się dłużnikowi przed rozpoczęciem licytacji.
             §4. Zajęte ruchomości nie wymienione w art. 865 lub nie 
                sprzedane w trybie przewidzianym w tym przepisie komornik,
                na wniosek wierzyciela, przekazuje do sprzedaży 
                komisowej przed sprzedażą w drodze licytacji publicznej.
             §5. Dla sprzedaży komisowej zajętej ruchomości cenę sprzedażną
                ustala się w wysokości wartości szacunkowej. Jeżeli
                ruchomość nie zostanie po tej cenie sprzedana w 
                ciągu miesiąca, komisant może obniżyć cenę sprzedażną 
                o 25%. Z uzyskanej ceny sprzedażnej potrąca się prowizję
                komisową.";
96) w art. 871 zdanie drugie otrzymuje brzmienie:
    "Gdy jednak cena przewyższa pięćset złotych, obowiązek nabywcy ogranicza
     się do złożenia natychmiast jednej piątej ceny, nie mniej jednak 
     niż pięćset złotych, przy czym reszta powinna być uiszczona do godziny 
     dwunastej dnia następnego.";
97) w art. 886 w § 1 zdanie pierwsze otrzymuje brzmienie:
    "Zakładowi pracy, który nie złożył w przepisanym terminie oświadczenia
     przewidzianego w art. 882 albo zaniedbał przesłania zawiadomienia 
     lub dokumentów zajęcia wynagrodzenia nowemu zakładowi pracy dłużnika
     stosownie do art. 884 § 2 i § 3, komornik wymierza grzywnę w wysokości
     do pięciuset złotych.";
98) skreśla się art. 894;
99) w art. 955 § 1 otrzymuje brzmienie:
          "§1. Obwieszczenie o licytacji należy co najmniej na miesiąc 
             przed jej terminem ogłosić publicznie w budynku sądowym i 
             w lokalu organu gminy, a jeżeli nieruchomość oszacowana 
             jest wyżej niż na pięćdziesiąt tysięcy złotych - także w 
             dzienniku poczytnym w danej miejscowości.";
100) w art. 977 zdanie drugie otrzymuje brzmienie:
    "Podpisy na pełnomocnictwach udzielonych przez państwowe jednostki 
     organizacyjne lub jednostki organizacyjne samorządu terytorialnego 
     oraz na pełnomocnictwach udzielonych adwokatom lub radcom prawnym,
     nie wymagają poświadczenia.";
101) w art. 978 § 2 otrzymuje brzmienie:
          "§2. Postąpienie nie może wynosić mniej niż jeden procent ceny 
             wywołania, z zaokrągleniem wzwyż do pełnych złotych.";
102) w art. 1031 zdanie drugie otrzymuje brzmienie:
    "Sumy przypadające do wypłaty komornik wypłaca, jeżeli nie są niższe 
     niż dwadzieścia złotych, chyba że wierzytelność nie przekracza tej kwoty.";
103) w art. 1052 zdania pierwsze i drugie otrzymują brzmienie:
    "W jednym postanowieniu sąd może wymierzyć grzywnę nie wyższą niż 
     jeden tysiąc złotych, chyba że trzykrotne wymierzenie grzywny okazało 
     się nieskuteczne. Ogólna suma grzywien w tej samej sprawie nie może 
     przewyższać stu tysięcy złotych.";
104) w art. 1053 w § 1 zdanie pierwsze otrzymuje brzmienie:
    "Wymierzając grzywnę, sąd orzeknie jednocześnie - na wypadek nieściągnięcia
     - zamianę grzywny na areszt, licząc jeden dzień aresztu od 
     pięciu złotych do stu pięćdziesięciu złotych grzywny.";
105) w art. 1069 w § 1 wyrazy "jednostce gospodarki uspołecznionej" zastępuje 
   się wyrazami "współwłaścicielowi lub osobie trzeciej";
106) w art. 1115 w § 1 wyrazy "art. 1112 § 2" zastępuje się wyrazami "art. 1112 
    § 1";
107) w art. 1148 w § 3 wyraz "rewizja" zastępuje się wyrazem "apelacja";
108) art. 1150 otrzymuje brzmienie:
 "Art. 1150.   §1.Orzeczenia sądów zagranicznych w sprawach cywilnych
                należących w Polsce do drogi sądowej, nadające się do
                wykonania w drodze egzekucji, są tytułami egzekucyjnymi
                i będą w Polsce wykonalne, pod warunkiem wzajemności,
                jeżeli:
                 1) orzeczenie podlega wykonaniu w państwie, z którego
                   pochodzi,
                 2) zachodzą warunki określone w art. 1146 § 1 pkt 
                   1-6.
             §2. Przepis paragrafu poprzedzającego stosuje się odpowiednio
                do orzeczeń sądów polubownych wydanych za granicą.";
109) art. 1152 otrzymuje brzmienie:
 "Art. 1152. Ugoda zawarta przed sądem zagranicznym stanowi - pod warunkiem
             wzajemności - tytuł egzekucyjny, jeżeli jest wykonalna
             w państwie jej zawarcia i nie jest sprzeczna z podstawowymi
             zasadami porządku prawnego w Rzeczypospolitej Polskiej.
             Przepisy artykułu poprzedzającego stosuje się odpowiednio.".
                                Art. 2.
W rozporządzeniu Prezydenta Rzeczypospolitej z dnia 24 października 1934 r. 
- Prawo upadłościowe (Dz.U. z 1991 r. Nr 118, poz. 512, z 1994 r. Nr 1, poz. 
1, z 1995 r. Nr 85, poz. 426 i z 1996 r. Nr 6, poz. 43) wprowadza się następujące
zmiany:
 1) art. 17 otrzymuje brzmienie:
   "Art. 17.   §1.Na postanowienie sądu pierwszej instancji o ogłoszeniu
                upadłości zażalenie służy tylko upadłemu, na postanowienie
                zaś oddalające wniosek o ogłoszenie upadłości - tylko
                wnioskodawcy.
             §2. Jeżeli jednak wniosek o ogłoszenie upadłości dotyczy 
                przedsiębiorstwa państwowego, zażalenie zarówno na 
                postanowienie o ogłoszenie upadłości, jak i na postanowienie
                oddalające wniosek służy także organowi założycielskiemu
                i organowi reprezentującemu Skarb Państwa, 
                choćby organ ten nie był wnioskodawcą.
             §3. Na zasadach określonych w paragrafach poprzedzających 
                na postanowienie sądu drugiej instancji służy kasacja.";
 2) w art. 31:
   a) skreśla się § 2,
   b) w § 3 wyraz "rewizji" zastępuje się wyrazem "zażalenia";
 3) w art. 78 po wyrazie "sądu" wyraz "nie" zastępuje się wyrazami "pierwszej 
   instancji";
 4) w art. 114 dodaje się zdanie trzecie w brzmieniu:
    "Na postanowienie sądu nie ma zażalenia.";
 5) w art. 122 w § 2 skreśla się zdanie drugie;
 6) w art. 123 dodaje się zdanie drugie w brzmieniu:
    "Na postanowienie sądu nie ma zażalenia.";
 7) w art. 137 po § 2 dodaje się § 3 w brzmieniu:
       "§3. Na postanowienie sądu nie ma zażalenia.";
 8) w art. 149 po § 2 dodaje się § 3 w brzmieniu:
       "§3. Na postanowienie sądu nie ma zażalenia.";
 9) art. 193 otrzymuje brzmienie:
  "Art. 193. Na postanowienie sądu drugiej instancji, odmawiające
             zatwierdzenia układu, służy kasacja.";
10) w art. 198:
   a) w § 2 wyrazy "środka odwoławczego" zastępuje się wyrazem "zażalenia",
   b) w § 4 skreśla się zdanie drugie;
11) w art. 211 w § 1 skreśla się zdanie drugie.
                                Art. 3.
W rozporządzeniu Prezydenta Rzeczypospolitej z dnia 24 października 1934 r. 
- Prawo o postępowaniu układowym (Dz.U. Nr 93, poz. 836, z 1950 r. Nr 38, 
poz. 349, z 1990 r. Nr 55, poz. 320 i z 1996 r. Nr 6, poz. 43) wprowadza się 
następujące zmiany:
 1) w art. 7 po wyrazach "Kodeksu postępowania cywilnego" skreśla się wyrazy
   "o postępowaniu nieprocesowym";
 2) w art. 13 w § 1 wyrazy "rejonowego - sądu gospodarczego nie" zastępuje 
   się wyrazami "pierwszej instancji";
 3) w art. 21 w § 4 dodaje się zdanie drugie w brzmieniu:
    "Organom tym powinny być doręczane wszystkie postanowienia i zarządzenia.";
 4) w art. 24:
   a) § 3 otrzymuje brzmienie:
          "§3. Na postanowienie uwzględniające podanie o otwarcie postępowania
             układowego nie ma zażalenia. Na postanowienie 
             sądu drugiej instancji oddalające takie podanie oraz umarzające
             postępowanie służy kasacja.",
   b) po § 3 dodaje się § 4 w brzmieniu:
          "§4. Postanowienie uwzględniające  podanie o otwarcie postępowania
             układowego dotyczące przedsiębiorstwa państwowego 
             oraz postanowienie oddalające takie podanie, jak również 
             umarzające postępowanie może być zaskarżone odpowiednio
             zażaleniem i kasacją przez organ założycielski lub organ 
             reprezentujący Skarb Państwa.";
 4) w art. 31 w § 5 dodaje się zdanie drugie w brzmieniu:
    "Na postanowienie sądu nie ma zażalenia.";
 5) w art. 66 po wyrazie "sądu" dodaje się wyrazy "drugiej instancji", a wyraz 
   "rewizja" zastępuje się wyrazem "kasacja".
                                Art. 4.
W Kodeksie postępowania administracyjnego wprowadza się następujące 
zmiany:
 1) w art. 1 w § 1 skreśla się pkt 3;
 2) w art. 88 w § 1 zdanie pierwsze otrzymuje brzmienie:
       "Kto, będąc obowiązany do osobistego stawienia się (art. 51), mimo
         prawidłowego wezwania nie stawił się bez uzasadnionej przyczyny
         jako świadek lub biegły albo bezzasadnie odmówił złożenia 
         zeznania, wydania opinii, okazania przedmiotu oględzin albo 
         udziału w innej czynności urzędowej, może być ukarany przez organ
         przeprowadzający dowód grzywną do 50 zł, a w razie ponownego
         niezastosowania się do wezwania - grzywną do 200 zł.";
 3) w art. 96 zdanie pierwsze otrzymuje brzmienie:
       "Za niewłaściwe zachowanie się w czasie rozprawy strony, świadkowie,
         biegli i inne osoby uczestniczące w rozprawie mogą być, po 
         uprzednim ostrzeżeniu, wydalone z miejsca rozprawy przez kierującego
         rozprawą oraz ukarane grzywną do 100 zł.";
                                    
                                Art. 5.
W ustawie z dnia 17 listopada 1964 r. - Przepisy wprowadzające Kodeks postępowania
cywilnego (Dz.U. Nr 43, poz. 297, z 1985 r. Nr 20, poz. 86 i z 1990 
r. Nr 55, poz. 318) skreśla się art. XII i XIII.
                                Art. 6.
W ustawie z dnia 17 czerwca 1966 r. o postępowaniu egzekucyjnym w administracji
(Dz.U. z 1991 r. Nr 36, poz. 161, z 1992 r. Nr 20, poz. 78, z 1993 r. Nr 
28, poz. 127 i z 1995 r. Nr 85, poz. 426) skreśla się art. 88.
                                    
                                Art. 7.
W ustawie z dnia 13 czerwca 1967 r. o kosztach sądowych w sprawach cywilnych
(Dz.U. Nr 24, poz. 110, z 1982 r. Nr 31, poz. 215, z 1991 r. Nr 22, poz. 
93, z 1994 r. Nr 79, poz. 362 oraz z 1996 r. Nr 34, poz. 146) wprowadza się 
następujące zmiany:
 1) w art. 16 w ust. 3 wyraz "Rewizja" zastępuje się wyrazami "Apelacja, kasacja";
 2) w art. 22:
   a) w ust. 2 wyraz "rewizji" zastępuje się wyrazem "apelacji",
   b) po ust. 2 dodaje się ust. 3 w brzmieniu:
          "3. Przepis ust. 2 stosuje się odpowiednio w wypadku odrzucenia
             kasacji z powodu nieuiszczenia należnej opłaty.";
 3) skreśla się art. 35;
 4) w art. 38 w ust. 2 zdanie pierwsze otrzymuje brzmienie:
    "Opłatę kancelaryjną za odpis orzeczenia z uzasadnieniem, doręczonego
     na skutek żądania zgłoszonego w terminie siedmiodniowym od ogłoszenia
     sentencji, pobiera się przy zgłoszeniu żądania sporządzenia lub 
     doręczenia uzasadnienia.";
 5) skreśla się art. 39.
                                    
                                Art. 8.
W ustawie z dnia 16 września 1982 r. - Prawo spółdzielcze (Dz.U. z 1995 r. 
Nr 54, poz. 288 i Nr 133, poz. 654 oraz z 1996 r. Nr 5, poz. 32 i Nr 24, poz. 
110) w art. 10 w § 1 pkt 1 otrzymuje brzmienie:
          "1) nazwę spółdzielni, jej siedzibę i adres,".
          
                                Art. 9.
W ustawie z dnia 30 maja 1989 r. o izbach gospodarczych (Dz.U. Nr 35, poz. 
195 i z 1992 r. Nr 75, poz. 368) w art. 10 w ust. 1 pkt 1 otrzymuje brzmienie:
          "1) nazwę, siedzibę i adres izby gospodarczej oraz zakres terytorialny
             jej działalności,";
          
                                Art. 10.
Rewizje nadzwyczajne od orzeczeń Naczelnego Sądu Administracyjnego oraz 
organów pozasądowych, przewidziane w ustawach szczególnych, rozpoznaje 
Sąd Najwyższy stosując odpowiednio przepisy o postępowaniu kasacyjnym. 
Termin do wniesienia rewizji nadzwyczajnej wynosi sześć miesięcy od dnia wydania
prawomocnego orzeczenia.
                                Art. 11.
 1. Sprawy wszczęte przed dniem wejścia w życie niniejszej ustawy toczą się 
   od tego dnia według przepisów tej ustawy, chyba że przepisy poniższe stanowią
   inaczej.
 2. Do złożenia i rozpoznania rewizji od orzeczenia sądu pierwszej instancji, 
   wydanego przed dniem wejścia w życie niniejszej ustawy, stosuje się przepisy
   dotychczasowe.
 3. Od orzeczenia sądu drugiej instancji oddalającego po dniu wejścia w życie 
   niniejszej ustawy rewizje lub orzekającego co do istoty sprawy przysługuje 
   kasacja, z wyłączeniem spraw, w których według tej ustawy kasacja nie 
   przysługuje.
 4. W sprawie, w której orzeczenie sądu pierwszej instancji zostało uchylone 
   przez sąd drugiej instancji po dniu wejścia w życie niniejszej ustawy, postępowanie
   toczy się według przepisów tej ustawy.
 5. W sprawie, w której została wniesiona rewizja nadzwyczajna przed dniem 
   wejścia w życie niniejszej ustawy, rozpoznanie tej rewizji następuje według 
   dotychczasowych przepisów.
 
                                Art. 12.
 1. W okresie dwóch lat od dnia wejścia w życie niniejszej ustawy Minister 
   Sprawiedliwości - Prokurator Generalny lub Rzecznik Praw Obywatelskich 
   może zaskarżyć, w drodze kasacji, prawomocne orzeczenie sądu pierwszej 
   instancji lub sądu rewizyjnego, kończące postępowanie w sprawie, wydane 
   przed tym dniem, na podstawach i w terminach, które były przewidziane 
   dla rewizji nadzwyczajnej. Kasację od orzeczenia Sądu Najwyższego rozpoznaje
   Sąd Najwyższy w składzie siedmiu sędziów.
 2. Podania o wniesienie rewizji nadzwyczajnych nie rozpatrzone do dnia wejścia
   w życie niniejszej ustawy podlegają rozpatrzeniu na zasadach dotychczasowych,
   w wyniku czego Minister Sprawiedliwości - Prokurator Generalny
   może wnieść kasację z zastosowaniem przepisu ust. 1.
 3. W okresie dwóch lat od dnia wejścia w życie niniejszej ustawy Minister 
   Sprawiedliwości - Prokurator Generalny lub Rzecznik Praw Obywatelskich 
   może zaskarżyć, w drodze kasacji, prawomocne orzeczenie sądu pierwszej 
   instancji, a także orzeczenie sądu wojewódzkiego orzekającego w drugiej 
   instancji lub sądu apelacyjnego, wydane po dniu wejścia w życie ustawy, 
   jednakże tylko w ciągu sześciu miesięcy od dnia uprawomocnienia się 
   orzeczenia.
 4. Przepis ust. 1 stosuje się również do orzeczeń Sądu Najwyższego wydanych 
   na skutek rewizji nadzwyczajnej - wydanych przed dniem wejścia w życie 
   niniejszej ustawy.
 
                                Art. 13.
Podmioty gospodarcze podlegające wpisowi do rejestru sądowego, w terminie 
sześciu miesięcy od dnia wejścia w życie ustawy, są obowiązane do uzupełnienia
danych w rejestrze przez podanie aktualnego adresu.
                                Art. 14.
Ustawa wchodzi w życie z dniem 1 lipca 1996 r., z tym że art. 1 pkt 6, 28, 85, 
90, 91, 96, 97, 99 i 101-104, art. 4 pkt 2 i 3 oraz art. 13 wchodzą w życie po 
upływie 14 dni od dnia ogłoszenia.
 
