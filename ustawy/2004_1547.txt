


Tekst
ustawy przyjęty przez Senat bez poprawek
 
Ustawa
z dnia 20 lipca 2018 r.
o
zmianie ustawy o Instytucie Solidarności i Męstwa 
oraz niektórych innych ustaw[1])
Art. 1.
W ustawie z dnia 9 listopada 2017 r. o Instytucie
Solidarności i Męstwa (Dz. U. poz. 2303 oraz z 2018 r. poz. 650)
wprowadza się następujące zmiany:
1)     tytuł ustawy otrzymuje
brzmienie:
„o Instytucie Solidarności i
Męstwa imienia Witolda Pileckiego”;
2)     art. 1 otrzymuje
brzmienie:
„Art. 1. Ustawa określa organizację i
zadania Instytutu Solidarności i Męstwa imienia Witolda Pileckiego, zwanego
dalej „Instytutem”.”;
3)     w art. 3:
a)     ust. 1 otrzymuje brzmienie:
„1. Celem działalności Instytutu jest
inicjowanie, podejmowanie i wspieranie działań mających na celu:
1)     uhonorowanie i
upamiętnienie osób żyjących, zmarłych lub zamordowanych, zasłużonych dla Narodu
Polskiego, zarówno w kraju, jak i za granicą, w dziele pielęgnowania pamięci
lub niesienia pomocy obywatelom polskim lub Polakom o innej przynależności
państwowej będącym ofiarami zbrodni sowieckich, nazistowskich zbrodni
niemieckich, zbrodni z pobudek nacjonalistycznych lub innych przestępstw
stanowiących zbrodnie przeciwko pokojowi, ludzkości lub zbrodni wojennych, w
okresie od dnia 8 listopada 1917 r. do dnia 31 lipca 1990 r.;
2)     prowadzenie badań w
zakresie nauk historycznych oraz badań interdyscyplinarnych z wykorzystaniem
narzędzi pokrewnych nauk humanistycznych i społecznych, a w szczególności badanie,
dokumentowanie i poszerzanie wiedzy na temat totalitaryzmów oraz zbrodni
nazistowskich i komunistycznych w XX wieku;
3)     gromadzenie,
opracowywanie i udostępnianie relacji ofiar i świadków zbrodni totalitarnych
oraz popularyzowanie wiedzy na ten temat.”,
b)     w ust. 2 pkt 10 otrzymuje
brzmienie:
„10)  współpraca z Instytutem Pamięci
Narodowej – Komisją Ścigania Zbrodni przeciwko Narodowi Polskiemu oraz
krajowymi, zagranicznymi i międzynarodowymi instytucjami naukowymi i
stowarzyszeniami w zakresie, o którym mowa w ust. 1;”;
4)     w art. 4 po ust. 1 dodaje się
ust. 1a w brzmieniu:
„1a. W strukturze organizacyjnej Instytutu
działa Ośrodek Badań na Totalitaryzmami realizujący cele określone w art. 3
ust. 1 pkt 2 i 3.”;  
5)     w art. 5 w pkt 2 kropkę
zastępuje się średnikiem oraz dodaje się pkt 3 w brzmieniu:
„3)    Rada Naukowa.”;
6)     po art. 9 dodaje się
art. 9a w brzmieniu:
„Art.
9a. Do Rady Naukowej nie stosuje się przepisów ustawy z dnia 30 kwietnia 2010
r. o instytutach badawczych w zakresie dotyczącym uchwalania statutu Instytutu
oraz opiniowania rocznego planu finansowego Instytutu.”;
7)     w art. 11 ust. 2
otrzymuje brzmienie:
 „2. Roczny plan finansowy ustala
Dyrektor Instytutu.”;
8)     w art. 13 uchyla się ust. 5;
9)     w art. 14 w ust. 1 i 2 wyrazy
„art. 3 ust. 1” zastępuje się wyrazami „art. 3 ust. 1 pkt 1”; 
10)   w art. 21:
a)     ust. 2 otrzymuje brzmienie:
„2. Niewykorzystane w roku 2017 środki dotacji,
o której mowa w ust. 1, przechodzą na kolejne lata obrotowe.”,
b)     dodaje się ust. 3 w brzmieniu:
„3. Środki dotacji, o których mowa w ust. 2,
mogą zostać również przeznaczone na:
1)     pozyskanie, za zgodą
ministra, nieruchomości niezbędnych do rozpoczęcia działalności Instytutu w
przypadku niewyposażenia Instytutu w nieruchomości zgodnie z art. 20 ust. 1;
2)     finansowanie
kosztów, w tym inwestycji, związanych z działalnością Instytutu.”.
Art. 2. W
ustawie z dnia 16 października 1992 r. o orderach i odznaczeniach (Dz.U. z 2018
r. poz. 400 i 730) wprowadza się następujące zmiany:
1)     w art. 2 ust. 3 otrzymuje
brzmienie: 
„3. Prezydent nadaje odznaczenia z własnej
inicjatywy lub na wniosek Prezesa Rady Ministrów, ministrów, kierowników
urzędów centralnych oraz wojewodów, a w przypadku odznaczenia, o którym mowa w
art. 15a, na wniosek Prezesa Instytutu Pamięci Narodowej – Komisji Ścigania
Zbrodni przeciwko Narodowi Polskiemu, zaś w przypadku odznaczenia, o którym
mowa w art. 15b, na wniosek Dyrektora Instytutu Solidarności i Męstwa imienia
Witolda Pileckiego.”;
2)     w art. 31 ust. 7 otrzymuje
brzmienie: 
„7. Wnioski o nadanie Medalu Virtus et
Fraternitas przedstawia Prezydentowi Dyrektor Instytutu Solidarności i Męstwa
imienia Witolda Pileckiego po uzyskaniu pozytywnej opinii Rady Pamięci, o
której mowa w art. 5 pkt 2 ustawy z dnia 9 listopada 2017 r. o Instytucie
Solidarności i Męstwa imienia Witolda Pileckiego (Dz. U. poz. 2303 oraz z 2018
r. poz. …), a w przypadku osób nieposiadających obywatelstwa polskiego lub
zamieszkałych stale za granicą – Dyrektor Instytutu Solidarności i Męstwa
imienia Witolda Pileckiego po uzyskaniu pozytywnej opinii Rady Pamięci, o
której mowa w art. 5 pkt 2 ustawy z dnia 9 listopada 2017 r. o Instytucie
Solidarności i Męstwa imienia Witolda Pileckiego, oraz po zasięgnięciu opinii
ministra właściwego do spraw zagranicznych.”.
Art. 3. W
ustawie z dnia 15 grudnia 2016 r. o ustanowieniu Krzyża Wschodniego (Dz. U. z
2018 r. poz. 975) w art. 3 ust. 2 otrzymuje brzmienie:
„2. Minister właściwy do spraw
zagranicznych przedstawia wnioski z własnej inicjatywy lub z inicjatywy
związków i stowarzyszeń kombatanckich, organizacji społecznych, Szefa Urzędu do
Spraw Kombatantów i Osób Represjonowanych, Dyrektora Instytutu Solidarności i
Męstwa imienia Witolda Pileckiego oraz osób prywatnych, po uzyskaniu pozytywnej
opinii Prezesa Instytutu Pamięci Narodowej – Komisji Ścigania Zbrodni przeciwko
Narodowi Polskiemu.”.
Art. 4. W
ustawie z dnia 7 kwietnia 2017 r. o ustanowieniu Krzyża Zachodniego (Dz. U.
poz. 973 i 2303) w art. 3 ust. 2 otrzymuje brzmienie:
„2. Minister właściwy do spraw
zagranicznych przedstawia wnioski z własnej inicjatywy lub z inicjatywy
związków i stowarzyszeń kombatanckich, organizacji społecznych, Szefa Urzędu do
Spraw Kombatantów i Osób Represjonowanych, Dyrektora Instytutu Solidarności i
Męstwa imienia Witolda Pileckiego oraz osób prywatnych, po uzyskaniu pozytywnej
opinii Prezesa Instytutu Pamięci Narodowej - Komisji Ścigania Zbrodni przeciwko
Narodowi Polskiemu.”.
Art. 5. 1. Z
dniem wejścia w życie niniejszej ustawy państwowa instytucja kultury Ośrodek
Badań nad Totalitaryzmami im. Witolda Pileckiego ulega likwidacji.
2. Z dniem likwidacji, o której mowa w
ust. 1:
1)     minister właściwy do spraw
kultury i ochrony dziedzictwa narodowego wykreśli Ośrodek Badań nad
Totalitaryzmami im. Witolda Pileckiego z rejestru instytucji kultury
prowadzonego przez tego ministra;
2)     pracownicy Ośrodka Badań nad
Totalitaryzmami im. Witolda Pileckiego stają się pracownikami Instytutu
Solidarności i Męstwa imienia Witolda Pileckiego w trybie art. 231 ustawy z dnia 26 czerwca 1974 r. – Kodeks pracy
(Dz. U. z 2018 r. poz. 917, 1000 i 1076);
3)     mienie Ośrodka Badań nad
Totalitaryzmami im. Witolda Pileckiego staje się nieodpłatnie mieniem Instytutu
Solidarności i Męstwa imienia Witolda Pileckiego;
4)     zobowiązania i wierzytelności
Ośrodka Badań nad Totalitaryzmami im. Witolda Pileckiego przejmuje nieodpłatnie
Instytut Solidarności i Męstwa imienia Witolda Pileckiego;
5)     Instytut Solidarności i Męstwa
imienia Witolda Pileckiego wstępuje w stosunki prawne, których podmiotem jest
Ośrodek Badań nad Totalitaryzmami im. Witolda Pileckiego, w szczególności staje
się podmiotem zezwoleń, koncesji oraz ulg, które zostały przyznane tej
instytucji przed jej likwidacją, chyba że ustawa lub decyzja o udzieleniu
zezwolenia, koncesji albo ulgi stanowi inaczej.
3. Nabycie mienia i przejęcie zobowiązań i
wierzytelności, o których mowa w ust. 2, następuje na podstawie protokołu
zdawczo-odbiorczego, sporządzonego na dzień przekazania tych składników. 
4. Wartość przejętego mienia powiększa
fundusz statutowy Instytutu Solidarności i Męstwa imienia Witolda Pileckiego, z
wyjątkiem wartości rzeczowego majątku trwałego sfinansowanego dotacją, która
zwiększa rozliczenia międzyokresowe Instytutu Solidarności i Męstwa imienia
Witolda Pileckiego.
5. Wartość poszczególnych składników 
przejmowanego majątku ustala się:
1)     w wysokości wartości początkowej
określonej w ewidencji środków trwałych oraz wartości niematerialnych Ośrodka
Badań nad Totalitaryzmami im. Witolda Pileckiego, z uwzględnieniem naliczonych
odpisów umorzeniowych, w przypadku składników zaliczanych do środków trwałych i
wartości niematerialnych;
2)     w wysokości wynikających z ksiąg
rachunkowych – w przypadku pozostałych składników.
Art. 6.
Minister właściwy do spraw kultury i ochrony dziedzictwa narodowego dostosuje w
terminie 3 miesięcy od dnia wejścia w życie niniejszej ustawy statut Instytutu
Solidarności i Męstwa imienia Witolda Pileckiego do przepisów ustawy zmienianej
w art. 1 w brzmieniu nadanym niniejszą ustawą.
Art. 7.
Dotychczasowe
przepisy wykonawcze wydane na podstawie art. 14 ust. 2 ustawy zmienianej w art.
1 zachowują moc do dnia wejścia w życie przepisów wykonawczych wydanych na
podstawie art. 14 ust. 2 ustawy zmienianej w art. 1, w brzmieniu nadanym
niniejszą ustawą, jednak nie dłużej niż przez okres 6 miesięcy od dnia wejścia
w życie niniejszej ustawy. 
Art. 8.
Ustawa
wchodzi w życie po upływie 14 dni od dnia ogłoszenia, z wyjątkiem art. 5
ust. 3 i 4, które wchodzą w życie z dniem następującym po dniu ogłoszenia.
 
 
 
 
                                                                                             
MARSZAŁEK SEJMU
 
 
 
                                                                                              
/ – / Marek Kuchciński
 







[1])   
Niniejszą ustawą zmienia się ustawy: ustawę z dnia 16 października 1992 r. o
orderach i odznaczeniach, ustawę z dnia 15 grudnia 2016 r. o ustanowieniu
Krzyża Wschodniego i ustawę z dnia 7 kwietnia 2017 r. o ustanowieniu
Krzyża Zachodniego.
