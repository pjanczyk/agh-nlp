


Tekst
ustawy ustalony ostatecznie po rozpatrzeniu poprawek Senatu
 
 
 
USTAWA
z
dnia 5 grudnia 2014 r.
 
o
zmianie ustawy o rolnictwie ekologicznym
 
 
Art. 1. 
W
ustawie z dnia 25 czerwca 2009 r. o rolnictwie ekologicznym (Dz. U. Nr 116,
poz. 975) wprowadza się następujące zmiany:
1)   w
art. 2 pkt 1 otrzymuje brzmienie:
„1)
certyfikat – certyfikat, o którym mowa w art. 29 ust. 1 rozporządzenia
nr 834/2007;”;
2)   w
art. 4:
a)
uchyla się ust. 2,
b)
ust. 3 i 4 otrzymują brzmienie:
„3.
Zgłoszenie podjęcia działalności w zakresie rolnictwa ekologicznego, o którym
mowa w art. 28 ust. 1 rozporządzenia nr 834/2007, składa się na formularzu
opracowanym przez Głównego Inspektora Jakości Handlowej Artykułów
Rolno-Spożywczych, zwanego dalej „Głównym Inspektorem”, i udostępnionym na
stronie internetowej administrowanej przez Inspekcję Jakości Handlowej
Artykułów Rolno-Spożywczych, zwaną dalej „Inspekcją”. 
4. Jednostka
certyfikująca może wystąpić o uzupełnienie lub wyjaśnienie, w wyznaczonym
terminie, informacji zawartych w zgłoszeniu podjęcia działalności w zakresie
rolnictwa ekologicznego, o którym mowa w art. 28 ust. 1 rozporządzenia nr
834/2007, lub w dokumentach do niego dołączonych, jeżeli jest to niezbędne do
stwierdzenia spełniania określonych w przepisach dotyczących rolnictwa
ekologicznego warunków do prowadzenia tej działalności.”,
c)   ust.
6 otrzymuje brzmienie:
„6. Jednostka
certyfikująca przekazuje Głównemu Inspektorowi, do 10. dnia każdego miesiąca,
wykaz producentów ekologicznych:
1)  
którzy dokonali zgłoszenia podjęcia działalności w zakresie rolnictwa
ekologicznego, o którym mowa w art. 28 ust. 1 rozporządzenia nr 834/2007,
i spełnili warunki do prowadzenia tej działalności określone w przepisach
dotyczących rolnictwa ekologicznego,
2)  
którzy zostali wyłączeni z kontroli, o której mowa w art. 7 ust. 1, prowadzonej
przez tę jednostkę,
3)  
którzy dokonali zmian w zgłoszeniu podjęcia działalności w zakresie rolnictwa
ekologicznego, o którym mowa w art. 28 ust. 1 rozporządzenia nr 834/2007,
w zakresie określonym w art. 63 ust. 3 rozporządzenia Komisji (WE) nr 889/2008
z dnia 5 września 2008 r. ustanawiającego szczegółowe zasady wdrażania
rozporządzenia Rady (WE) nr 834/2007 w sprawie produkcji ekologicznej i
znakowania produktów ekologicznych w odniesieniu do produkcji ekologicznej,
znakowania i kontroli (Dz. Urz. UE L 250 z 18.09.2008, str. 1, z późn.
zm.), zwanego dalej „rozporządzeniem nr 889/2008”,
4)
u których stwierdziła wystąpienie sytuacji, o której mowa w art. 27 ust. 5 lit.
d zdanie drugie rozporządzenia nr 834/2007,
5)
którym odmówiła wydania certyfikatu
– według
stanu za poprzedni miesiąc.”,
d)   dodaje
się ust. 8 w brzmieniu:
„8. W
przypadku, o którym mowa w ust. 6 pkt 3, Główny Inspektor w formularzach,
o których mowa w ust. 7 pkt 2, może wskazać informacje określone w art. 63 ust.
3 rozporządzenia nr 889/2008, które nie podlegają przekazaniu.”;
3)   w
art. 6:
a)   
ust. 6 i 7 otrzymują brzmienie:
„6. W
przypadku cofnięcia upoważnienia jednostce certyfikującej na podstawie ust. 1
lub 2, certyfikaty wydane przez tę jednostkę zachowują ważność przez okres nie
dłuższy niż 90 dni od dnia, w którym decyzja o cofnięciu upoważnienia jednostce
certyfikującej stała się ostateczna.
7. Od
dnia, w którym decyzja o cofnięciu upoważnienia jednostce certyfikującej stała
się ostateczna, do dnia objęcia producentów ekologicznych systemem kontroli, o
którym mowa w art. 27 rozporządzenia nr 834/2007, przez inną jednostkę
certyfikującą uprawnienia jednostki certyfikującej w zakresie kontroli
producentów ekologicznych i wydanych im certyfikatów wykonuje Inspekcja.”,
b)   dodaje
się ust. 9 w brzmieniu:
„9. W
przypadku cofnięcia upoważnienia jednostce certyfikującej na podstawie ust. 1
lub 2 niezwłocznie przekazuje ona Głównemu Inspektorowi znajdujące się w jej
posiadaniu:
1)  dokumenty,
o których mowa w art. 92 ust. 2 akapit drugi rozporządzenia nr 889/2008,
oraz
2)  informacje
zawarte w wykazie, o którym mowa w art. 17 ust. 1 pkt 1
– dotyczące
działalności producentów ekologicznych, którzy byli objęci kontrolą przez tę
jednostkę certyfikującą, w zakresie, w jakim cofnięto upoważnienie tej
jednostce, za okres 5 lat poprzedzających cofnięcie tego upoważnienia,
a w przypadku producentów ekologicznych objętych kontrolą przez okres
krótszy niż 5 lat – za okres od dnia zgłoszenia podjęcia działalności w rolnictwie
ekologicznym przez danego producenta ekologicznego do dnia cofnięcia
upoważnienia jednostce certyfikującej.”;
4)   w
art. 7 ust. 2 otrzymuje brzmienie:
„2. Jednostka
certyfikująca powiadamia Głównego Inspektora i pozostałe jednostki
certyfikujące o wystąpieniu sytuacji, o której mowa w art. 30 ust. 2 rozporządzenia
nr 834/2007, w terminie 14 dni od dnia jej stwierdzenia.”;
5)   w
art. 8 po ust. 2 dodaje się ust. 2a i 2b w brzmieniu:
„2a. Jeżeli
w ramach nadzoru nad jednostkami certyfikującymi Główny Inspektor stwierdzi
wystąpienie sytuacji, o której mowa w art. 27 ust. 8 zdanie drugie
rozporządzenia nr 834/2007, może, w drodze decyzji, zakazać jednostce certyfikującej
przyjmowania zgłoszeń podjęcia działalności w zakresie rolnictwa ekologicznego,
o których mowa w art. 28 ust. 1 tego rozporządzenia, w określonym zakresie
i terminie, wskazując obowiązek wykonania przez tę jednostkę odpowiednich
działań naprawczych.
2b. Jeżeli
jednostka certyfikująca nie dokona odpowiednich działań naprawczych w terminie
określonym w decyzji, o której mowa w ust. 2a, Główny Inspektor występuje z
wnioskiem o cofnięcie upoważnienia jednostce certyfikującej, o którym mowa w
art. 6 ust. 3.”;
6)   w
art. 9 dodaje się ust. 6–8 w brzmieniu:
„6. W
przypadku zmiany przez producenta ekologicznego jednostki certyfikującej,
jednostka certyfikująca, pod kontrolą której znajdował się dotychczas ten
producent, albo Główny Inspektor – w przypadku, o którym mowa w art. 6 ust. 7 –
przekazują jednostce certyfikującej, do której zgłosił się producent ekologiczny,
znajdujące się w ich posiadaniu:
1)  dokumenty,
o których mowa w art. 92 ust. 2 akapit drugi rozporządzenia nr 889/2008,
oraz
2)  informacje
zawarte w wykazie, o którym mowa w art. 17 ust. 1 pkt 1
– dotyczące
działalności tego producenta w zakresie rolnictwa ekologicznego, za okres
5 lat poprzedzających zmianę przez tego producenta ekologicznego jednostki
certyfikującej, a w przypadku gdy producent ekologiczny był objęty kontrolą
przez okres krótszy niż 5 lat – za okres od dnia zgłoszenia podjęcia
działalności w rolnictwie ekologicznym przez tego producenta ekologicznego do
dnia pozostawania tego producenta pod kontrolą danej jednostki certyfikującej.
7. Przekazanie
jednostce certyfikującej, do której zgłosił się producent ekologiczny,
dokumentów i informacji, o których mowa w ust. 6, następuje na wniosek tej
jednostki, w terminie 14 dni od dnia złożenia wniosku.
8. Informacje,
o których mowa w art. 92 ust. 1 lub 5 rozporządzenia nr 889/2008, są
przekazywane jednostce certyfikującej na jej wniosek, w terminie 14 dni od dnia
złożenia wniosku.”;
7)
w art. 10 ust. 1 otrzymuje brzmienie:
„1.
Inspekcja wykonuje zadania i posiada kompetencje określone dla odpowiedniego
organu państwa członkowskiego w rozumieniu art. 2 pkt 6 rozporządzenia Komisji
(WE) nr 1235/2008 z dnia 8 grudnia 2008 r. ustanawiającego szczegółowe zasady
wykonania rozporządzenia Rady (WE) nr 834/2007 w odniesieniu do ustaleń
dotyczących przywozu produktów ekologicznych z krajów trzecich (Dz. Urz. UE L
334 z 12.12.2008, str. 25, z późn. zm.).”;
8)   w
art. 11:
a)   w
ust. 1 pkt 1 otrzymuje brzmienie:
„1) wydaje
pozwolenie na zastosowanie odstępstw od warunków produkcji ekologicznej w przypadkach
określonych w rozporządzeniu nr 889/2008, na wniosek o ich zastosowanie, z
zastrzeżeniem ust. 2 i 5;”,
b)   w
ust. 2 pkt 1 otrzymuje brzmienie:
„1) wydaje
pozwolenie na zastosowanie odstępstw, o których mowa w art. 29 ust. 1, w
wierszu pierwszym pkt 6 załącznika II do rozporządzenia nr 889/2008 oraz w
pkt 3 lit. a załącznika VI do tego rozporządzenia, na wniosek o ich
zastosowanie;”,
c)   dodaje
się ust. 5 i 6 w brzmieniu:
„5. Niezależnie
od odstępstw od warunków produkcji ekologicznej, których zastosowanie wymaga
uzyskania pozwolenia, o którym mowa w ust. 1 pkt 1 lub ust. 2 pkt 1, mogą być zastosowane
ogólne odstępstwa od warunków produkcji ekologicznej, jeżeli jest to niezbędne
do rozpoczęcia lub utrzymania produkcji ekologicznej przez producentów ekologicznych.
6. Minister
właściwy do spraw rolnictwa może określić, w drodze rozporządzenia, ogólne odstępstwa
od warunków produkcji ekologicznej, mając na względzie zakres tych odstępstw
dopuszczonych na podstawie przepisów dotyczących rolnictwa ekologicznego i warunki
ich zastosowania przy zachowaniu celów i zasad produkcji ekologicznej
określonych w tych przepisach.”;
9)   w
art. 17:
a)   w
ust. 1 pkt 1 otrzymuje brzmienie:
„1) ministrowi
właściwemu do spraw rolnictwa, Głównemu Inspektorowi oraz Prezesowi Agencji
Restrukturyzacji i Modernizacji Rolnictwa, za pośrednictwem środków
komunikacji elektronicznej w formie dokumentu elektronicznego opatrzonego
bezpiecznym podpisem elektronicznym weryfikowanym za pomocą ważnego kwalifikowanego
certyfikatu, do dnia 30 listopada każdego roku, wykaz producentów, o których
mowa w ustawie z dnia 18 grudnia 2003 r. o krajowym systemie ewidencji producentów,
ewidencji gospodarstw rolnych oraz ewidencji wniosków o przyznanie
płatności (Dz. U. z 2012 r. poz. 86 oraz z 2013 r. poz. 1537), którzy spełnili
określone wymagania dotyczące produkcji ekologicznej zgodnie z przepisami
dotyczącymi rolnictwa ekologicznego, według stanu na dzień 15 listopada tego
roku;”,
b)   po
ust. 1 dodaje się ust. 1a w brzmieniu:
„1a. Jeżeli
w wyniku kontroli przeprowadzonej przez jednostkę certyfikującą zostanie stwierdzona
konieczność uzupełnienia lub zmiany danych zawartych w wykazie, o którym mowa w
ust. 1 pkt 1, jednostka certyfikująca uzupełnia lub zmienia ten wykaz, według
stanu na dzień 31 grudnia tego roku, i przekazuje go ministrowi właściwemu do
spraw rolnictwa, Głównemu Inspektorowi oraz Prezesowi Agencji Restrukturyzacji
i Modernizacji Rolnictwa w sposób i w formie określonej w ust. 1 pkt 1, w
terminie do dnia 14 stycznia roku następującego po roku przekazania tego
wykazu.”;
10)  po art. 17 dodaje
się art. 17a w brzmieniu:
„Art. 17a. 1.
Agencja Restrukturyzacji i Modernizacji Rolnictwa zapewnia Głównemu
Inspektorowi oraz jednostkom certyfikującym dostęp do administrowanych przez
nią danych o producentach ekologicznych zgromadzonych w systemie ewidencji producentów,
ewidencji gospodarstw rolnych oraz ewidencji wniosków o przyznanie płatności, o
którym mowa w ustawie z dnia 18 grudnia 2003 r. o krajowym systemie ewidencji
producentów, ewidencji gospodarstw rolnych oraz ewidencji wniosków
o przyznanie płatności w zakresie niezbędnym do prawidłowego
funkcjonowania systemu nadzoru i kontroli w rolnictwie ekologicznym.
2. Dane,
o których mowa w ust. 1, są udostępniane na wniosek Głównego Inspektora albo
jednostki certyfikującej nieodpłatnie, na podstawie zawartych porozumień.
3. Główny
Inspektor ma dostęp do danych, o których mowa w ust. 1, i wykorzystuje
udostępnione dane do realizacji zadań określonych w art. 8.
4. Jednostki
certyfikujące mają dostęp do danych, o których mowa w ust. 1, tylko w
odniesieniu do producentów, którzy dokonali zgłoszenia do tych jednostek
podjęcia działalności w zakresie rolnictwa ekologicznego, o którym mowa w art.
28 ust. 1 rozporządzenia nr 834/2007, i wykorzystują udostępnione dane do
realizacji zadań określonych w art. 7 ust. 1.”;
11)  po art. 19 dodaje
się art. 19a w brzmieniu:
„Art. 19a. 1.
W ramach kontroli, o której mowa w art. 7 ust. 1, jednostki certyfikujące mogą
zlecić wykonanie analiz, o których mowa w art. 65 ust. 2 rozporządzenia
nr 889/2008, w laboratoriach urzędowych, o których mowa w art. 12
rozporządzenia (WE) nr 882/2004 Parlamentu Europejskiego i Rady z dnia 29
kwietnia 2004 r. w sprawie kontroli urzędowych przeprowadzanych w celu
sprawdzenia zgodności z prawem paszowym i żywnościowym oraz regułami
dotyczącymi zdrowia zwierząt i dobrostanu zwierząt (Dz. Urz. UE L 165 z
30.04.2004, str. 1, z późn. zm.; Dz. Urz. UE Polskie wydanie specjalne, rozdz.
3, t. 45, str. 200), zwanego dalej „rozporządzeniem nr 882/2004”, lub w
laboratoriach referencyjnych, o których mowa w art. 33 rozporządzenia nr
882/2004, wyznaczonych zgodnie z ust. 3.
2. Koszty
wykonania analiz, o których mowa w ust. 1, są finansowane przez jednostki
certyfikujące lub producentów ekologicznych zgodnie z art. 28 rozporządzenia nr
882/2004.
3.
Wyniki oraz dane dotyczące wyników przeprowadzonych analiz w zakresie określonym
w ust. 1 są przekazywane przez laboratoria urzędowe i referencyjne do Głównego
Inspektora, który je gromadzi oraz przetwarza.
4. Minister
właściwy do spraw rolnictwa:
1)
wyznaczy, w drodze rozporządzenia, laboratoria urzędowe i referencyjne, o
których mowa w ust. 1, oraz określi zakres wykonywanych przez poszczególne
laboratoria analiz, mając na względzie przepisy art. 12 rozporządzenia nr
882/2004 oraz zapewnienie realizacji zadań określonych w art. 33 tego
rozporządzenia;
2)
określi, w drodze rozporządzenia, szczegółowe warunki i tryb gromadzenia,
przetwarzania i przekazywania danych dotyczących wyników przeprowadzonych analiz,
mając na względzie zapewnienie efektywnej kontroli produktów rolnictwa ekologicznego
oraz szybkiego przepływu informacji dotyczących wyników tych analiz.
5.
Minister właściwy do spraw rolnictwa może określić, w drodze rozporządzenia, wymagania
dotyczące wykonywanych analiz i stosowanych metod badawczych jakie powinny
spełniać laboratoria urzędowe i referencyjne, uwzględniając ich specyfikę
wynikającą z rodzaju przeprowadzanych przez nie analiz.”;
12)  w art. 21:
a)
ust. 1 otrzymuje brzmienie:
„1.
Kontrola, o której mowa w art. 7 ust. 1, jest prowadzona przez osoby, które
zostały wpisane do rejestru, w zakresie rodzajów specjalizacji do prowadzenia
tej kontroli określonych w przepisach wydanych na podstawie ust. 13, oraz
spełniające obowiązek podnoszenia wiedzy, o którym mowa w ust. 4, zwane dalej
„inspektorami rolnictwa ekologicznego”.”,
b)
ust. 4 otrzymuje brzmienie:
„4.
Osoba wpisana na podstawie egzaminu, o którym mowa w ust. 3 pkt 1, do rejestru
inspektorów rolnictwa ekologicznego, o którym mowa w ust. 1, jest obowiązana do
podnoszenia wiedzy z zakresu rolnictwa ekologicznego.”,
c)
po ust. 4 dodaje się ust. 4a w brzmieniu:
„4a.
Osoba, o której mowa w ust. 1, wypełnia obowiązek podnoszenia wiedzy poprzez
udział w szkoleniach organizowanych przez jednostkę certyfikującą lub
przeprowadzenie odpowiedniej liczby kontroli.”,
d)   po
ust. 5 dodaje się ust. 5a w brzmieniu:
„5a. Jednostka
certyfikująca jest obowiązana do przechowywania i udostępniania Głównemu
Inspektorowi dokumentacji potwierdzającej odbycie szkoleń lub przeprowadzenie
odpowiedniej liczby kontroli przez inspektora rolnictwa ekologicznego.”,
e)   w
ust. 7 w pkt 2 średnik zastępuje się kropką i uchyla się pkt 3,
f)
ust. 9 otrzymuje brzmienie:
„9.
Skreślenie z rejestru inspektorów rolnictwa ekologicznego, o którym mowa w ust.
1, w przypadkach określonych w ust. 6 pkt 1 i ust. 7 pkt 1 następuje z mocy
prawa, bez wydawania decyzji.”,
g)   w
ust. 13:
–    
pkt 5 otrzymuje brzmienie:
„5) wzór
zaświadczenia o wpisie do rejestru inspektorów rolnictwa ekologicznego, o którym
mowa w ust. 1, oraz wzór imiennej pieczęci, o której mowa w ust. 5,”,
–    
w pkt 6 na końcu dodaje się przecinek i dodaje się pkt 7 w brzmieniu:
„7) szczegółowe
wymagania dla szkoleń, o których mowa w ust. 4a, w tym ich zakres, czas trwania
i częstotliwość udziału w nich osób wpisanych do rejestru inspektorów rolnictwa
ekologicznego oraz liczbę kontroli przeprowadzonych przez inspektora,
potwierdzających spełnienie obowiązku podnoszenia wiedzy, o którym mowa w ust.
4, a także szczegółowe wymagania dla dokumentacji potwierdzającej odbycie tych
szkoleń lub przeprowadzenie odpowiedniej liczby tych kontroli”,
–    
część wspólna otrzymuje brzmienie:
„–
mając na względzie rzetelność i przejrzystość przeprowadzania egzaminu,
o którym mowa w ust. 3 pkt 1, rzeczywiste koszty przeprowadzenia egzaminu
i funkcjonowania komisji kwalifikacyjnej, zapewnienie właściwego
funkcjonowania systemu kontroli, o którym mowa w art. 27 rozporządzenia
nr 834/2007, oraz spełniania przez jednostki certyfikujące warunków
określonych w art. 27 ust. 5 lit. b ppkt (ii) tego rozporządzenia.”;
13) w art. 23 w pkt 1
lit. e otrzymuje brzmienie:
„e)
dofinansowanie zadań związanych z wykonywaniem analiz na zawartość substancji
niedozwolonych do stosowania w rolnictwie ekologicznym,”;
14) w art. 24 w ust. 2
pkt 7 otrzymuje brzmienie:
„7)
prowadzi kontrolę, o której mowa w art. 7 ust. 1, za pośrednictwem osób niewpisanych
do rejestru inspektorów rolnictwa ekologicznego, o którym mowa w art. 21 ust.
1, lub w zakresie niezgodnym z zakresem rodzajów specjalizacji do prowadzenia
tej kontroli albo wpisanych do tego rejestru, ale niespełniających obowiązku
podnoszenia wiedzy, o którym mowa w art. 21 ust. 4,”.
 
Art.
2.
Osobom
wpisanym do rejestru inspektorów rolnictwa ekologicznego, którym przed dniem
wejścia w życie art. 1 pkt 12 niniejszej ustawy wydano zaświadczenie o zdaniu
egzaminu zgodne z przepisami wydanymi na podstawie art. 21 ust. 13 ustawy
wymienionej w art. 1, Główny Inspektor Jakości Handlowej Artykułów
Rolno-Spożywczych wyda zaświadczenie o wpisie do rejestru inspektorów rolnictwa
ekologicznego zgodne z przepisami wydanymi na podstawie art. 21 ust. 13
ustawy wymienionej w art. 1, w brzmieniu nadanym niniejszą ustawą, w terminie 6
miesięcy od dnia ich wejścia w życie.
 
Art. 3. 
Przepisy
wykonawcze wydane na podstawie art. 21 ust. 13 ustawy wymienionej w art. 1
zachowują moc do dnia wejścia w życie przepisów wykonawczych wydanych na podstawie
art. 21 ust. 13 ustawy wymienionej w art. 1, w brzmieniu nadanym niniejszą
ustawą, nie dłużej jednak niż przez 12 miesięcy od dnia wejścia w życie art. 1
pkt 12 niniejszej ustawy.
 
Art. 4. 
Ustawa
wchodzi w życie po upływie 14 dni od dnia ogłoszenia, z wyjątkiem art. 1 pkt 12
i 14 oraz art. 3, które wchodzą w życie po upływie 30 dni od dnia ogłoszenia.
 
 
 
                                                                                                                                    MARSZAŁEK
SEJMU
 
 
 
                                                                                                                                    /–/
Radosław Sikorski
 
 
