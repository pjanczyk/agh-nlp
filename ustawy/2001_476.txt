



Dz.U. z 2001 r. Nr 43, poz. 476
                                      
                                      
                                      
                                   USTAWA
                         z dnia 11 kwietnia 2001 r.
 
 o zmianie ustawy o ewidencji ludności i dowodach osobistych oraz o zmianie
                           niektórych innych ustaw
                                      
                                      
                                   Art. 1.
W ustawie z dnia 10 kwietnia 1974 r. o ewidencji ludności i dowodach
osobistych (Dz.U. z 1984 r. Nr 32, poz. 174, z 1989 r. Nr 35, poz. 192,
z 1990 r. Nr 34, poz. 198, z 1997 r. Nr 113, poz. 733, z 1998 r. Nr 106,
poz. 668 oraz z 1999 r. Nr 108, poz. 1227) wprowadza się następujące zmiany:
1) w art. 1 w ust. 2 po wyrazach "o urodzeniach," dodaje się wyrazy
  "dotyczących obowiązku wojskowego,";
2) w art. 9 dodaje się ust. 3 i 4 w brzmieniu:
     "3. Osoba niepełnoletnia nie posiadająca dokumentu stwierdzającego
       tożsamość przedstawia odpis skrócony aktu urodzenia.
     4. Osoby podlegające powszechnemu obowiązkowi obrony, przedstawiają
       wojskowy dokument osobisty (potwierdzenie zgłoszenia się do
       rejestracji przedpoborowych), w celu zamieszczenia w nim stosownych
       wpisów dotyczących obowiązku meldunkowego.";
3) dodaje się art. 9a i 9b w brzmieniu:
    "Art. 9a. Za osobę nie posiadającą pełnej zdolności do czynności
           prawnych, obowiązek meldunkowy wykonuje jej przedstawiciel
           ustawowy lub inna osoba sprawująca nad nią faktyczną opiekę w
           miejscu ich wspólnego pobytu.
       Art. 9b.1. Zameldowanie na pobyt stały lub czasowy następuje pod
              oznaczonym adresem.
         2. Adres określa się przez podanie:
           1) w gminach, które uzyskały status miasta - nazwy miasta
             (dzielnicy), ulicy, numeru domu i lokalu (pomieszczenia) oraz
             nazwę województwa,
           2) w innych gminach - nazwy miejscowości, numeru domu i lokalu
             (pomieszczenia), nazwy gminy i województwa.
         3. Przepisy ust. 1 i 2 stosuje się odpowiednio do zameldowania
           osób przebywających stale lub czasowo na statku morskim lub
           żeglugi śródlądowej albo w innych ruchomych pomieszczeniach
           mieszkalnych.";
4) w art. 11 ust. 1 otrzymuje brzmienie:
     "1. Osoba zobowiązana do zameldowania się na pobyt stały przedstawia
       organowi gminy właściwemu ze względu na nowe miejsce jej pobytu
       stałego, zaświadczenie o wymeldowaniu się z poprzedniego miejsca
       pobytu stałego oraz zgłasza następujące dane osobowe:
         1) nazwisko i imiona,
         2) nazwisko rodowe,
         3) nazwiska i imiona poprzednie,
         4) imiona rodziców,
         5) nazwiska rodowe rodziców,
         6) stan cywilny,
         7) imię i nazwisko małżonka oraz jego nazwisko rodowe,
         8) płeć,
         9) datę i miejsce urodzenia,
         10) obywatelstwo,
         11) numer PESEL,
         12) dotyczące obowiązku wojskowego, w tym stopień wojskowy, nazwę,
           serię i numer wojskowego dokumentu osobistego z oznaczeniem
           wojskowej komendy uzupełnień lub poświadczenie o zgłoszeniu się
           do rejestracji przedpoborowych,
         13) adres poprzedniego miejsca pobytu stałego,
         14) adres nowego miejsca pobytu stałego,
         15) rodzaj, serię i numer dokumentu tożsamości,
         16) o wykształceniu.";
5) w art. 12 dodaje się ust. 3 w brzmieniu:
     "3. Zwalnia się od obowiązku zameldowania na pobyt czasowy dzieci do
       lat 7, na okres nie przekraczający 2 miesięcy.";
6) w art. 15:
   a) w ust. 1 skreśla się wyrazy "oraz podać nowe miejsce i adres pobytu",
   b) po ust. 1 dodaje się ust. 1a w brzmieniu:
      "1a. Osoba zobowiązana do wymeldowania się zgłasza organowi gminy
         właściwemu ze względu na dotychczasowe miejsce jej pobytu stałego
         lub czasowego trwającego ponad 2 miesiące następujące dane
         osobowe:
         1) nazwisko i imiona,
         2) nazwisko rodowe,
         3) nazwiska i imiona poprzednie,
         4) imiona rodziców,
         5) nazwiska rodowe rodziców,
         6) stan cywilny,
         7) imię i nazwisko małżonka oraz jego nazwisko rodowe,
         8) płeć,
         9) datę i miejsce urodzenia,
         10) obywatelstwo,
         11) numer PESEL,
         12) dotyczące obowiązku wojskowego, w tym stopień wojskowy, nazwę,
           serię i numer wojskowego dokumentu osobistego z oznaczeniem
           wojskowej komendy uzupełnień lub poświadczenie o zgłoszeniu się
           do rejestracji przedpoborowych,
         13) adres dotychczasowego miejsca pobytu stałego lub czasowego
           trwającego ponad 2 miesiące,
         14) rodzaj, serię i numer dokumentu tożsamości,
         15) o wykształceniu.",
   c) po ust. 3 dodaje się ust. 4 i 5 w brzmieniu:
     "4. Jeżeli okres pobytu czasowego trwającego ponad 2 miesiące odpowiada
       okresowi zgłoszonemu przy zameldowaniu, osoba opuszczająca miejsce
       tego pobytu jest zwolniona od obowiązku wymeldowania się.
     5. Osobie, o której mowa w ust. 1, organ gminy wydaje zaświadczenie
       stwierdzające dopełnienie obowiązku wymeldowania się.";
7) w art. 26 wyraz "wydaną" zastępuje się wyrazami "albo zezwolenie na
  osiedlenie się wydane";
8) po rozdziale 7 dodaje się rozdział 7a w brzmieniu:
                                "Rozdział 7a
            Nadawanie numeru Powszechnego Elektronicznego Systemu
                         Ewidencji Ludności (PESEL)
      Art. 31a. 1. Numer Powszechnego Elektronicznego Systemu Ewidencji
             Ludności, zwany w niniejszej ustawie "numerem PESEL", jest to
             11-cyfrowy, stały symbol numeryczny, jednoznacznie
             identyfikujący osobę fizyczną, w którym sześć pierwszych cyfr
             oznacza datę urodzenia (rok, miesiąc, dzień), kolejne cztery liczbę
porządkową i płeć osoby, a ostatnia jest cyfrą kontrolną
             służącą do komputerowej kontroli poprawności nadanego numeru
             ewidencyjnego.
         2. Numer PESEL nadaje minister właściwy do spraw administracji
           publicznej w formie czynności materialno-technicznej.
         3. Numer PESEL nadaje się osobom fizycznym przebywającym stale na
           terytorium Rzeczypospolitej Polskiej, zameldowanym na pobyt
           stały lub czasowy trwający ponad 2 miesiące, a także osobom
           ubiegającym się o wydanie dowodu osobistego.
         4. Nadanie numeru PESEL następuje na wniosek organu gminy
           właściwej ze względu na miejsce pobytu stałego lub czasowego
           osoby podlegającej obowiązkowi jego nadania albo organu, w
           którym złożono wniosek o wydanie dowodu osobistego, z
           zastrzeżeniem art. 31b.
      Art. 31b. 1. Minister właściwy do spraw administracji publicznej może
             nadać numer PESEL osobom innym niż wymienione w art. 31a ust. 3
             na ich pisemny wniosek, jeżeli odrębne przepisy przewidują
             potrzebę posiadania numeru PESEL przez te osoby.
         2. Osoby, o których mowa w ust. 1, składają umotywowany pisemny
           wniosek o nadanie numeru PESEL bezpośrednio do ministra
           właściwego do spraw administracji publicznej.
         3. Wniosek o nadanie numeru PESEL powinien zawierać następujące
           dane:
           1) nazwisko i imiona,
           2) nazwisko rodowe,
           3) imiona rodziców,
           4) nazwisko rodowe matki,
           5) płeć,
           6) datę i miejsce urodzenia,
           7) obywatelstwo,
           8) adres i miejsce pobytu stałego lub czasowego,
           9) rodzaj, serię i numer dokumentu tożsamości.
         4. Minister właściwy do spraw administracji publicznej może, na
           umotywowany pisemny wniosek organów, o których mowa w art. 31a
           ust. 4 i osób, o których mowa w art. 31b ust. 1, zmienić numer
           PESEL.
    Art. 31c. Minister właściwy do spraw administracji publicznej powiadamia
           o nadaniu numeru PESEL organy, o których mowa w art. 31a ust. 4,
           oraz wnioskodawców, o których mowa w art. 31b ust. 1.";
9) po rozdziale 8 dodaje się rozdziały 8a i 8b w brzmieniu:
                                "Rozdział 8a
  Prowadzenie ewidencji ludności i ewidencji wydanych i utraconych dowodów
                                 osobistych
      Art. 44a. 1. Ewidencję ludności prowadzi się w systemie informatycznym
             na podstawie danych osobowych zgłoszonych przy wykonywaniu
             obowiązku meldunkowego oraz zgłoszeń, o których mowa w art. 14
             oraz w art. 17, w formie:
           1) zbiorów meldunkowych jako:
             a) zbioru danych stałych mieszkańców,
             b) zbioru danych byłych mieszkańców,
             c) zbioru danych osób zameldowanych na pobyt czasowy trwający
               ponad 2 miesiące,
             d) zbioru danych osób zameldowanych na pobyt czasowy trwający
               do 2 miesięcy,
           2) zbioru danych osobowych PESEL, zwanego dalej "zbiorem PESEL",
             uzyskanych w związku z nadawaniem numeru PESEL na podstawie
             zbiorów meldunkowych, o których mowa w pkt 1 lit. a-c.
         2. W zbiorze danych stałych mieszkańców gromadzone są następujące
           ich dane:
           1) nazwisko i imiona,
           2) nazwisko rodowe,
           3) nazwiska i imiona poprzednie,
           4) imiona i nazwiska rodowe rodziców,
           5) data i miejsce urodzenia,
           6) stan cywilny,
           7) numer aktu urodzenia i oznaczenie urzędu stanu cywilnego,
             który ten akt sporządził,
           8) płeć,
           9) numer PESEL,
          10) obywatelstwo,
          11) imię i nazwisko rodowe małżonka,
          12) data zawarcia związku małżeńskiego, numer aktu małżeństwa i
            oznaczenie urzędu stanu cywilnego, który ten akt sporządził,
            data rozwiązania związku małżeńskiego, sygnatura akt i
            oznaczenie sądu, który rozwiązał małżeństwo, data zgonu
            małżonka, numer aktu zgonu i oznaczenie urzędu stanu cywilnego,
            który ten akt sporządził,
          13) adres i data zameldowania na pobyt stały,
          14) poprzednie adresy zameldowania na pobyt stały wraz z
            określeniem okresu zameldowania,
          15) adres zameldowania na pobyt czasowy trwający ponad 2 miesiące
            wraz z określeniem okresu zameldowania,
          16) tryb wymeldowania,
          17) stopień wojskowy, nazwa, seria i numer wojskowego dokumentu
            osobistego oraz oznaczenie wojskowej komendy uzupełnień w
            której ewidencji osoba pozostaje, lub potwierdzenie zgłoszenia
            się do rejestracji przedpoborowych,
          18) seria i numer dowodu osobistego, data jego wydania i data
            ważności oraz oznaczenie organu, który go wydał,
          19) seria i numer karty stałego pobytu, data jej wydania oraz
            oznaczenie organu, który ją wydał,
         3. W zbiorze danych byłych mieszkańców gromadzone są:
           1) ich dane, o których mowa w ust. 2,
           2) data wymeldowania,
           3) data zgonu oraz numer aktu zgonu i oznaczenie urzędu stanu
             cywilnego, który akt sporządził.
         4. W zbiorze danych osób zameldowanych na pobyt czasowy trwający
           ponad 2 miesiące gromadzone są:
           1)  ich dane, o których mowa w ust. 2 pkt 1-6, 9-11, 13, 15 i 1719,

           2) seria i numer karty czasowego pobytu, data jej wydania,  data
             ważności oraz oznaczenie organu, który ją wydał.
         5. W zbiorze danych osób zameldowanych na pobyt czasowy trwający
           do 2 miesięcy gromadzone są:
           1) ich dane,  o których mowa w ust. 2 pkt 1, 5, 13, 18, 19 i w
             ust. 4 pkt 2,
           2) adres pobytu czasowego oraz zamierzony czas jego trwania.
         6. W zbiorach meldunkowych, o których mowa w ust. 4 i 5,
           zamieszcza się także oznaczenie dokumentu uprawniającego do
           pobytu na terytorium Rzeczypospolitej Polskiej oraz datę
           przekroczenia granicy, jeżeli gromadzone dane dotyczą
           cudzoziemców.
         7. W zbiorze PESEL gromadzone są następujące dane:
           1) nazwisko i imiona,
           2) nazwisko rodowe,
           3) nazwiska i imiona poprzednie,
           4) imiona i nazwiska rodowe rodziców,
           5) data i miejsce urodzenia,
           6) stan cywilny,
           7) numer aktu urodzenia i oznaczenie urzędu stanu cywilnego,
             który ten akt sporządził,
           8) płeć,
           9) numer PESEL,
          10) obywatelstwo,
          11) imię i nazwisko rodowe małżonka,
          12) data zawarcia związku małżeńskiego, numer aktu małżeństwa i
            oznaczenie urzędu stanu cywilnego, który ten akt sporządził,
            data rozwiązania związku małżeńskiego, sygnatura akt i
            oznaczenie sądu, który rozwiązał małżeństwo, data zgonu
            małżonka, numer aktu zgonu i oznaczenie urzędu stanu cywilnego,
            który ten akt sporządził,
          13) adres i data zameldowania na pobyt stały,
          14) poprzednie adresy zameldowania na pobyt stały wraz z
            określeniem okresu zameldowania,
          15) adres zameldowania na pobyt czasowy trwający ponad 2 miesiące
            wraz z określeniem okresu zameldowania,
          16) tryb wymeldowania,
          17) dotyczące obowiązku wojskowego, w tym stopień wojskowy, nazwę,
            serię i numer wojskowego dokumentu osobistego wraz z
            określeniem wojskowej komendy uzupełnień, w której ewidencji
            osoba pozostaje, lub potwierdzenie zgłoszenia się do
            rejestracji przedpoborowych,
          18) seria i numer dowodu osobistego, data jego wydania i data
            ważności oraz oznaczenie organu, który go wydał,
          19) seria i numer karty stałego pobytu, data jej wydania oraz
            oznaczenie organu, który ją wydał, poprzednie serie i numery
            kart stałego pobytu oraz oznaczenie organu, który je wydał,
          20) seria i numer karty czasowego pobytu, data jej wydania i data
            ważności oraz oznaczenie organu, który ją wydał,
          21) nazwa organu, numer i data decyzji o zastrzeżeniu
            udostępnienia danych osobowych,
          22) data zgonu oraz numer aktu zgonu i oznaczenie urzędu stanu
            cywilnego, który akt sporządził.
      Art. 44b. 1. Zbiór danych osób przebywających w obiektach, o których
             mowa w art. 13, art. 18 ust. 1 i art. 20, prowadzi się w formie
             książki zameldowań lub w systemie informatycznym.
         2. W zbiorze, o którym mowa w ust. 1, gromadzi się następujące
           dane osobowe:
           1) nazwisko i imię,
           2) imiona rodziców,
           3) datę i miejsce urodzenia,
           4) adres miejsca pobytu stałego,
           5) datę przybycia i zamierzony czas trwania pobytu,
           6) oznaczenie dowodu osobistego lub innego dokumentu
             stwierdzającego tożsamość, a w tym numer i serię, datę jego
             wydania, datę ważności oraz oznaczenie organu, który go wydał.
      Art. 44c. 1. Organy prowadzące ewidencję ludności są obowiązane do
             bezzwłocznej aktualizacji każdej zmiany danych osobowych
             zawartych w zbiorach meldunkowych, w zbiorze PESEL oraz w
             ewidencji wydanych i utraconych dowodów osobistych.
         2. Dane do aktualizacji zbioru PESEL przekazuje się na nośniku
           magnetycznym lub w drodze teletransmisji w formie dokumentu
           elektronicznego z aktualnego programu informatycznego.
         3. Wojskowi komendanci uzupełnień obowiązani są do bezzwłocznej
           aktualizacji danych dotyczących obowiązku wojskowego.
      Art. 44d. 1. Organy, o których mowa w art. 46, są obowiązane do
             wzajemnego przekazywania danych zawartych w prowadzonych przez
             siebie zbiorach.
         2. Minister właściwy do spraw administracji publicznej określi, w
           drodze rozporządzenia, tryb przekazywania danych pomiędzy
           organami, o których mowa w art. 46, oraz powiadamiania o nadaniu
           numeru PESEL organów, o których mowa w art. 31a ust. 4, oraz
           wnioskodawcy, o którym mowa w art. 31b ust. 1, uwzględniając
           potrzebę zapewnienia ochrony danych zawartych w zbiorach.
      Art. 44e. 1. Gminy, na podstawie danych zgłoszonych przy ubieganiu się
             o wydanie lub wymianę dowodu osobistego, prowadzą ewidencję
             wydanych i utraconych dowodów osobistych.
         2. Ewidencję, o której mowa w ust. 1, prowadzi się w formie
           informatycznej, a dane osobowe z tej ewidencji mogą być
           przetwarzane metodami informatycznymi.
         3. Ewidencja, o której mowa w ust. 1, zawiera następujące dane
           osobowe:
           1) nazwisko i imiona,
           2) poprzednie imiona i nazwiska,
           3) nazwisko rodowe,
           4) imiona i nazwiska rodowe rodziców,
           5) datę i miejsce urodzenia,
           6) numer PESEL,
           7) wzrost,
           8) płeć,
           9) fotografię i podpis osoby ubiegającej się o wydanie dowodu
             osobistego,
          10) adres miejsca pobytu stałego lub czasowego trwającego ponad 2
            miesiące,
          11) numer i seria aktualnego i poprzednich dowodów osobistych, a w
            tym daty ich wydania, daty ważności oraz oznaczenie organu,
            który je wydał.
         4. Minister właściwy do spraw administracji publicznej prowadzi
           ogólnokrajową ewidencję wydanych i utraconych dowodów
           osobistych.
         5. Ewidencję, o której mowa w ust. 4, prowadzi się w systemie
           informatycznym, gromadząc dane określone w ust. 3.
         6. Gminy są obowiązane do przekazywania ministrowi właściwemu do
           spraw administracji publicznej danych niezbędnych do prowadzenia
           ewidencji, o której mowa w ust. 4.
         7. Minister właściwy do spraw administracji publicznej określi, w
           drodze rozporządzenia, tryb przekazywania przez gminy danych z
           ewidencji wydanych i utraconych dowodów osobistych,
           uwzględniając terminy i formy przekazywania danych.
    Art. 44f. Dane do ogólnokrajowej ewidencji wydanych i utraconych dowodów
           osobistych gminy przekazują bezpośrednio ministrowi właściwemu do
           spraw administracji publicznej w drodze teletransmisji danych w
           formie dokumentu elektronicznego z aktualnego programu
           informatycznego dostosowanego do wymogów PESEL.
                                 Rozdział 8b
       Udostępnianie danych osobowych ze zbiorów meldunkowych, zbioru
       PESEL oraz ewidencji wydanych i utraconych dowodów osobistych.
      Art. 44g. 1. Organy prowadzące zbiory meldunkowe, zbiór PESEL oraz
             ewidencję wydanych i utraconych dowodów osobistych, na pisemny
             wniosek zainteresowanej osoby, są zobowiązane wydać, w formie
             zaświadczenia, pełny odpis przetworzonych danych dotyczących
             tej osoby.
         2. Zaświadczenie, o którym mowa w ust. 1, może mieć formę wydruku
           z aktualnego programu informatycznego.
       Art. 44h. 1. Dane ze zbiorów meldunkowych, zbioru PESEL oraz
              ewidencji wydanych i utraconych dowodów osobistych udostępnia
              się, o ile są one niezbędne do realizacji ich ustawowych
              zadań, następującym podmiotom:
           1) organom administracji publicznej, sądom, prokuraturze,
           2) organom Policji, Straży Granicznej, Służbie Więziennej,
             Wojskowym Służbom Informacyjnym, Żandarmerii Wojskowej i
             Urzędowi Ochrony Państwa,
           3) organom kontroli skarbowej i wywiadu skarbowego.
         2. Dane, o których mowa w ust. 1, mogą być udostępnione:
           1) innym państwowym i komunalnym jednostkom organizacyjnym oraz
             podmiotom - w zakresie potrzebnym dla realizowania zadań
             publicznych określonych w przepisach prawa,
           2) osobom i jednostkom organizacyjnym - jeżeli wykażą w tym
             interes prawny,
           3) jednostkom organizacyjnym - jeżeli po ich wykorzystaniu w
             celach badawczych, statystycznych, badania opinii publicznej
             lub rynku, dane te zostaną poddane takiej modyfikacji, która
             nie pozwoli na ustalenie tożsamości osób, których dane dotyczą,
           4) innym osobom i podmiotom - jeżeli uwiarygodnią one interes
             faktyczny w otrzymaniu danych i za zgodą osób, których dane
             dotyczą.
         3. Dane ze zbiorów meldunkowych, zbioru PESEL oraz ewidencji
           wydanych i utraconych dowodów osobistych udostępnia się, z
           zastrzeżeniem ust. 5, na pisemny wniosek zainteresowanego
           podmiotu.
         4. Dane udostępnione na podstawie wniosku, o którym mowa w ust. 3,
           nie mogą być wykorzystane w innym celu niż wskazany w tym
           wniosku.
         5. Wniosek, o którym mowa w ust. 3, składa się na formularzu.
         6. Minister właściwy do spraw administracji publicznej określi, w
           drodze rozporządzenia, wzór formularza wniosku, uwzględniając
           zakres danych objętych wnioskiem oraz cel udostępniania danych.
         7. Podmiotom, o których mowa w ust. 1 oraz w ust. 2 pkt 1, dane
           można udostępniać za pomocą urządzeń teletransmisji danych, bez
           konieczności składania pisemnego wniosku, o którym mowa w ust.
           3, jeżeli spełnią łącznie następujące warunki:
           1) posiadają urządzenia umożliwiające identyfikację osoby
             uzyskującej dane w systemie oraz zakresu, daty i celu ich
             uzyskania,
           2) posiadają zabezpieczenia techniczne i organizacyjne
             uniemożliwiające wykorzystanie danych niezgodnie z celem ich
             uzyskania,
           3) uzyskanie danych jest uzasadnione specyfiką lub zakresem
             wykonywanych zadań albo prowadzonej działalności.
         8. Udostępnienie danych ze zbiorów meldunkowych, zbioru PESEL oraz
           ewidencji wydanych i utraconych dowodów osobistych następuje:
           1) dla podmiotów, o których mowa w ust. 1 - nieodpłatnie,
           2) dla podmiotów, o których mowa w ust. 2 - odpłatnie.
         9. Opłaty pobrane za udostępnienie danych stanowią dochód budżetu
           państwa.
         10. Rada Ministrów określi, w drodze rozporządzenia, wysokość opłat
           za udostępnienie danych ze zbiorów meldunkowych, zbioru PESEL
           oraz ewidencji wydanych i utraconych dowodów osobistych oraz
           warunki i sposób ich wnoszenia. Rozporządzenie powinno określać
           zróżnicowaną wysokość opłat w zależności od zakresu
           udostępnianych danych oraz celu i częstotliwości ich
           udostępniania w taki sposób, aby pokrywały one koszty
           udostępnienia tych danych.
       Art. 44i. 1. Dane ze zbiorów meldunkowych oraz ewidencji wydanych i
              utraconych dowodów osobistych udostępnia organ gminy.
         2. Dane, o których mowa w ust. 1, w odniesieniu do województwa
           udostępnia wojewoda.
         3. Dane ze zbioru PESEL oraz ogólnokrajowej ewidencji wydanych i
           utraconych dowodów osobistych udostępnia minister właściwy do
           spraw administracji publicznej.
         4. O udostępnieniu danych za pomocą urządzeń teletransmisji danych
           rozstrzyga właściwy organ w drodze decyzji administracyjnej.
         5. Organ rozpatrujący wniosek odmawia, w drodze decyzji
           administracyjnej, udostępnienia danych osobowych, jeżeli
           udostępnienie danych spowodowałoby naruszenie dóbr osobistych
           osoby, której dane dotyczą, lub innych osób.
         6. Od decyzji odmawiającej udostępnienia danych osobowych
           przysługuje odwołanie.";
10) art. 46 otrzymuje brzmienie:
      "Art. 46. 1. Ewidencja ludności jest prowadzona w systemie
             informatycznym przez:
           1) ministra właściwego do spraw administracji publicznej - w
             formie zbioru PESEL,
           2) wojewodę - w formie wojewódzkich zbiorów meldunkowych,
             określonych w art. 44a ust. 1 pkt 1 lit. a-c,
           3) organy gminy - w formie gminnych zbiorów meldunkowych.
         2. Zbiór, o którym mowa w art. 44b, prowadzi kierownik zakładu lub
           osoba przez niego upoważniona.";
11) w art. 50:
   a) w ust. 1 wyrazy "Minister Spraw Wewnętrznych i Administracji"
     zastępuje się wyrazami "Minister właściwy do spraw administracji
     publicznej",
   b) po ust. 2 dodaje się ust. 3 w brzmieniu:
     "3. Wojewoda jest organem odwoławczym od orzeczeń administracyjnych
       wydanych przez organy gminy na podstawie ustawy.";
12) art. 51 otrzymuje brzmienie:
      "Art. 51. 1. Minister właściwy do spraw administracji publicznej
             określi, w drodze rozporządzenia, sposób zgłaszania i
             przyjmowania danych niezbędnych do zameldowania i wymeldowania,
             sposób prowadzenia ewidencji ludności i ewidencji wydanych i
             utraconych dowodów osobistych, wzory formularzy zgłoszeń
             meldunkowych oraz wzór wniosku o nadanie numeru PESEL,
             uwzględniając w szczególności sposób wykonywania obowiązku
             meldunkowego za osobę niepełnoletnią, przez cudzoziemca oraz
             osoby przebywające stale lub czasowo na statku morskim lub
             żeglugi śródlądowej albo w innych ruchomych pomieszczeniach
             mieszkalnych, potrzebę zapewnienia ochrony danych zawartych w
             ewidencji ludności i ewidencji wydanych i utraconych dowodów
             osobistych, a także zakres danych zgłaszanych przy zameldowaniu
             i objętych wnioskiem o nadanie numeru PESEL oraz danych
             niezbędnych do ustalenia obowiązku wojskowego.
         2. Minister właściwy do spraw administracji publicznej, w
           porozumieniu z Ministrem Obrony Narodowej, określi, w drodze
           rozporządzenia, zakres i sposób zameldowania oraz wymeldowania
           żołnierzy w czynnej służbie wojskowej, a także sposób
           prowadzenia ewidencji ludności w budynkach pozostających w
           zarządzie organów wojskowych, uwzględniając potrzeby wynikające
           z konieczności zapewnienia ochrony informacji niejawnych.
         3. Minister właściwy do spraw administracji publicznej może w celu
           zapewnienia porządku i bezpieczeństwa publicznego, a także
           zwalczania klęsk żywiołowych i zagrożenia bezpieczeństwa państwa
           wprowadzić, w drodze rozporządzenia, na czas określony obowiązek
           zameldowania się z chwilą przybycia do danej miejscowości oraz
           obowiązek zgłoszenia wyjazdu z danej miejscowości, uwzględniając
           określenie szczegółowego sposobu i terminu zameldowania osób
           oraz zakres danych, jakie powinny być zgłoszone przy
           zameldowaniu lub wymeldowaniu.".
                                   Art. 2.
W ustawie z dnia 20 sierpnia 1997 r. o zmianie ustawy o ewidencji ludności i
dowodach osobistych oraz ustawy o działalności gospodarczej (Dz.U. Nr 113,
poz. 733, z 1998 r. Nr 113, poz. 716 oraz z 1999 r. Nr 108, poz. 1227)
skreśla się art. 6.
                                      
                                   Art. 3.
W ustawie z dnia 29 września 1986 r. - Prawo o aktach stanu cywilnego (Dz.U.
Nr 36, poz. 180, z 1988 r. Nr 19, poz. 132, z 1989 r. Nr 29, poz. 154, z
1990 r. Nr 34, poz. 198, z 1995 r. Nr 83, poz. 417, z 1998 r. Nr 117, poz.
757 oraz z 1999 r. Nr 52, poz. 532) w art. 8 wprowadza się następujące
zmiany:
1) ust. 1 otrzymuje brzmienie:
     "1. Nadzór nad rejestracją stanu cywilnego sprawuje minister właściwy
       do spraw administracji publicznej na zasadach określonych w
       odrębnych przepisach.";
2) po ust. 2 dodaje się ust. 3 i 4 w brzmieniu:
     "3. Wojewodowie sprawują nadzór nad działalnością urzędów stanu
       cywilnego w zakresie realizacji obowiązków określonych w ustawie.
     4. Wojewoda jest organem odwoławczym od orzeczeń administracyjnych
       wydanych na podstawie ustawy.".
                                   Art. 4.
W ustawie z dnia 15 listopada 1956 r. o zmianie imion i nazwisk (Dz.U. z
1963 r. Nr 59, poz. 328 oraz z 1998 r. Nr 106, poz. 668 i Nr 117, poz. 757)
w art. 11a dotychczasową treść oznacza się jako ust. 1 i dodaje się ust. 2 i
3 w brzmieniu:
  "2. Wojewodowie sprawują nadzór nad działalnością organów powiatu w
     zakresie realizacji obowiązków określonych w ustawie.
   3. Wojewoda jest organem odwoławczym od orzeczeń administracyjnych
     wydanych przez organy powiatu na podstawie ustawy.".
                                      
                                   Art. 5.
Zbiory meldunkowe oraz zbiory wydanych dowodów osobistych prowadzone w
systemie kartotecznym w dniu wejścia w życie ustawy mogą być nadal
prowadzone w tym systemie, nie dłużej jednak niż do dnia 31 grudnia 2005 r.
                                      
                                   Art. 6.
Do czasu wydania przepisów wykonawczych przewidzianych w niniejszej ustawie,
nie dłużej jednak niż do dnia 31 grudnia 2002 r., zachowują moc
dotychczasowe przepisy wykonawcze, o ile nie są sprzeczne z przepisami tej
ustawy.
                                      
                                   Art. 7.
Marszałek Sejmu, w terminie 6 miesięcy od dnia wejścia w życie niniejszej
ustawy, ogłosi w Dzienniku Ustaw Rzeczypospolitej Polskiej jednolity tekst
ustawy z dnia 10 kwietnia 1974 r. o ewidencji ludności i dowodach
osobistych, z uwzględnieniem zmian wynikających z przepisów ogłoszonych
przed dniem wydania jednolitego tekstu.
                                   Art. 8.
Numery ewidencyjne PESEL nadane przed dniem wejścia w życie niniejszej
ustawy zachowują ważność.
                                      
                                   Art. 9.
Ustawa wchodzi w życie po upływie 14 dni od dnia ogłoszenia.
