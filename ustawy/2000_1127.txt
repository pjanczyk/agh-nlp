



Dz.U. z 2000 r. Nr 107, poz. 1127
                                       
                                       
                                       
                                       
                                    USTAWA
                          z dnia 9 listopada 2000 r.
                                       
         o zmianie ustawy " Kodeks pracy oraz niektórych innych ustaw
 
 
                                    Art. 1.
W ustawie z dnia 26 czerwca 1974 r. " Kodeks pracy (Dz.U. z 1998 r. Nr 21,
poz. 94, Nr 106, poz. 668 i Nr 113, poz. 717, z 1999 r. Nr 99, poz. 1152 oraz
z 2000 r. Nr 19, poz. 239 i Nr 43, poz. 489) wprowadza się następujące zmiany:
1) w art. 238 § 1 otrzymuje brzmienie:
   "§1. Ilekroć w przepisach działu jest mowa o:
     1) ponadzakładowej organizacji związkowej " należy przez to rozumieć
       organizację związkową będącą ogólnokrajowym związkiem zawodowym,
       zrzeszeniem (federacją) związków zawodowych lub ogólnokrajową
       organizacją międzyzwiązkową (konfederacją),
     2) organizacji związkowej reprezentującej pracowników - należy przez to
       rozumieć organizację związkową zrzeszającą pracowników, dla których
       układ jest zawierany. Dotyczy to również zrzeszenia (federacji)
       związków zawodowych, w skład którego wchodzą te organizacje związkowe,
       a także ogólnokrajowej organizacji międzyzwiązkowej (konfederacji)
       zrzeszającej takie organizacje związkowe lub zrzeszenia (federacje)
       związków zawodowych.";
2) w art. 239 § 3 otrzymuje brzmienie:
   "§3. Układu nie zawiera się dla:
     1) członków korpusu służby cywilnej,
     2) pracowników urzędów państwowych zatrudnionych na podstawie mianowania
       i powołania,
     3) pracowników samorządowych zatrudnionych na podstawie wyboru,
       mianowania i powołania w:
         a) urzędach marszałkowskich,
         b) starostwach powiatowych,
         c) urzędach gminy,
         d) biurach (ich odpowiednikach) związków jednostek samorządu
           terytorialnego,
         e) biurach (ich odpowiednikach) jednostek administracyjnych
           jednostek samorządu terytorialnego,
     4) sędziów i prokuratorów.";
3) w art. 240:
   a) w § 1 w pkt 2 po wyrazie "układu" dodaje się wyrazy " , w tym dotyczące
     stosowania układu i przestrzegania jego postanowień",
   b)  § 3 otrzymuje brzmienie:
      "§3. Układ nie może naruszać praw osób trzecich.";
4) w art. 241{1}  w pkt 3 przecinek zastępuje się kropką i skreśla się pkt 4;
5) w art. 241{7}:
   a)  § 4 otrzymuje brzmienie:
      "§4. W razie rozwiązania układu do czasu wejścia w życie nowego układu
         stosuje się postanowienia układu dotychczasowego, chyba że strony w
         układzie ustaliły lub w drodze porozumienia ustalą inny termin
         stosowania postanowień rozwiązanego układu. Przepis art. 241{8} § 2
         stosuje się.",
   b) skreśla się § 5;
6) w art. 241{8} § 1-3 otrzymują brzmienie:
    "§1. W okresie jednego roku od dnia przejścia zakładu pracy lub jego
       części na  nowego pracodawcę do pracowników  stosuje się postanowienia
       układu, którym byli objęci przed przejściem zakładu pracy lub jego
       części na nowego pracodawcę, chyba że odrębne przepisy stanowią
       inaczej. Postanowienia tego układu stosuje się w brzmieniu
       obowiązującym w dniu przejścia zakładu pracy lub jego części na nowego
       pracodawcę. Pracodawca może stosować do tych pracowników
       korzystniejsze warunki niż wynikające z dotychczasowego układu.
     §2. Po upływie okresu stosowania dotychczasowego układu wynikające z tego
       układu warunki umów o pracę lub innych aktów stanowiących podstawę
       nawiązania stosunku pracy stosuje się do upływu okresu wypowiedzenia
       tych warunków. Przepis art. 241{13} § 2 zdanie drugie stosuje się.
     §3. Jeżeli w przypadkach, o których mowa w § 1, nowy pracodawca przejmuje
       również inne osoby objęte układem obowiązującym u dotychczasowego
       pracodawcy, stosuje postanowienia układu dotyczące tych osób przez
       okres jednego roku od dnia przejęcia.";
7) w art. 241{9} § 3 i 4 otrzymują brzmienie:
    "§3. Strony układu mogą wyrazić zgodę, aby w prawa i obowiązki strony
       wstąpiła organizacja związkowa, która nie zawarła układu.
     §4. Organizacja związkowa, która po zawarciu układu  stała się
       reprezentatywna na podstawie art. 241{17}  lub art. 241{25a} § 1, może
       wstąpić w prawa i obowiązki strony  układu, składając w tym celu
       oświadczenie stronom tego układu. Do zakładowej organizacji związkowej
       art. 241{25a} § 3-5 stosuje się odpowiednio.";
8) w art. 241{11}:
   a) w § 1 w pkt 1 wyrazy "Ministra Pracy i Polityki Socjalnej" zastępuje się
     wyrazami "ministra właściwego do spraw pracy",
   b) w § 5 w pkt 1 wyrazy "Sądu Wojewódzkiego - Sądu Pracy i Ubezpieczeń
     Społecznych w Warszawie" zastępuje się wyrazami "Sądu Okręgowego - Sądu
     Pracy i Ubezpieczeń Społecznych w Warszawie",
   c) po § 5 dodaje się § 5{1}-5{5} w brzmieniu:
     "§5{1}. Osoba mająca interes prawny może, w terminie 90 dni od dnia
         zarejestrowania układu, wystąpić do organu, który układ
         zarejestrował, z zastrzeżeniem, że został on zawarty z naruszeniem
         przepisów  o zawieraniu układów zbiorowych pracy. Zastrzeżenie
         powinno być złożone na piśmie i zawierać uzasadnienie.
      §5{2}. Organ rejestrujący w ciągu 14 dni po otrzymaniu zastrzeżenia, o
         którym mowa w § 5{1}, wzywa strony układu do przedstawienia
         dokumentów i złożenia wyjaśnień niezbędnych do  rozpatrzenia
         zastrzeżenia.
      §5{3}. W razie stwierdzenia, że układ został zawarty z naruszeniem
         przepisów o zawieraniu układów zbiorowych pracy, organ rejestrujący
         wzywa strony układu do usunięcia tej nieprawidłowości w terminie 14
         dni, chyba że jej usunięcie nie jest możliwe.
     §5{4}. W razie gdy :
         1) strony układu nie przedstawią w wyznaczonym terminie, nie
           krótszym niż 30 dni, dokumentów i wyjaśnień, o których mowa w §
           5{2}, lub
         2) strony układu w wyznaczonym terminie, nie krótszym niż 30 dni,
           nie usuną nieprawidłowości, o której mowa w § 5{3} , lub usunięcie
           tej nieprawidłowości nie jest możliwe,
      organ rejestrujący wykreśla układ z rejestru układów. Przepis § 5
       stosuje się odpowiednio.
    §5{5}. Warunki umów o pracę lub innych aktów stanowiących podstawę
       nawiązania stosunku pracy, wynikające z układu wykreślonego z rejestru
       układów, obowiązują do upływu okresu wypowiedzenia tych warunków.
       Przepis art. 241{13} § 2 zdanie drugie stosuje się.",
   d) § 6 otrzymuje brzmienie:
      "§6. Minister właściwy do spraw pracy w celu zapewnienia jednolitych
         zasad rejestracji układów zbiorowych pracy i prowadzenia rejestru
         tych układów określi, w drodze rozporządzenia, tryb postępowania w
         sprawie rejestracji układów zbiorowych pracy, w szczególności
         warunki składania wniosków o wpis do rejestru układów i o
         rejestrację układu, zakres informacji objętych tymi wnioskami oraz
         dokumenty dołączane do wniosków, skutki niezachowania wymogów
         dotyczących formy i treści wniosków, jak również tryb wykreślenia
         układu z rejestru, a także sposób prowadzenia rejestru układów i akt
         rejestrowych oraz wzory klauzul rejestracyjnych i kart
         rejestrowych.";
9) w art. 241{13} w § 2 dodaje się zdanie drugie w brzmieniu:
    "Przy wypowiedzeniu dotychczasowych warunków umowy o pracę lub innego
    aktu stanowiącego podstawę nawiązania stosunku pracy nie mają
    zastosowania przepisy ograniczające dopuszczalność wypowiadania warunków
    takiej umowy lub aktu.";
10) w art. 241{14}:
   a) § 1 otrzymuje brzmienie:
       "§1. Ponadzakładowy układ zbiorowy pracy, zwany dalej "układem
          ponadzakładowym", zawierają:
         1) ze strony pracowników właściwy statutowo organ ponadzakładowej
           organizacji związkowej,
         2) ze strony pracodawców właściwy statutowo organ organizacji
           pracodawców - w imieniu zrzeszonych w tej organizacji
           pracodawców.",
   b) skreśla się § 2;
11) po art. 241{14} dodaje się art. 241{14a} w brzmieniu:
  "Art. 241{14a}. §1. W razie gdy ponadzakładowa organizacja związkowa
              reprezentująca pracowników, dla których ma być zawarty układ
              ponadzakładowy, wchodzi w skład zrzeszenia (federacji) związków
              zawodowych lub ogólnokrajowej organizacji międzyzwiązkowej
              (konfederacji), do zawarcia układu jest upoważniona, z
              zastrzeżeniem § 2, wyłącznie ta ponadzakładowa organizacja
              związkowa.
           §2. Ogólnokrajowa organizacja międzyzwiązkowa (konfederacja)
              uczestniczy w rokowaniach i zawiera układ ponadzakładowy w
              miejsce wchodzących w jej skład ponadzakładowych organizacji
              związkowych, reprezentujących pracowników dla których układ ten
              ma być zawarty i które uzyskały reprezentatywność na podstawie
              art. 241{17} § 3, jedynie w razie skierowania do niej
              umotywowanego pisemnego wniosku w tej sprawie przez co najmniej
              jedną z pozostałych ponadzakładowych organizacji związkowych
              prowadzących rokowania w sprawie zawarcia tego układu.
              Organizacja, do której skierowano wniosek, nie może odmówić
              przystąpienia do rokowań; odmowa skutkuje pozbawieniem
              reprezentatywności dla potrzeb określonego układu
              ponadzakładowego wszystkich organizacji, w miejsce których
              powinna wstąpić organizacja, do której skierowany został
              wniosek.
           §3. W razie gdy organizacja pracodawców zrzeszająca pracodawców,
              którzy mają być objęci układem ponadzakładowym, wchodzi w skład
              federacji lub konfederacji, prawo do zawarcia układu
              przysługuje organizacji, w której pracodawcy są bezpośrednio
              zrzeszeni.";
12) w art. 241{15} pkt 1 otrzymuje brzmienie:
     "1) organizacji pracodawców uprawnionej do zawarcia układu ze strony
       pracodawców,";
13) art. 241{16} otrzymuje brzmienie:
  "Art. 241{16}. §1. Jeżeli pracowników, dla których ma być zawarty układ
              ponadzakładowy, reprezentuje więcej niż jedna organizacja
              związkowa, rokowania w celu zawarcia układu prowadzi ich
              wspólna reprezentacja lub działające wspólnie poszczególne
              organizacje związkowe.
           §2. Jeżeli w terminie wyznaczonym przez podmiot występujący z
              inicjatywą zawarcia układu ponadzakładowego, nie krótszym niż
              30 dni od dnia zgłoszenia inicjatywy zawarcia układu, nie
              wszystkie organizacje związkowe przystąpią do rokowań w trybie
              określonym w § 1, do prowadzenia rokowań są uprawnione
              organizacje związkowe, które przystąpiły do rokowań. Rokowania
              te są prowadzone w trybie określonym w § 1.
           §3. Warunkiem prowadzenia rokowań, o których mowa w § 2, jest
              uczestniczenie w nich co najmniej jednej reprezentatywnej
              ponadzakładowej organizacji związkowej w rozumieniu art.
              241{17}.
           §4. Jeżeli przed zawarciem układu zostanie utworzona
              ponadzakładowa organizacja związkowa, ma ona prawo przystąpić
              do rokowań.
           §5. Układ ponadzakładowy zawierają wszystkie organizacje
              związkowe, które prowadziły rokowania nad tym układem, bądź co
              najmniej wszystkie reprezentatywne organizacje związkowe, w
              rozumieniu  art. 241{17}, uczestniczące w rokowaniach.";
14) w art. 241{17} :
   a) w § 1 w pkt 2 wyrazy "nie mniej niż pięć tysięcy pracowników" zastępuje
     się wyrazami "nie mniej jednak niż dziesięć tysięcy pracowników",
   b) w § 2 wyrazy "Sądu Wojewódzkiego w Warszawie" zastępuje się wyrazami
     "Sądu Okręgowego w Warszawie";
15) art. 241{18}  otrzymuje brzmienie:
  "Art. 241{18}. §1. Na wspólny wniosek organizacji pracodawców i
             ponadzakładowych organizacji związkowych, które zawarły układ
             ponadzakładowy, minister właściwy do spraw pracy może - gdy
             wymaga tego ważny interes społeczny - rozszerzyć, w drodze
             rozporządzenia, stosowanie tego układu w całości lub w części na
             pracowników zatrudnionych u pracodawcy nieobjętego żadnym
             układem  ponadzakładowym, prowadzącego działalność gospodarczą
             taką samą lub zbliżoną do działalności pracodawców objętych tym
             układem, ustalonej na podstawie odrębnych przepisów dotyczących
             klasyfikacji działalności, po zasięgnięciu opinii tego
             pracodawcy lub wskazanej przez niego organizacji pracodawców
             oraz zakładowej  organizacji związkowej - o ile taka działa u
             pracodawcy - a także opinii Komisji do Spraw Układów Zbiorowych
             Pracy powołanej na podstawie odrębnych przepisów.
         §2. Wniosek o rozszerzenie stosowania układu ponadzakładowego
           powinien wskazywać nazwę pracodawcy i jego siedzibę, a także
           uzasadnienie potrzeby rozszerzenia stosowania układu ponadza
           kładowego oraz zawierać informacje i dokumenty niezbędne do
           stwierdzenia wymogów, o których mowa w § 1.
         §3. Projekt rozporządzenia, o którym mowa w § 1, nie wymaga
           skierowania do zaopiniowania przez organizacje związkowe i
           organizacje pracodawców.
         §4. Rozszerzenie stosowania układu ponadzakładowego obowiązuje nie
           dłużej niż do czasu objęcia pracodawcy innym układem
           ponadzakładowym.
         §5. Do wniosku o uchylenie rozszerzenia stosowania układu stosuje się
           odpowiednio przepisy § 1-3 oraz art. 241{8} § 2.";
16) w  art. 241{19} :
   a) § 1 otrzymuje brzmienie:
      "§1. W razie połączenia lub podziału organizacji związkowej lub
         organizacji pracodawców, która zawarła układ ponadzakładowy, jej
         prawa i obowiązki przechodzą na organizację powstałą w wyniku
         połączenia lub podziału.",
   b) w § 2 zdanie drugie otrzymuje brzmienie:
      "Przepis art. 241{8} § 2 stosuje się odpowiednio.",
   c) skreśla się § 3,
   d) po § 3 dodaje się § 4 w brzmieniu:
      "§4. Informacje dotyczące spraw, o których mowa w § 1 i 2, podlegają
         zgłoszeniu do rejestru układów.";
17) skreśla się art.  241{20}-241{22};
18) art. 241{23} otrzymuje brzmienie:
      "Art. 241{23}. Zakładowy układ zbiorowy pracy, zwany dalej "układem
             zakładowym", zawiera pracodawca i zakładowa organizacja
             związkowa.";
19) art. 241{25} otrzymuje brzmienie:
 "Art. 241{25}. §1. Jeżeli pracowników, dla których ma być zawarty układ
             zakładowy, reprezentuje więcej niż jedna organizacja związkowa,
             rokowania w celu zawarcia układu prowadzi ich wspólna
             reprezentacja lub działające wspólnie poszczególne organizacje
             związkowe.
         §2. Jeżeli w terminie wyznaczonym przez podmiot występujący z
           inicjatywą zawarcia układu zakładowego, nie krótszym niż 30 dni od
           dnia zgłoszenia inicjatywy zawarcia układu, nie wszystkie
           organizacje związkowe przystąpią do rokowań w trybie określonym w §
           1, do prowadzenia rokowań są uprawnione organizacje związkowe,
           które przystąpiły do rokowań. Rokowania te są prowadzone w trybie
           określonym w § 1.
         §3. Warunkiem prowadzenia rokowań, o których mowa w § 2, jest
           uczestniczenie w nich co najmniej jednej reprezentatywnej
           zakładowej organizacji związkowej w rozumieniu przepisów art.
           241{25a}.
         §4. Jeżeli przed zawarciem układu zostanie utworzona zakładowa
           organizacja związkowa, ma ona prawo przystąpić do rokowań.
         §5. Układ zakładowy zawierają wszystkie organizacje związkowe, które
           prowadziły rokowania nad tym układem, bądź przynajmniej wszystkie
           reprezentatywne organizacje związkowe, w rozumieniu art. 241{25a},
           uczestniczące w rokowaniach.";
20) po art. 241{25} dodaje się art. 241{25a} w brzmieniu:
  "Art. 241{25a}. §1. Reprezentatywną zakładową organizacją związkową jest
             organizacja związkowa:
              1) będąca jednostką organizacyjną albo organizacją członkowską
                ponadzakładowej organizacji związkowej uznanej za
                reprezentatywną na podstawie art. 241{17} § 1 pkt 1, pod
                warunkiem że zrzesza ona co najmniej 7% pracowników zatrudnio
                nych u pracodawcy, lub
              2) zrzeszająca co najmniej 10% pracowników zatrudnionych u
                pracodawcy.
         §2. Jeżeli żadna z zakładowych organizacji związkowych nie spełnia
           wymogów, o których mowa w § 1, reprezentatywną zakładową
           organizacją związkową jest organizacja zrzeszająca największą
           liczbę pracowników.
         §3. Przy ustalaniu liczby pracowników zrzeszonych w zakładowej
           organizacji związkowej, o której mowa w § 1 i 2, uwzględnia się
           wyłącznie pracowników należących do tej organizacji przez okres co
           najmniej 6 miesięcy przed przystąpieniem do rokowań w sprawie
           zawarcia układu zakładowego. W razie gdy pracownik należy do kilku
           zakładowych organizacji związkowych, uwzględniony może być tylko
           jako członek jednej wskazanej przez niego organizacji związkowej.
         §4. Zakładowa organizacja związkowa może przed zawarciem układu
           zakładowego zgłosić uczestnikom prowadzącym rokowania w sprawie
           zawarcia tego układu pisemne zastrzeżenie co do spełniania przez
           inną zakładową organizację związkową kryteriów reprezentatywności,
           o których mowa w § 1 i 2; prawo zgłoszenia zastrzeżenia przysługuje
           również pracodawcy.
         §5. W przypadku, o którym mowa w § 4, zakładowa organizacja
           związkowa, wobec której zostało zgłoszone zastrzeżenie, występuje
           do sądu rejonowego " sądu pracy właściwego dla siedziby pracodawcy
           z wnioskiem o stwierdzenie jej reprezentatywności. Sąd wydaje w tej
           sprawie orzeczenie w ciągu 30 dni od dnia złożenia wniosku,
           w trybie przepisów Kodeksu postępowania cywilnego o postępowaniu
           nieprocesowym.";
21) w art. 241{27}  § 1 i 2 otrzymują brzmienie:
    "§1. Ze względu na sytuację finansową pracodawcy strony układu zakładowego
       mogą zawrzeć porozumienie o zawieszeniu  stosowania u danego
       pracodawcy, w całości lub w części, tego układu oraz układu
       ponadzakładowego bądź jednego z nich, na okres nie dłuższy niż 3 lata.
       W razie gdy u pracodawcy obowiązuje jedynie układ ponadzakładowy,
       porozumienie o zawieszeniu stosowania tego układu lub niektórych jego
       postanowień mogą zawrzeć strony uprawnione do zawarcia układu
       zakładowego.
     §2. Porozumienie, o którym mowa w § 1, podlega zgłoszeniu do rejestru
       odpowiednio układów zakładowych lub układów ponadzakładowych. Ponadto
       informację o zawieszeniu stosowania układu ponadzakładowego  strony
       porozumienia  przekazują stronom  tego układu.";
22) art. 241{28} otrzymuje brzmienie :
  "Art. 241{28}. §1. Układ zakładowy może obejmować więcej niż jednego
             pracodawcę, jeżeli pracodawcy ci wchodzą w skład tej samej osoby
             prawnej.
         §2. Rokowania nad zawarciem układu zakładowego prowadzą:
           1) właściwy organ osoby prawnej, o której mowa w § 1, oraz
           2) wszystkie zakładowe organizacje związkowe działające u
             pracodawców, z zastrzeżeniem § 3.
          §3. Jeżeli zakładowe organizacje związkowe należą do tego samego
            związku, federacji lub konfederacji, do prowadzenia rokowań w ich
            imieniu jest uprawniony  organ wskazany przez ten związek,
            federację lub konfederację.
          §4. Jeżeli w terminie wyznaczonym przez podmiot występujący z
            inicjatywą zawarcia układu zakładowego, nie krótszym niż 30 dni
            od dnia zgłoszenia inicjatywy zawarcia układu, nie wszystkie
            organizacje związkowe przystąpią do rokowań, do prowadzenia
            rokowań są uprawnione organizacje związkowe, które do nich
            przystąpiły, pod warunkiem uczestniczenia w tych rokowaniach
            wszystkich organów, o których mowa w § 3, wskazanych przez
            ponadzakładowe organizacje związkowe  reprezentujące pracowników
            zatrudnionych u pracodawców wchodzących w skład osoby prawnej,
            reprezentatywne w rozumieniu art. 241{17} § 1 pkt 1 i 2 oraz § 3.
          §5. Układ zakładowy zawierają wszystkie organizacje związkowe, które
            prowadziły rokowania nad tym układem, bądź co najmniej wszystkie
            organy, o których mowa w § 3, wskazane przez ponadzakładowe
            organizacje związkowe reprezentujące pracowników zatrudnionych u
            pracodawców wchodzących w skład osoby prawnej, reprezentatywne w
            rozumieniu art. 241{17} § 1 pkt 1 i 2 oraz § 3.
          §6. Przepisy § 1-5 stosuje się odpowiednio do jednostki
            nieposiadającej osobowości prawnej, w skład której wchodzi więcej
            niż jeden pracodawca.";
23) w art. 241{29}:
   a) skreśla się § 1, 4 i 5,
   b) w § 3 zdanie drugie otrzymuje brzmienie:
      "Przepis art. 241{8} § 2 stosuje się odpowiednio.".
     
                                    Art. 2.
W ustawie z dnia 23 maja 1991 r. o związkach zawodowych (Dz.U. Nr 55, poz.
234, z 1994 r. Nr 43, poz. 163, z 1996 r. Nr 1, poz. 2, Nr 24, poz. 110, Nr
61, poz. 283, Nr 75, poz. 355 i Nr 152, poz. 723, z 1997 r. Nr 82, poz. 518,
Nr 88, poz. 554, Nr 96, poz. 589 i Nr 121, poz. 769 oraz z 1999 r. Nr 1, poz.
6) wprowadza się następujące zmiany:
1) po art. 33 dodaje się art. 33{1} w brzmieniu:
      "Art. 33{1}. 1. Pracodawca, na pisemny wniosek zakładowej organizacji
             związkowej i za pisemną zgodą pracownika, jest obowiązany
             pobierać  z wynagrodzenia pracownika składkę związkową w
             zadeklarowanej przez niego wysokości.
         2. Pracodawca jest obowiązany niezwłocznie przekazywać kwoty
           pobranych składek związkowych na rachunek bankowy wskazany przez
           zakładową organizację związkową.";
2) art. 34 otrzymuje brzmienie:
     "Art. 34. 1. Przepisy art. 26-33{1} stosuje się do międzyzakładowej
             organizacji związkowej obejmującej swoim działaniem pracodawcę,
             z zastrzeżeniem ust. 2 i art. 34{1}.
         2. Przy ustalaniu prawa do zwolnienia z obowiązku świadczenia pracy,
           o którym mowa w art. 31 ust. 1, uwzględnia się łączną liczbę
           członków międzyzakładowej organizacji związkowej zatrudnionych u
           wszystkich pracodawców objętych działaniem tej organizacji.";
3) po art. 34 dodaje się art. 34{1} w brzmieniu:
      "Art. 34{1}. 1. Pracodawcy objęci działaniem międzyzakładowej
             organizacji związkowej ponoszą koszty, w tym koszty wynagrodzeń
             i składek na ubezpieczenia społeczne, związane z zatrudnianiem
             pracownika zwolnionego:
           1) z obowiązku świadczenia pracy na okres kadencji w zarządzie
             międzyzakładowej organizacji związkowej - na podstawie art. 31
             ust. 1 w związku z art. 34 ust. 2,
           2) od pracy zawodowej z zachowaniem prawa do wynagrodzenia - na
             podstawie art. 31 ust. 3,
             odpowiednio do udziału liczby członków tej organizacji
             zatrudnionych u danego pracodawcy w łącznej liczbie członków tej
             organizacji zatrudnionych u wszystkich pracodawców objętych
             działaniem tej organizacji - w przeliczeniu na pełny wymiar
             czasu pracy.
         2. Zarząd międzyzakładowej organizacji związkowej przedstawia
           pracodawcy, który zwolni pracownika lub pracowników z obowiązku
           świadczenia pracy lub od pracy zawodowej z zachowaniem prawa do
           wynagrodzenia, informacje o liczbie członków tej organizacji
           zatrudnionych u wszystkich pracodawców objętych działaniem tej
           organizacji oraz u każdego z tych pracodawców - w przeliczeniu na
           pełny wymiar czasu pracy, według stanu na ostani dzień miesiąca.
         3. Zarząd międzyzakładowej organizacji związkowej przedstawia
           informacje, o których mowa w ust. 3, w terminie do 10 dnia
           miesiąca następującego po miesiącu, w którym nastąpiło zwolnienie
           pracownika lub pracowników z obowiązku świadczenia pracy lub od
           pracy zawodowej z zachowaniem prawa do wynagrodzenia.
         4. Sposób i tryb ponoszenia kosztów, o których mowa w ust. 1,
           określa każdy pracodawca, który zwolni pracownika lub pracowników
           z obowiązku świadczenia pracy lub od pracy zawodowej z zachowaniem
           prawa do wynagrodzenia, w zakresie dotyczącym kosztów związanych z
           zatrudnianiem tego pracownika lub tych pracowników.";
4) w art. 35 w ust. 1 w pkt 3 na końcu dodaje się przecinek oraz dodaje się
  pkt 4 w brzmieniu:
     "4) nie dopełnia obowiązków określonych w art. 33{1} i 34{1}".
   
                                    Art. 3.
 W ustawie  z dnia 23 maja 1991 r. o organizacjach pracodawców (Dz.U.  Nr  55,
    poz.  235,  z 1996 r. Nr 34, poz. 148, z 1997 r. Nr 121, poz. 769  oraz  z
    2000 r. Nr 60, poz. 700) w art. 1 wprowadza się następujące zmiany:
1) ust. 2 otrzymuje brzmienie:
     "2. Pracodawcą w rozumieniu ustawy jest podmiot, o którym mowa w art. 3
       Kodeksu pracy.",
2) skreśla się ust. 3.
                                    Art. 4.
W ustawie z dnia 23 maja 1991 r. o rozwiązywaniu sporów zbiorowych (Dz.U. Nr
55, poz. 236 oraz z 1997 r. Nr 82, poz. 518 i Nr 88, poz. 554 oraz z 1999 r.
Nr 72, poz. 802) art. 5 otrzymuje brzmienie:
     "Art. 5. Pracodawcą w rozumieniu ustawy jest podmiot, o którym mowa w
           art. 3 Kodeksu pracy.".
                                    Art. 5.
Przepisy wykonawcze wydane przed dniem wejścia w życie ustawy na podstawie
art. 241{11} § 6 Kodeksu pracy zachowują moc do czasu wydania na tej podstawie
nowych przepisów wykonawczych po wejściu w życie ustawy.
                                       
                                    Art. 6.
Do układów zbiorowych pracy zgłoszonych do rejestru układów przed dniem
wejścia w życie ustawy mają odpowiednio zastosowanie przepisy art. 241 {14} §
2, art. 241{16}, art. 241{17} oraz art. 241{25} Kodeksu pracy w brzmieniu
obowiązującym przed tym dniem.
                                    Art. 7.
Ponadzakładowe układy zbiorowe pracy zawarte przez statutowe organy podmiotów
określonych w przepisach wydanych przez Ministra Pracy i Polityki Socjalnej na
podstawie art. 241{14} § 2 Kodeksu pracy obowiązującego przed dniem wejścia w
życie ustawy i zarejestrowane  przed tym dniem zachowują moc do czasu ich
rozwiązania, a podmioty, które je zawarły, mają w tym okresie uprawnienia
przysługujące stronom ponadzakładowego układu zbiorowego pracy.
                                       
                                    Art. 8.
Z dniem wejścia w życie ustawy przestają być reprezentatywne w rozumieniu
ustawy ponadzakładowe organizacje związkowe, których reprezentatywność została
stwierdzona na podstawie art. 241{17} § 1 pkt 2 Kodeksu pracy w brzmieniu
obowiązującym przed tym dniem.
                                    Art. 9.
Do dnia 31 grudnia 2003 r. ponadzakładowy układ zbiorowy pracy ze strony
pracodawców zawiera:
   1) właściwy minister lub centralny organ administracji rządowej - w imieniu
     pracodawców zatrudniających pracowników państwowych jednostek sfery
     budżetowej niezrzeszonych w organizacji pracodawców,
   2) odpowiednio wójt (burmistrz, prezydent miasta), starosta, marszałek
     województwa oraz przewodniczący zarządu związku międzygminnego lub
     powiatowego - w imieniu pracodawców zatrudniających pracowników
     samorządowych jednostek sfery budżetowej niezrzeszonych w organizacji
     pracodawców.
                                       
                                   Art. 10.
W razie zniesienia urzędu ministra lub centralnego organu administracji
rządowej prawa i obowiązki ministra lub centralnego organu administracji
rządowej, który zawarł układ ponadzakładowy, przechodzą na ministra lub
centralny organ administracji rządowej przejmujący zakres jego działania.
                                       
                                   Art. 11.
Przepisy art. 241{8} § 1-3 Kodeksu pracy stosuje się odpowiednio do
ponadzakładowego układu zbiorowego pracy w razie gdy organ wymieniony w art.
9, który zawarł taki układ, przestał pełnić wobec pracodawcy objętego tym
układem funkcję organu prowadzącego lub nadzorującego. Nie dotyczy to
przypadków, o których mowa w art. 10.
                                       
                                   Art. 12.
Ponadzakładowy układ zbiorowy pracy, zawarty przez organy określone w art. 9
oraz w art. 241{14} § 1 pkt 2 lit. b) i c) Kodeksu pracy w brzmieniu
obowiązującym przed dniem wejścia w życie ustawy, obowiązuje do dnia 31
grudnia 2005 r.; nie obowiązuje on jednak u tych pracodawców, których
pracownicy objęci zostaną przed tym terminem ponadzakładowym układem zbiorowym
pracy zawartym przez organizację pracodawców. Przepis art. 241{8} § 2 Kodeksu
pracy stosuje się.
                                       
                                   Art. 13.
Ustawa wchodzi w życie z dniem 1 stycznia 2001 r.
