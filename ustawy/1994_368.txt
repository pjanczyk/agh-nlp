



Dz.U. z 1999 r. Nr 40, poz. 402
                                       
                                       
                                       
                                    USTAWA
                          z dnia 10 kwietnia 1999 r.
                                       
                        o zmianie ustawy - Kodeks celny
                                       
                                       
                                    Art. 1.
W ustawie z dnia 9 stycznia 1997 r. - Kodeks celny (Dz.U. Nr 23, poz. 117, Nr
64, poz. 407, Nr 121, poz. 770, Nr 157, poz. 1026 i Nr 160, poz. 1084 z 1998
r. Nr 106 poz. 668) wprowadza się następujące zmiany:
1) w art. 5 § 10 otrzymuje brzmienie:
    "§10. Minister właściwy do spraw finansów publicznych określi, w drodze
         rozporządzenia, szczegółowe warunki wydawania wiążącej informacji
         taryfowej, wzór wniosku o udzielenie wiążącej informacji taryfowej i
         niezbędne dokumenty, które należy do niego dołączyć, a także wzór
         formularza wiążącej informacji taryfowej. Określając warunki
         wydawania wiążącej informacji taryfowej  minister właściwy do spraw
         finansów publicznych określi także termin rozpatrzenia wniosku,
         sposób postępowania z informacjami poufnymi i próbkami towarów oraz
         sposób rozliczenia kosztów badań i analiz przeprowadzanych w celu
         wydania wiążącej informacji taryfowej.";
2) w art. 6:
   a) § 4 skreśla się;
   b) § 6 otrzymuje brzmienie:
      "§6. Prezes Głównego Urzędu Ceł może określić, w drodze zarządzenia,
         wzory pieczęci, zamknięć celnych, stempli i innych znaków
         stosowanych przy wykonywaniu kontroli celnej.",
   c) dodaje się  § 7 w brzmieniu:
    "§7. Minister właściwy  do spraw finansów publicznych może określić,
       w  drodze rozporządzenia, szczegółowy sposób prowadzenia kontroli
       celnej bagażu przewożonego drogą morską lub powietrzną, z
       uwzględnieniem rodzaju bagażu kontrolowanego oraz wskazania miejsc
       właściwych do prowadzenia kontroli.";
3) w art. 7 po § 3 dodaje się § 4 w brzmieniu:
   "§ 4. Organy celne w zakresie niezbędnym do wykonywania ich zadań zbierają i
       przetwarzają informacje uzyskane w trybie określonym w § 1 oraz dane
       osobowe wynikające ze zgłoszeń celnych i wydawanych orzeczeń.";
4) w art. 12:
   a) w § 2 po pkt 2 przecinek zastępuje się kropką oraz skreśla się pkt 3,
   b)  dodaje się § 3 w brzmieniu:
    "§3. Minister właściwy do spraw finansów publicznych określi, w drodze
       rozporządzenia, rodzaje dokumentów mających znaczenie dla kontroli
       celnej, a także osoby zobowiązane do ich przechowywania.";
5) w art. 13 § 7 otrzymuje brzmienie:
    "§7. Minister właściwy do spraw finansów publicznych ogłasza, w drodze
       rozporządzenia, wyjaśnienia do taryfy celnej zapewniające jednolitą i
       właściwą interpretację Zharmonizowanego Systemu Oznaczania i Kodowania
       Towarów, Scalonej Nomenklatury oraz Polskiej Scalonej Nomenklatury
       Towarowej Handlu Zagranicznego.";
6) po art. 20 dodaje się art. 20{1} w brzmieniu:
      "Art. 20{1}. §1. Organ celny może udzielić pozwolenia na stosowanie
             uproszczonego sposobu dokumentowania pochodzenia towarów osobom,
             które spełniają następujące warunki:
           1) są osobami krajowymi  w rozumieniu art. 3 § 1 pkt 11 lit. a) lub
             lit. b),
           2) dokonują systematycznie wywozu towarów od co najmniej 1 roku,
           3) są podatnikami podatku od towarów i usług,
           4) są podmiotami, których działalnością kierują osoby, które nie
             zostały skazane prawomocnym wyrokiem za przestępstwo przeciwko
             dokumentom, mieniu, przestępstwo gospodarcze lub przestępstwo
             skarbowe,
           5) nie zalegają z cłem, podatkami stanowiącymi dochód budżetu
             państwa oraz składkami na ubezpieczenie społeczne, a także nie
             jest wobec nich prowadzone postępowanie egzekucyjne,
             upadłościowe, likwidacyjne lub układowe,
           6) nie zostało im cofnięte pozwolenie na stosowanie uproszczonego
             sposobu dokumentowania pochodzenia towarów, ze względu na
             naruszenie przez nich przepisów prawa, w okresie ostatnich 5 lat.
         §2. W uzasadnionych gospodarczo wypadkach organ celny może udzielić
           pozwolenia, o którym mowa w § 1, osobom nie spełniającym warunku,
           o którym mowa w § 1 pkt 5.
         §3. Minister właściwy do spraw finansów publicznych, w porozumieniu z
           ministrem właściwym do spraw gospodarki, może określić, w drodze
           rozporządzenia, szczegółowe zasady i tryb stosowania uproszczonego
           sposobu dokumentowania pochodzenia towarów.";
7) art. 33 i 34 otrzymują brzmienie:
         "Art. 33. Minister właściwy do spraw finansów publicznych może
              ogłosić, w drodze rozporządzenia, wyjaśnienia dotyczące wartości
              celnej wydawane przez właściwe organy.
          Art. 34. W celu ustalania wartości celnej minister właściwy do spraw
              finansów publicznych określi, w drodze rozporządzenia, sposób
              stosowania kursów walut obcych, ogłaszanych przez Narodowy Bank
              Polski.";
8) w art. 36 § 6 otrzymuje brzmienie:
    "§6. Minister właściwy do spraw finansów publicznych, w porozumieniu z
       ministrem właściwym do spraw transportu, w drodze rozporządzenia, może
       wyznaczyć drogi celne oraz określić zasady poruszania się i
       przemieszczania towarów po tych drogach, zabezpieczające przed
       usunięciem towarów spod dozoru celnego.";
9) w art. 40 § 3 otrzymuje brzmienie:
    "§3. Minister właściwy do spraw finansów publicznych określi, w drodze
       rozporządzenia, sposób, tryb i warunki badania towarów. Sposób
       i warunki badania towarów powinny umożliwić zgłaszającemu wstępne
       zbadanie towaru w celu nadania właściwego przeznaczenia celnego.";
10) w art. 42 § 3 otrzymuje brzmienie:
    "§3. Minister właściwy do spraw finansów publicznych określi, w drodze
       rozporządzenia, wzór deklaracji skróconej oraz dokumenty, które mogą
       być wykorzystane w charakterze deklaracji skróconej.";
11) art. 54 otrzymuje brzmienie:
       "Art. 54.  Minister właściwy do spraw finansów publicznych określi, w
              drodze rozporządzenia, tryb i warunki czasowego składowania
              towarów oraz tworzenia i prowadzenia magazynów celnych.";
12) w art. 57 dodaje się § 2a i § 2b w brzmieniu:
     "§2a. Organ celny może z urzędu lub na wniosek osoby uprawnionej
       zatrzymać towary w wypadku podejrzenia naruszenia przepisów
       dotyczących ochrony własności intelektualnej, handlowej i
       przemysłowej. Osobą uprawnioną w rozumieniu niniejszego paragrafu jest
       właściciel praw z zakresu własności intelektualnej, handlowej i
       przemysłowej lub osoba upoważniona do korzystania z tych praw.
     §2b. Organ celny może uzależnić zatrzymanie towarów od złożenia
       zabezpieczenia na pokrycie kosztów związanych z dozorem celnym tych
       towarów oraz na zabezpieczenie roszczeń osób, których prawa zostały
       naruszone na skutek zatrzymania towarów.";
13) art. 61 otrzymuje brzmienie:
    "Art. 61. §1.  Minister właściwy do spraw finansów publicznych może
             określić, w drodze rozporządzenia, urzędy celne, w których są
             dokonywane czynności przewidziane przepisami prawa celnego w
             zależności od rodzaju towarów lub procedur celnych, którymi mogą
             być obejmowane towary.
         §2. Wraz ze sprawozdaniem z wykonania budżetu minister właściwy do
           spraw finansów publicznych będzie zawiadamiał Sejm o wykonywaniu
           upoważnienia, o którym mowa w § 1.";
14) w art. 62 § 2 otrzymuje brzmienie:
    "§2. Minister właściwy do spraw finansów publicznych określi, w drodze
       rozporządzenia, wypadki, w których zgłoszenie celne może być dokonane
       w innej formie niż pisemna.";
15) w art. 64 § 4 otrzymuje brzmienie:
    "§4. Minister właściwy do spraw finansów publicznych określi, w drodze
       rozporządzenia, wymogi, jakie powinno spełniać zgłoszenie celne, wzory
       formularzy oraz dokumenty, jakie należy do niego dołączyć.
       Rozporządzenie powinno precyzować wymogi dla różnych form dokonywania
       zgłoszenia.";
16) art. 78 otrzymuje brzmienie:
       "Art. 78. Minister właściwy do spraw finansów publicznych określi, w
              drodze rozporządzenia, szczegółowy tryb postępowania organu
              celnego przy przeprowadzaniu rewizji celnej, pobieraniu próbek
              towarów, weryfikacji lub przy unieważnianiu zgłoszeń celnych
              oraz zwalnianiu towarów. Rozporządzenie powinno uwzględniać
              w szczególności:
           1) sposób powiadomienia zgłaszającego o zamiarze przeprowadzenia
             rewizji celnej towarów, wypadki, w których  czynności rewizji
             celnej można ograniczyć do niektórych czynności oraz wypadki,
             kiedy powinna być przeprowadzona rewizja celna całości towarów,
           2) wypadki, w których organ celny pobiera próbki towarów oraz
             sposób ich pobierania.";
17) w art. 81 § 2 otrzymuje brzmienie:
    "§2. Minister właściwy do spraw finansów publicznych określi, w drodze
       rozporządzenia, wymogi, jakie powinno spełniać zgłoszenie celne,
       o którym mowa w § 1, oraz dokumenty, jakie należy do niego dołączyć.";
18) w art. 97 § 5 otrzymuje brzmienie:
    "§5. Minister właściwy do spraw finansów publicznych określi, w drodze
       rozporządzenia, tryb i warunki procedury tranzytu, wzory wniosków
       o objęcie towaru procedurą tranzytu oraz dokumenty, na podstawie
       których może nastąpić objęcie towaru tą procedurą.";
19) w art. 105 § 9 otrzymuje brzmienie:
    "§9. Minister właściwy do spraw finansów publicznych, w porozumieniu z
       ministrem właściwym do spraw gospodarki określi, w drodze
       rozporządzenia, wzór wniosku o wydanie pozwolenia oraz dokumenty,
       które należy dołączyć do tego wniosku.";
20) w art. 116 § 4 otrzymuje brzmienie:
    "§4. Minister właściwy do spraw finansów publicznych, w porozumieniu z
       ministrem właściwym do spraw gospodarki może określić, w drodze
       rozporządzenia, czynności, o których mowa w § 1, uwzględniając w
       szczególności rodzaj towarów oraz cel i warunki ich składowania.";
21) dodaje się art. 126{1} w brzmieniu:
  "Art. 126{1}. §1. Organ celny może, z zastrzeżeniem § 3, zwolnić z
             obowiązku złożenia zabezpieczenia, przy korzystaniu z procedury
             uszlachetniania czynnego w systemie zawieszeń.
         §2. Zwolnienie określone w § 1 wydawane jest w formie pozwolenia
           osobom spełniającym następujące wymogi:
           1) mają swoją siedzibę lub miejsce zamieszkania w kraju,
           2) korzystają z procedury uszlachetniania czynnego od co najmniej
             roku,
           3) ich sytuacja finansowa i posiadany majątek zapewniają wywiązanie
             się z zobowiązań mogących powstać wobec organu celnego,
           4) nie naruszyły w sposób istotny przepisów prawa celnego lub
             przepisów podatkowych,
           5) podpisały, na odpowiednim formularzu, zobowiązanie do
             zapłacenia, na pierwsze pisemne żądanie organu celnego, kwoty
             należnej z tytułu przywozu towarów objętych procedurą
             uszlachetniania czynnego w systemie zawieszeń.
         §3. Zwolnienia z obowiązku złożenia zabezpieczenia nie udziela się,
           jeżeli procedurą uszlachetniania czynnego w systemie zawieszeń
           objęte są towary, których przywóz związany jest ze zwiększonym
           ryzykiem, przy uwzględnieniu wysokości należności celnych
           przywozowych i innych obciążeń, którym towary te mogą podlegać.
         §4. Minister właściwy do spraw finansów publicznych w porozumieniu z
           ministrem właściwym do spraw gospodarki określi, w drodze
           rozporządzenia, tryb i warunki wydawania i cofania pozwoleń, o
           których mowa w § 2, szczegółowe wymogi, które powinna spełniać
           osoba ubiegająca się o wydanie pozwolenia oraz wykaz towarów, o
           których mowa w § 3.";
22) w art. 166 § 5 otrzymuje brzmienie:
    "§5. Minister właściwy do spraw finansów publicznych może określić, w
       drodze rozporządzenia, tryb stosowania procedury wywozu oraz wypadki,
       w których zgłoszenie do procedury wywozu może zostać  dokonane w innym
       urzędzie celnym niż określony w § 4, uwzględniając formę dokonywania
       zgłoszenia celnego i rodzaj towaru.";
23) art. 172 otrzymuje brzmienie:
       "Art. 172. Minister właściwy do spraw finansów publicznych określi, w
              drodze rozporządzenia, szczegółowe warunki prowadzenia
              działalności w wolnych obszarach celnych i składach
              wolnocłowych.";
24) w art. 176 § 5 otrzymuje brzmienie:
    "§5. Minister właściwy do spraw finansów publicznych może określić, w
       drodze rozporządzenia, wypadki, w których organ celny może wprowadzić
       zakazy lub ograniczenia dotyczące prowadzenia działalności w wolnym
       obszarze celnym lub składzie wolnocłowym.";
25) w art. 179 § 4 otrzymuje brzmienie:
    "§4. Minister właściwy do spraw finansów publicznych określi, w drodze
       rozporządzenia, ogólne warunki i wzory ewidencji prowadzonej w wolnym
       obszarze celnym lub składzie wolnocłowym.";
26) art. 188  otrzymuje brzmienie:
       "Art. 188. Minister właściwy do spraw finansów publicznych określi, w
              drodze rozporządzenia, szczegółowy tryb postępowania przy
              zniszczeniu towaru, zrzeczeniu na rzecz Skarbu Państwa oraz
              powrotnym wywozie, z uwzględnieniem:
           1) wzoru wniosku bądź określenia wymogów, jakim powinien odpowiadać
             wniosek o nadanie przeznaczenia celnego w tym zakresie,
           2) trybu i warunków udzielania pozwoleń na zniszczenie towaru,
           3) wypadków i warunków, w których towary mogą zostać powrotnie
             wywiezione poza polski obszar celny.";
27) w art. 189 § 4 otrzymuje brzmienie:.
     "§4. Minister właściwy do spraw finansów publicznych określi, w drodze
       rozporządzenia:
         1) szczegółowe warunki oraz sposoby przechowywania towarów w
           depozycie,
         2) terminy przechowania towarów w depozycie.";
28) w art. 192 § 3 otrzymuje brzmienie:
    "§3. Minister właściwy do spraw finansów publicznych określi, w drodze
       rozporządzenia, szczegółowe warunki i tryb powrotnego przywozu
       towarów, w tym wzór formularza i objaśnienie co do sposobu jego
       wypełniania, oraz określi dokumenty, które powinny być dołączone do
       wniosku, o którym mowa w art. 191 § 2.";
29) w art. 197:
   a)  dodaje się § 3a w brzmieniu:
   "§3a. W uzasadnionych gospodarczo wypadkach organ celny może wydać
       pozwolenie na stosowanie zabezpieczenia generalnego lub ryczałtowego,
       pomimo niespełnienia warunków, o których mowa w § 2 pkt 2 lub 5.",
   b) § 4 otrzymuje brzmienie:
    "§4. Minister właściwy do spraw finansów publicznych w porozumieniu z
       ministrem właściwym do spraw gospodarki, określi, w drodze
       rozporządzenia, tryb i warunki wydawania i cofania pozwolenia na
       stosowanie zabezpieczenia generalnego i zabezpieczenia ryczałtowego
       oraz wypadki, w których zabezpieczenia te można stosować, a także
       sposób określania wysokości zabezpieczenia ryczałtowego.
       Rozporządzenie powinno w szczególności określać:
         1) procedury celne, w których może być stosowane zabezpieczenie
           generalne i zabezpieczenie ryczałtowe,
         2) informacje, jakie należy zamieścić we wniosku o wydanie
           pozwolenia, rodzaje dokumentów, które powinny być dołączone do
           wniosku.";
30) w art. 200 § 3 otrzymuje brzmienie:
    "§3. Minister właściwy do spraw finansów publicznych określi, w drodze
       rozporządzenia, sposób złożenia zabezpieczenia, o którym mowa w § 1,
       oraz dokumenty, o których mowa w § 2 pkt 2, które  mogą być
       przyjmowane przez organ celny.";
31) w art. 201 § 3 otrzymuje brzmienie:
    "§3. Minister właściwy do spraw finansów publicznych ustala i ogłasza, w
       drodze rozporządzenia, wykaz gwarantów, o którym mowa w § 2.
       Rozporządzenie powinno określać wyłącznie podmioty, które ze względu
       na swoją sytuację finansową zagwarantują realizację zobowiązań
       wynikających z zabezpieczenia kwoty długu celnego.";
32) w art. 206:
   a) § 1 otrzymuje brzmienie:
     "§1. Z zastrzeżeniem § 1a zabezpieczenie nie może zostać zwrócone dopóki
       dług celny nie wygaśnie lub nie będzie mógł powstać.",
   b) dodaje się § 1a w brzmieniu:
     "§1a. W wypadku procedur zawieszających zabezpieczenie zostaje zwrócone z
       chwilą rozliczenia procedury.";
33) art. 225 otrzymuje brzmienie:
       "Art. 225. Minister właściwy do spraw finansów publicznych może
              określić, w drodze rozporządzenia, wypadki, w których nie
              powstaje dług celny mimo wystąpienia okoliczności, o których
              mowa w art. 211 § 1, art. 212 § 1, art. 213 § 1, art. 219 § 1 i
              art. 224. Rozporządzenie powinno uwzględniać wypadki, w których
              niewykonanie obowiązków lub niedopełnienie warunków
              przewidzianych w przepisach prawa celnego nastąpiło bez winy
              osoby  zobowiązanej.";
34) w art. 232 § 2 otrzymuje brzmienie:
    "§2.Minister właściwy do spraw finansów publicznych określi, w drodze
       rozporządzenia, wyrażoną w EURO równowartość kwoty, powyżej której
       należności uiszcza się w formie bezgotówkowej.";
35) w art. 252 § 2 otrzymuje brzmienie:
    "§2.Minister właściwy do spraw finansów publicznych określi, w drodze
       rozporządzenia, wzór wniosku o dokonanie zwrotu lub umorzenia
       należności celnych oraz dokumenty, które należy do niego dołączyć.";
 36) dodaje się art. 265{1} i 265{2} w brzmieniu:
  "Art. 265{1}. 1. Decyzja ostateczna, na mocy której strona nabyła prawo,
            może być na jej wniosek lub za jej zgodą uchylona lub zmieniona
            przez organ celny, który ją wydał, jeżeli przepisy szczególne nie
            sprzeciwiają się uchyleniu lub zmianie takiej decyzji i przemawia
            za tym interes publiczny lub ważny interes strony.
          2. W przypadku, o którym mowa w  1, organ celny wydaje decyzję w
            sprawie uchylenia lub zmiany dotychczasowej decyzji.
   Art. 265{2}. Jeżeli upłynęły 3 lata od dnia powstania długu celnego, organ
           celny:
        1) nie wszczyna  bądź odmawia wszczęcia postępowania w sprawie
         stwierdzenia nieważności decyzji,
        2) nie wznawia postępowania.".
37) po tytule IX dodaje się tytuł IXa w brzmieniu:
                                  "Tytuł IXa
                                Kontrola Celna
                                    Dział I
                                Przepisy ogólne
    Art. 277{1}. W celu ustalenia zgodności z przepisami prawa, przywozu
           towaru na polski obszar celny lub wywozu z tego obszaru, organ
           celny może w szczególności:
           1) kontrolować dokumenty i dane handlowe, w tym także sporządzone z
             zastosowaniem technik elektronicznego przetwarzania danych,
           2) ustalać tożsamość osób,
           3) dokonywać oględzin towarów,
           4) kontrolować księgowość,
           5) badać towary i pobierać ich próbki,
           6) przeprowadzać rewizję celną,
           7) zatrzymywać i kontrolować środki transportu,
           8) przeszukiwać osoby i pomieszczenia.
   Art. 277{2}. §1. Jeżeli nie można w inny sposób stwierdzić, czy osoba
             przewozi towary nie przedstawione lub nie zgłoszone, organ celny
             może przeszukać tę osobę.
        §2. Przeszukanie nie powinno naruszać godności osobistej osoby
           przeszukiwanej oraz powinno być przeprowadzone przez osobę tej
           samej płci, w warunkach wykluczających obecność osób postronnych.
        §3. W wypadku uzasadnionego podejrzenia, że osoba ukrywa towary w
           swoim organizmie, można skierować tę osobę na specjalistyczne
           badania lekarskie.
        §4. Z przeprowadzonego przeszukania osoby sporządza się protokół, a w
           wypadku wykonywania badań, o których mowa w § 3, na wniosek osoby,
           która została poddana tym badaniom, organ celny wydaje
           zaświadczenie o terminie i miejscu ich przeprowadzania.
   Art. 277{3}. §1. Czynności kontroli celnej mogą być prowadzone w siedzibie
             kontrolowanego oraz w innych miejscach związanych z prowadzoną
             przez niego działalnością, bądź w miejscach, w których mogą się
             znajdować towary wprowadzone na polski obszar celny z zagranicy
             lub dokumenty dotyczące tych towarów.
         §2. Przepis § 1 stosuje się również w wypadku, gdy kontrolowany
           prowadzi działalność bądź przechowuje towary lub dokumenty w lokalu
           mieszkalnym.
         §3. Organ celny może wchodzić do lokalu mieszkalnego w wypadku
           uzasadnionego podejrzenia, że znajduje się w nim towar lub
           dokumenty dotyczące towaru, którego rodzaj lub ilość wskazują na
           przeznaczenie do działalności gospodarczej i który został
           wprowadzony na polski obszar celny z naruszeniem przepisów prawa.
           Przepisy Kodeksu postępowania karnego o przeszukaniu stosuje się
           odpowiednio.
         §4. Jeżeli kontrolowany posiada oddziały lub zakłady na terenie
           właściwości innego organu celnego niż właściwy dla siedziby
           kontrolowanego, do przeprowadzenia czynności kontroli celnej w tym
           oddziale lub zakładzie upoważniony jest również organ celny
           właściwy ze względu na siedzibę kontrolowanego.
   Art. 277{4}. Osoba posiadająca towary jest zobowiązana na jej koszt do
           wykonywania czynności umożliwiających przeprowadzenie kontroli
           celnej, a w szczególności do rozładowania, okazania oraz
           załadowania towaru po zakończeniu czynności kontroli celnej.
   Art. 277{5}. Każda osoba będąca w posiadaniu towaru, środka transportu lub
           osoba odpowiedzialna za wykonanie obowiązków wynikających z
           przepisów prawa celnego, zobowiązana jest do niezwłocznego
           zawiadomienia organu celnego o stwierdzeniu naruszenia, usunięcia
           lub zniszczenia zamknięć celnych bez zgody organu celnego.
   Art. 277{6}. Minister właściwy do spraw finansów publicznych określi, w
           drodze rozporządzenia, warunki wykonywania czynności kontroli
           celnej, ze szczególnym uwzględnieniem rodzajów procedur celnych
           oraz kontrolowanych towarów.
                                   Dział II
          Kontrola celna towarów wprowadzanych na polski obszar celny
                lub wyprowadzanych z polskiego obszaru celnego
  Art. 277{7}. Jeżeli organ celny stwierdzi, że deklaracja skrócona obejmująca
          przedstawione towary nie spełnia wymogów określonych w przepisach
          wydanych na podstawie art. 42 § 3, lub gdy wraz z przedstawieniem
          towaru nie została złożona deklaracja skrócona albo dokumenty,
          które mogą być wykorzystane w charakterze tej deklaracji, a organ
          celny nie odstąpił od wymogu złożenia deklaracji skróconej, towar
          składa się w magazynie celnym, w depozycie urzędu celnego lub w
          innym miejscu wskazanym przez organ celny.
 Art. 277{8}. §1. W wypadku podejmowania czynności kontroli celnej
           dotyczących wprowadzanych na polski obszar celny lub
           wyprowadzanych z polskiego obszaru celnego przesyłek pocztowych,
           organ celny może w szczególności kontrolować dokumenty pocztowe, w
           tym wykazy i deklaracje, oraz sprawdzać liczbę przywożonych lub
           wywożonych paczek z liczbą wskazaną w wykazie zdawczym.
         §2. Rewizję celną przesyłek pocztowych i pobieranie próbek towarów w
           nich przesyłanych przeprowadza się w obecności zgłaszającego lub
           pracownika urzędu pocztowego.
   Art. 277{9}. W wypadku towarów wprowadzanych na polski obszar celny lub
           wyprowadzanych z polskiego obszaru celnego przez podróżnych, organ
           celny może w szczególności:
           1) ustalać tożsamość osoby, w tym kontrolować dokumenty
             uprawniające do przekraczania granicy państwowej,
           2) przeprowadzać rewizję celną bagażu,
           3) przeprowadzać graniczną kontrolę dewizową, na zasadach
             określonych w odrębnych przepisach,
           4) przeszukiwać osoby.
  Art. 277{10}. §1. W celu ustalenia, czy towary zostały wprowadzone na
             polski obszar celny lub wyprowadzone z tego obszaru zgodnie z
             przepisami prawa celnego, organ celny może zatrzymywać środki
             transportu i podejmować inne czynności kontroli celnej.
         §2. Do zatrzymywania środków transportu przemieszczających się po
           drodze, w celu podjęcia czynności kontroli celnej uprawnieni są
           umundurowani funkcjonariusze celni. Przepisy prawa o ruchu drogowym
           stosuje się odpowiednio.
         §3. Zatrzymywanie środków transportu, innych niż środki transportu
           przemieszczające się po drodze, odbywa się przy udziale innych
           służb lub instytucji, a w szczególności:
           1) policji,
           2) Straży Granicznej,
           3) służb lotniczych i morskich,
           4) służb administracji kolei państwowych.
         §4. Po zatrzymaniu środka transportu organ celny może w
           szczególności:
           1) kontrolować dokumenty i dane dotyczące środka transportu oraz
             osoby kierującej pojazdem, z wyłączeniem dokumentów
             uprawniających do kierowania środkiem transportu, z zastrzeżeniem
             § 5,
           2) kontrolować dokumenty dotyczące przewożonych towarów,
           3) sprawdzać zamknięcia celne, jeżeli z dokumentów wynika, że
             zostały one nałożone,
           4) przeprowadzać rewizję środków transportu i towarów.
         §5. Organ celny może kontrolować dokumenty uprawniające do kierowania
           środkiem transportu, jeżeli osoba kontrolowana nie posiada innych
           dokumentów pozwalających określić jej tożsamość albo występuje
           uzasadniona wątpliwość, co do ich autentyczności.
  Art. 277{11}. §1. Organ celny, w drodze decyzji, może zarządzić konwój
             celny, w wypadku gdy:
           1) niemożliwe jest nałożenie zamknięć celnych, a zachowanie
             tożsamości towaru jest niezbędne do przestrzegania warunków
             procedury celnej lub istnieje uzasadnione podejrzenie, że towar
             może zostać usunięty spod dozoru celnego,
           2) istnieje uzasadnione podejrzenie, że towary nie zostaną
             dostarczone do urzędu celnego albo miejsca uznanego lub
             wyznaczonego przez organ celny,
           3) kwota długu celnego mogącego powstać w związku z przewozem
             towarów w ramach procedury tranzytu jest wyższa niż kwota
             zabezpieczenia,
           4) procedurą tranzytu objęte są towary niekrajowe, których
             przemieszczanie ma się zakończyć poza polskim obszarem celnym,
           5) w ramach procedury tranzytu przewożone są towary, których
             przewóz jest związany ze zwiększonym ryzykiem.
         §2. Organ celny może zobowiązać osobę odpowiedzialną za wykonywanie
           czynności przewidzianych przepisami prawa celnego, aby określone
           czynności w ramach konwoju celnego, wykonywały wyspecjalizowane
           jednostki działające w zakresie ochrony osób lub mienia.
         §3. Koszty konwoju celnego ponosi osoba odpowiedzialna za wykonywanie
           obowiązków przewidzianych przepisami prawa celnego.
  Art. 277{12}. §1. Organ celny, w drodze decyzji, może zarządzić strzeżenie
             przez funkcjonariuszy celnych towarów w wypadku gdy:
           1) towar wprowadzony na polski obszar celny na skutek
             nieprzewidzianych okoliczności lub działania siły wyższej nie
             zostanie dostarczony do urzędu celnego albo miejsca wyznaczonego
             lub uznanego przez organ celny,
           2) towar wprowadzony na polski obszar celny wymaga przeładunku,
           3) towar czasowo składowany nie może zostać przekazany do depozytu
             lub do magazynu celnego.
         §2. W wypadku, o którym mowa w art. 27711 § 1 pkt 1, organ celny
           zamiast konwoju może zarządzić strzeżenie towaru.
         §3. Przepis art. 27711 § 3 stosuje się odpowiednio.
                                   Dział III
                 Kontrola celna wykonywana poza urzędem celnym
   Art. 277{13}. §1. Czynności kontroli celnej wykonywane poza urzędem celnym
             albo miejscem wyznaczonym lub uznanym przez organ celny, są
             prowadzone po uzyskaniu upoważnienia dyrektora urzędu celnego.
             Upoważnienie powinno określać zakres kontroli celnej.
         §2. Minister właściwy do spraw finansów publicznych określi, w drodze
           rozporządzenia, wzór upoważnienia, o którym mowa w § 1.
   Art. 277{14}. §1. Organ celny dokonujący czynności kontroli celnej
             obowiązany jest okazać kontrolowanemu upoważnienie do jej
             przeprowadzenia oraz legitymację służbową.
         §2. Jeżeli kontrolowanym jest osoba prawna lub jednostka
           organizacyjna nie mająca osobowości prawnej, upoważnienie oraz
           legitymacja służbowa okazywane są członkom zarządu, wspólnikowi lub
           innej osobie upoważnionej do reprezentowania lub prowadzenia spraw
           kontrolowanego.
         §3. W razie nieobecności osób, o których mowa w § 1 i 2, upoważnienie
           oraz legitymacja służbowa okazywane są pracownikowi lub osobie
           czynnej w miejscu wszczęcia kontroli celnej.
         §4. Okazanie upoważnienia osobom, o których mowa w § 1-3, jest
           równoznaczne z zawiadomieniem o rozpoczęciu kontroli celnej.
         §5. Kopię upoważnienia pozostawia się kontrolowanemu.
         §6. Organ celny dokonujący czynności kontroli celnej może wchodzić na
           grunt oraz do budynków, lokalu lub innych pomieszczeń.
   Art. 277{15}. §1. Czynności kontroli celnej dokonuje się w obecności
             kontrolowanego lub osoby przez niego wskazanej, chyba że
             kontrolowany zrezygnuje z prawa uczestniczenia w czynnościach
             kontroli celnej. Jeżeli kontrolowanym jest osoba prawna lub
             jednostka organizacyjna nie posiadająca osobowości prawnej,
             czynności kontroli celnej dokonuje się w obecności osób
             upoważnionych.
         §2. Oświadczenie o rezygnacji z prawa uczestnictwa w czynnościach
           kontroli celnej składane jest na piśmie. W razie odmowy złożenia
           oświadczenia organ celny wykonujący czynności kontroli celnej
           dokonuje odpowiedniej adnotacji, dołączając ją do akt sprawy.
         §3. W wypadku nieobecności kontrolowanego lub osób wymienionych w
           art. 27714 § 2 czynności kontroli celnej dokonywane są w obecności
           przywołanego świadka, chyba że spełnienie tego warunku
           uniemożliwiałoby lub znacznie utrudniało wykonywanie czynności
           kontroli celnej. Świadek nie musi być obecny przy czynnościach
           kontroli celnej dotyczących przeprowadzenia dowodu z ksiąg,
           ewidencji, zapisków lub innych dokumentów.
         §4. Z czynności kontroli celnej dokonywanych podczas nieobecności
           kontrolowanego lub osób wymienionych w art. 27714 § 2, sporządza
           się protokół, który niezwłocznie doręcza się kontrolowanemu.
   Art. 277{16}. §1. Kontrolowany, osoba upoważniona do reprezentowania lub
             prowadzenia spraw kontrolowanego, pracownik oraz osoba
             współdziałająca z kontrolowanym są obowiązani umożliwić
             wykonywanie czynności kontroli celnej, a w szczególności:
           1) udostępnić towary, dokumenty lub środki transportu oraz zapewnić
             dostęp do pomieszczeń oraz innych miejsc będących przedmiotem
             kontroli,
           2) umożliwić pobranie próbek towarów,
           3) zapewnić wgląd w dokumenty i ewidencje objęte zakresem kontroli,
             także sporządzone z zastosowaniem technik elektronicznego
             przetwarzania danych, a zwłaszcza dokumenty handlowe, księgowe i
             finansowe, nawet jeżeli mają one charakter poufny,
           4) umożliwić sporządzenie kopii dokumentów,
           5) umożliwić sporządzenie szkiców, filmowanie i fotografowanie oraz
             dokonywanie nagrań dźwiękowych,
           6) przeprowadzić na żądanie organu celnego inwentaryzację w
             zakresie niezbędnym na potrzeby kontroli,
           7) wydać za pokwitowaniem towary lub dokumenty, jeżeli organ celny
             uzna za niezbędne przeprowadzenie ich dalszej analizy lub
             dokładniejszej kontroli,
           8) udostępnić w niezbędnym zakresie środki łączności, a także inne
             urządzenia techniczne, jeżeli są one niezbędne do wykonania
             kontroli,
           9) udzielić niezbędnej pomocy technicznej, jeżeli dokumenty lub
             ewidencje będące przedmiotem kontroli zostały sporządzone z
             zastosowaniem technik elektronicznego przetwarzania danych.
         §2. Kontrolowany jest obowiązany udzielać wszelkich wyjaśnień w
           sprawach objętych zakresem kontroli celnej.
         §3. Osoby upoważnione do reprezentowania lub prowadzenia spraw
           kontrolowanego, pracownicy oraz osoby współdziałające z
           kontrolowanym są obowiązani udzielać wyjaśnień dotyczących
           przedmiotu kontroli celnej, wynikających z zakresu wykonywanych
           czynności lub zadań.
         §4. Organ celny dokonujący czynności kontroli celnej może
           przesłuchiwać świadków.
  Art. 277{17}.. §1. W trakcie przeprowadzania czynności kontroli celnej
             organ celny sporządza protokoły w szczególności z:
           1) kontroli dokumentów i ewidencji,
           2) zabezpieczenia dokumentów i dowodów rzeczowych,
           3) rewizji celnej,
           4) przesłuchania świadków,
           5) pobierania próbek towarów i ich badania.
         §2. Organ celny obowiązany jest zapoznać osobę obecną przy
           czynnościach kontrolnych z treścią protokołów.
         §3. Protokoły, o których mowa w § 1, podpisują organ celny i osoby
           obecne przy czynnościach kontroli celnej. Jeżeli osoba obecna przy
           czynnościach kontroli celnej odmówi podpisania protokołów, organ
           celny obowiązany jest umieścić w protokołach odpowiednią adnotację.
         §4. Osoba obecna przy czynnościach kontroli celnej może, w terminie 7
           dni od zapoznania jej z treścią protokołów, zgłosić zastrzeżenia.
  Art. 277{18}. §1. Z przeprowadzonych czynności kontroli celnej sporządza
             się protokół pokontrolny.
         §2. Protokół pokontrolny powinien zawierać:
           1) wskazanie kontrolowanego,
           2) wskazanie osób kontrolujących,
           3) określenie przedmiotu i zakresu kontroli celnej,
           4) określenie miejsca i czasu przeprowadzenia czynności kontroli
             celnej,
           5) opis dokonanych ustaleń,
           6) przedstawienie dowodów,
           7) pouczenie o prawie złożenia zastrzeżeń lub wyjaśnień.
         §3. Organ celny obowiązany jest zapoznać kontrolowanego z treścią
           protokołu pokontrolnego.
         §4. Protokół pokontrolny podpisuje organ celny wykonujący czynności
           kontroli celnej oraz kontrolowany.
         §5. Jeżeli kontrolowany, odmówi podpisania protokołu pokontrolnego
           organ celny obowiązany jest umieścić w protokole pokontrolnym
           odpowiednią adnotację.
         §6. Jeżeli kontrolowany nie był obecny przy wykonywaniu czynności
           kontroli celnej, organ celny obowiązany jest umieścić w protokole
           pokontrolnym odpowiednią adnotację.
         §7. Protokół pokontrolny sporządza się w trzech egzemplarzach, z
           których jeden doręcza się kontrolowanemu.
         §8. Kontrolowany w terminie 14 dni od dnia doręczenia protokołu
           pokontrolnego, może zgłosić zastrzeżenia lub wyjaśnienia.
         §9. Organ celny jest obowiązany rozpatrzyć zastrzeżenia, o których
           mowa w § 8, i w terminie 14 dni zawiadomić kontrolowanego o
           sposobie ich załatwienia.
         §10. W razie nie złożenia zastrzeżeń w terminie określonym w § 8,
           przyjmuje się, że kontrolowany nie kwestionuje ustaleń kontroli
           celnej.
         §11. Zastrzeżenia, o których mowa w § 8, oraz ustosunkowanie się
           organu celnego do tych zastrzeżeń stanowią integralną część
           protokołu.";
38) w art. 287 § 1 otrzymuje brzmienie:
     "§1. Minister właściwy do spraw finansów publicznych, w porozumieniu z
         właściwym ministrem, może upoważnić, w drodze rozporządzenia, inne
         organy administracji państwowej do wykonywania niektórych zadań
         organów celnych. Rozporządzenie powinno szczegółowo określać zakres
         upoważnienia tych organów oraz miejsca, w których wykonują one
         zadania organów celnych.";
39) art. 288 otrzymuje brzmienie:
       "Art. 288. Minister właściwy do spraw finansów publicznych może
              określić, w drodze rozporządzenia, warunki, jakie musi spełniać
              miejsce wyznaczone lub uznane przez organ celny oraz wypadki, w
              których czynności przewidziane przepisami prawa celnego mogą być
              dokonywane w tym miejscu.";
40)  art. 292 skreśla się.
                                       
                                    Art. 2.
1. Osoby, które w dniu wejścia w życie Kodeksu celnego posiadały uprawnienia
  do wykonywania czynności agenta celnego mogą wystąpić do Prezesa Głównego
  Urzędu Ceł z wnioskiem o wpis na listę agentów celnych, jeżeli:
   1) spełniają warunki określone w art. 257  1 pkt 1-3 i pkt 5-7 Kodeksu
     celnego,
   2) w okresie ostatnich 2 lat przed dniem wejścia w życie niniejszej ustawy
     przez co najmniej 6 miesięcy wykonywały czynności agenta celnego.
2. Wniosek, o którym mowa w ust. 1, powinien być złożony najpóźniej w
  terminie 6 miesięcy od dnia wejścia w życie niniejszej ustawy.
3. W wypadku niezłożenia wniosku o wpis na listę agentów celnych w terminie,
  o którym mowa w ust. 2, lub wydania decyzji odmownej w sprawie wpisu na tę
  listę z powodu niespełnienia warunków określonych w ust. 1 osoba, o której
  mowa w ust. 1, traci uprawnienia do wykonywania czynności agenta celnego.
                                       
                                    Art. 3.
Akty wykonawcze wydane na podstawie dotychczasowych upoważnień zawartych w
przepisach, o których mowa w art. 1, zachowują moc do czasu wydania nowych
aktów wykonawczych.
                                       
                                    Art. 4.
Ustawa wchodzi w życie po upływie 14 dni od dnia ogłoszenia.
 
         
