


Tekst ustawy ustalony ostatecznie po
rozpatrzeniu poprawek Senatu
 
 
 
USTAWA
z dnia 13 kwietnia
2007 r.
 
o zmianie ustawy o
Straży Granicznej oraz niektórych innych ustaw[1])
 
 
Art. 1.
W ustawie z dnia
12 października 1990 r. o Straży Granicznej (Dz. U. z 2005 r. Nr 234, poz.
1997, z 2006 r. Nr 104, poz. 708 i 711 i Nr 170, poz. 1218 oraz z 2007 r. Nr
57, poz. 390) wprowadza się następujące zmiany: 
1)   w art. 1: 
a)   w ust. 2: 
- w pkt 4 po lit.
e średnik zastępuje się przecinkiem i dodaje się lit. f-h w brzmieniu: 
„f) przestępstw określonych w art.
228, 229 i 231 Kodeksu karnego, popełnionych przez pracowników Straży
Granicznej w związku z wykonywaniem czynności służbowych,
g) przestępstw
określonych w art. 229 Kodeksu karnego, popełnionych przez osoby niebędące
funkcjonariuszami lub pracownikami Straży Granicznej w związku z wykonywaniem
czynności służbowych przez funkcjonariuszy lub pracowników Straży Granicznej,
h) przestępstw
określonych w art. 190, 222, 223 i 226 Kodeksu karnego skierowanych przeciwko
funkcjonariuszom Straży Granicznej podczas lub w związku z pełnieniem
obowiązków służbowych;”, 
- po pkt 5b dodaje
się pkt 5c i 5d w brzmieniu: 
„5c) ochrona szlaków komunikacyjnych
o szczegól­nym znaczeniu międzynarodowym przed przestępczością, której zwalczanie
należy do właściwości Straży Granicznej;
5d)
prowadzenie czynności w celu rozpoznawania i przeciwdziałania zagrożeniom terroryzmem;”,

b)   ust. 2a
otrzymuje brzmienie: 
„2a. Straż
Graniczna prowadzi postępowania w sprawach rozpoznawania, zapobiegania i wykrywania
przestępstw określonych w art. 228, 229 i 231 Kodeksu karnego, popełnionych
przez funkcjonariuszy Straży Granicznej w związku z wykonywaniem czynności
służbowych.”; 
2) w art. 3a pkt 3
otrzymuje brzmienie: 
„3)     nadawanie
regulaminów organizacyjnych komendom oddziałów Straży Granicznej oraz komórkom
organizacyjnym Komendy  Głównej Straży Granicznej, a także nadawanie statutów
ośrodkom szkolenia Straży Granicznej;”;
3) po art. 8
dodaje się art. 8a w brzmieniu: 
„Art. 8a.  1.        Jednostki
samorządu terytorialnego, państwowe jednostki organizacyjne, banki oraz
instytucje ubezpieczeniowe mogą uczestniczyć w pokrywaniu wydatków inwestycyjnych,
modernizacyjnych lub remontowych oraz kosztów utrzymania i funkcjonowania
jednostek organizacyjnych Straży Granicznej, a także zakupu niezbędnych
dla ich potrzeb towarów i usług. 
2.  Tworzy się
Fundusz Wsparcia Straży Granicznej, zwany dalej „Funduszem”, składający się z
funduszy: centralnego, oddziałów i ośrodków szkolenia Straży Granicznej. 
3.  Fundusz
jest państwowym funduszem celowym. 
4.  Środki
finansowe uzyskane przez Straż Graniczną od podmiotów, o których mowa w ust. 1,
na podstawie umów zawartych przez: 
1)   
Komendanta Głównego Straży Granicznej – są przychodami funduszu centralnego;
2)   
komendantów oddziałów Straży Granicznej – są przychodami funduszy oddziałów;
3)   
komendantów ośrodków szkolenia Straży Granicznej – są przychodami funduszy
ośrodków szkolenia Straży Granicznej. 
5.  Środki
Funduszu są przeznaczone na:
1) pokrywanie
wydatków inwestycyjnych, modernizacyjnych lub remontowych oraz kosztów
utrzymania i funkcjonowania jednostek organizacyjnych Straży Granicznej;
2) zakup
niezbędnych na ich potrzeby towarów i usług. 
6.  Środkami
Funduszu dysponują: 
1)   Komendant
Główny Straży Granicznej – w zakresie funduszu centralnego;
2)   komendanci
oddziałów Straży Granicznej – w zakresie funduszy oddziałów;
3)   komendanci
ośrodków szkolenia Straży Granicznej – w zakresie funduszy ośrodków szkolenia
Straży Granicznej. 
7.  Komendant
Główny Straży Granicznej sporządza łączny plan finansowy i łączne
sprawozdanie finansowe Funduszu. 
8.  Dysponent
środków Funduszu może dokonywać wydatków wyższych niż planowane bez zmiany
planu, do wysokości łącznej kwoty przychodów uzyskanych ponad plan i
pozostałości środków z okresów poprzednich, po uzyskaniu zgody ministra
właściwego do spraw wewnętrznych. 
9.  Przeniesienia
wydatków pomiędzy poszczególnymi pozycjami planu Funduszu mogą być dokonywane
przez dysponenta środków Funduszu po uzyskaniu zgody ministra właściwego do
spraw wewnętrznych. 
10.   Przepisów art. 151 ustawy z dnia 30
czerwca 2005 r. o finansach publicznych (Dz.U. z 2005 r. Nr 249, poz. 2104, z
późn. zm.[2]))
nie stosuje się. 
11.   Minister
właściwy do spraw wewnętrznych w porozumieniu z ministrem właściwym do spraw
finansów publicznych określi, w drodze rozporządzenia, szczegółowe zasady
gospodarki finansowej Funduszu oraz tryb i terminy sporządzania jego planów i
sprawozdań finansowych, uwzględniając postanowienia umów oraz racjonalne gospodarowanie
środkami.”;
4)   w art. 9e:
a)   w ust. 1:
- pkt 1 otrzymuje
brzmienie:
 „1) określonych w art. 163 § 1, art.
164 § 1, art. 165 § 1, art. 166 § 1 i 2, art. 167, art. 168, art. 171,
art. 172, art. 173 § 1, art. 258, art. 264 § 2 i 3 i art. 299 § 1 Kodeksu
karnego,”,
- po pkt 6 dodaje
się pkt 6a w brzmieniu:
„6a) określonych w art. 229 Kodeksu
karnego, popełnionych przez osoby niebędące funkcjonariuszami lub pracownikami
Straży Granicznej w związku z wykonywaniem czynności służbowych przez
funkcjonariuszy lub pracowników Straży Granicznej;”, 
b)   ust. 5 uchyla
się,
c)   ust. 11 i 12
otrzymują brzmienie: 
„11.    Do
wniosków, o których mowa w ust. 4, 9 i 10, stosuje się odpowiednio ust. 8. Sąd
przed wydaniem postanowienia, o którym mowa w ust. 9 lub 10, może zapoznać się
z materiałami uzasadniającymi wniosek zgromadzonymi podczas kontroli
operacyjnej zarządzonej w tej sprawie.
12. Wnioski, o
których mowa w ust. 1, 4, 9 i 10, sąd okręgowy rozpoznaje na posiedzeniu,
jednoosobowo, przy czym czynności sądu związane z rozpoznaniem tych
wniosków są wykonywane w warunkach przewidzianych dla przekazywania,
przechowywania i udostępniania informacji niejawnych oraz z odpowiednim
zastosowaniem przepisów wydanych na podstawie art. 181 § 2 Kodeksu postępowania
karnego. W posiedzeniu sądu może wziąć udział wyłącznie prokurator
i przedstawiciel organu Straży Granicznej wnioskującego o zarządzenie
kontroli operacyjnej.”, 
d)   ust. 18 i 19
otrzymują brzmienie:
„18.    Organ Straży Granicznej,
który wnioskował o zarządzenie kontroli operacyjnej, dokonuje niezwłocznie po
zakończeniu kontroli protokolarnego, komisyjnego zniszczenia zgromadzonych
podczas stosowania kontroli operacyjnej materiałów niezawierających dowodów
pozwalających na wszczęcie postępowa­nia karnego lub niemających znaczenia dla
toczącego się postępowania karnego.
19. Na postanowienia sądu w
przedmiocie kontroli operacyjnej, o których mowa w ust. 1, 4, 9 i 10,
przysługuje zażalenie organowi Straży Granicznej, który złożył wniosek o
wydanie tego postanowienia. Do zażalenia stosuje się odpowiednio przepisy
Kodeksu postępowania karnego.”;   
5)   w art. 9f w ust. 1:
a)  po pkt 1
dodaje się pkt 1a w brzmieniu:
„1a) określone w
art. 229 Kodeksu karnego, popełnione przez osoby niebędące funkcjonariuszami
lub pracownikami Straży Granicznej w związku z wykonywaniem czynności
służbowych przez funkcjonariuszy lub pracowników Straży Granicznej;”,
b) pkt 2 otrzymuje
brzmienie: 
 „2) określone w
art. 163 § 1, art. 164 § 1, art. 165 § 1, art. 166 § 1 i 2, art. 167, art. 168,
art. 171, art. 172, art. 173 § 1, art. 258 i art. 264 § 2 i 3 Kodeksu
karnego,”;
6) po art. 10b
dodaje się art. 10c w brzmieniu: 
„Art. 10c. 1.
Jeżeli jest to konieczne dla skutecznego zapobieżenia przestępstwom określonym
w art. 9e ust. 1 lub ich wykrycia albo ustalenia sprawców i uzyskania
dowodów, Straż Graniczna może korzystać z informacji dotyczących umów
ubezpieczenia, a w szczególności z przetwarzanych przez zakłady ubezpieczeń
danych podmiotów, w tym osób, które zawarły umowę ubezpieczenia, a także
przetwarzanych przez banki informacji stanowiących tajemnicę bankową oraz
informacji dotyczących umów o rachunek papierów wartościowych, umów
o rachunek pieniężny, umów ubezpieczenia lub innych umów dotyczących
obrotu instrumentami finansowymi, a w szczególności z przetwarzanych przez
uprawnione podmioty danych osób, które zawarły takie umowy. 
2.  Przepis
ust. 1 stosuje się odpowiednio do: 
1)   spółdzielczych
kas oszczędnościowo-kredytowych; 
2)   podmiotów
wykonujących działalność na podstawie ustawy z dnia 26 października 2000 r. o
giełdach towarowych (Dz.U. z 2005 r. Nr 121, poz. 1019 i Nr 183, poz. 1537
i 1538 oraz z 2006 r. Nr 157, poz. 1119); 
3)   podmiotów
wykonujących działalność ubezpieczeniową; 
4)   funduszy
inwestycyjnych; 
5)   podmiotów
wykonujących  działalność w zakresie obrotu papierami wartościowymi
i innymi instrumentami finansowymi na podstawie ustawy z dnia 29
lipca 2005 r. o obrocie instrumentami finansowymi (Dz.U. Nr 183, poz. 1538
oraz z 2006 r. Nr 104, poz. 708 i Nr 157, poz. 1119). 
3.  Informacje
i dane, o których mowa w ust. 1, oraz informacje związane z przekazywaniem
tych informacji i danych podlegają ochronie przewidzianej w przepisach
o ochronie informacji niejawnych i mogą być udostępniane jedynie
funkcjonariuszom prowadzącym czynności w danej sprawie i ich przełożonym,
uprawnionym do sprawowania nadzoru nad prowadzonymi przez nich w tej sprawie
czynnościami operacyjno-rozpoznawczymi. Akta zawierające te informacje i dane
udostępnia się ponadto wyłącznie sądom i prokuratorom, jeżeli następuje to
w celu ścigania karnego. 
4.  Informacje
i dane, o których mowa w ust. 1, udostępnia się na podstawie postanowienia
wydanego na pisemny wniosek Komendanta Głównego Straży Granicznej albo
komendanta oddziału Straży Granicznej przez sąd okręgowy właściwy miejscowo ze
względu na siedzibę organu Straży Granicznej składającego wniosek. 
5.  Wniosek, o
którym mowa w ust. 4, powinien zawierać: 
1)   numer
sprawy i jej kryptonim, jeżeli został jej nadany; 
2)   opis
przestępstwa z podaniem jego kwalifikacji prawnej; 
3)   okoliczności
uzasadniające potrzebę udostępnienia informacji i danych; 
4)   wskazanie
podmiotu, którego informacje i dane dotyczą; 
5)   podmiot
zobowiązany do udostępnienia informacji i danych; 
6)   rodzaj i
zakres informacji i danych. 
6.  Po
rozpatrzeniu wniosku sąd, w drodze postanowienia, wyraża zgodę na udostępnienie
informacji i danych wskazanego podmiotu, określając ich rodzaj, zakres oraz
podmiot obowiązany do ich udostępnienia, albo odmawia udzielenia zgody na
udostępnienie informacji i danych. Przepis art. 9e ust. 12 stosuje się
odpowiednio. 
7.  Na
postanowienie sądu, o którym mowa w ust. 6, przysługuje zażalenie organowi
Straży Granicznej wnioskującemu o wydanie postanowienia. Do zażalenia stosuje
się odpowiednio przepisy Kodeksu postępowania karnego. 
8.  W
przypadku wyrażenia przez sąd zgody na udostępnienie informacji, uprawniony
przez sąd organ Straży Granicznej pisemnie informuje podmiot obowiązany do
udostępnienia informacji i danych o rodzaju i zakresie informacji i danych,
które mają być udostępnione, podmiocie, którego informacje i dane dotyczą, oraz
o osobie funkcjonariusza upoważnionego do ich odbioru. Do pisemnej informacji
dołącza się postanowienie sądu. 
9.  W terminie
do 120 dni od dnia przekazania informacji i danych, o których mowa
w ust. 1, Straż Graniczna, z zastrzeżeniem ust. 10 i 11, informuje
podmiot, o którym mowa w ust. 5 pkt 4, o postanowieniu sądu wyrażającym zgodę
na udostępnienie informacji i danych. 
10.   Sąd,
który wydał postanowienie o udostępnieniu informacji i danych, na wniosek
Komendanta Głównego Straży Granicznej, złożony po uzyskaniu pisemnej zgody
Prokuratora Generalnego, może odroczyć, w drodze postanowienia, na czas
oznaczony, z możliwością dalszego przedłużania, obowiązek, o którym mowa w
ust. 9, jeżeli zostanie uprawdopodobnione, że poinformowanie podmiotu, o którym
mowa w ust. 5 pkt 4, może zaszkodzić wynikom podjętych czynności operacyjno-rozpoznawczych.
Przepis art. 9e ust. 12 stosuje się odpowiednio. 
11.   Jeżeli w
okresie, o którym mowa w ust. 9 lub 10, zostało wszczęte postępowanie przygotowawcze,
podmiot wskazany w ust. 5 pkt 4 jest powiadamiany o postanowieniu sądu o
udostępnieniu informacji i danych przez prokuratora lub, na jego polecenie,
przez Straż Graniczną przed zamknięciem postępowania przygotowawczego albo
niezwłocznie po jego umorzeniu. 
12.   Jeżeli
informacje i dane, o których mowa w ust. 1, nie dostarczyły podstaw do
wszczęcia postępowania przygotowawczego, organ wnioskujący o wydanie postanowienia
pisemnie zawiadamia o tym podmiot, który informacje i dane przekazał. 
13.   Materiały
zgromadzone w trybie, o którym mowa w ust. 1-10, niezawierające informacji
potwierdzających zaistnienie przestępstwa podlegają niezwłocznemu, protokolarnemu,
komisyjnemu zniszczeniu. Zniszczenie materiałów zarządza organ Straży
Granicznej, który wnioskował o udostępnienie informacji i danych.  
14.   Skarb
Państwa ponosi odpowiedzialność za szkody wyrządzone naruszeniem przepisów ust.
3 na zasadach określonych w Kodeksie cywilnym.”;
7) w art. 11: 
a)   w ust. 1 po
pkt 5 dodaje się pkt 5a w brzmieniu: 
„5a)   zatrzymywania
osób stwarzających w sposób oczywisty bezpośrednie zagrożenie dla życia lub
zdrowia ludzkiego, a także dla mienia;”,
b)   po ust. 1
dodaje się ust. 1a-1c w brzmieniu: 
„1a. Zatrzymanie
osoby może być zastosowane tylko wówczas, gdy inne środki okazały się bezcelowe
lub nieskuteczne. 
1b.  Czynności
wymienione w ust. 1 powinny być wykonywane w sposób możliwie najmniej naruszający
dobra osobiste osoby, wobec której zostały podjęte.
1c.  Osobie
zatrzymanej na podstawie ust. 1 pkt 5a przysługują uprawnienia przewidziane dla
osoby zatrzymanej w Kodeksie postępowania karnego.”, 
c)   ust. 2 i 2a
otrzymują brzmienie: 
„2.   Rada
Ministrów określi, w drodze rozporządzenia, sposób postępowania przy wykonywaniu
uprawnień, o których mowa w ust. 1 pkt 4-5a, a także wzory dokumentów stosowanych
w tych sprawach, uwzględniając skuteczność działań podejmowanych przez Straż
Graniczną oraz poszanowanie praw osób, wobec których działania te są
podejmowane.
2a.  Na sposób
przeprowadzania czynności, o których mowa w ust. 1: 
a)  pkt 2, 5 i
5a, w terminie 7 dni od dnia dokonania czynności, 
b)  pkt 7, w
terminie 7 dni od dnia gdy podmiot dowiedział się o dokonanych wobec niego
czynnościach 
–   przysługuje
zażalenie do prokuratora właściwego ze względu na miejsce przeprowadzenia czynności.
Do zażalenia stosuje się przepisy Kodeksu postępowania karnego.”;
8) w art. 24 ust.
1a otrzymuje brzmienie:
„1a. W
działaniach pododdziałów odwodowych użycie broni palnej może nastąpić tylko na
rozkaz ich dowódcy.”;
9)   w art. 31:
a) ust. 1 otrzymuje
brzmienie: 
„1.   Służbę w
Straży Granicznej może pełnić osoba posiadająca wyłącznie obywatelstwo polskie,
o nie­po­szlakowanej opinii, niekarana za przestępstwo lub przestępstwo
skarbowe, korzystająca w pełni z praw publicznych, posiadająca co najmniej średnie
wykształcenie oraz zdolność fizyczną i psychiczną do służby
w formacjach uzbrojonych, podległych szczególnej dyscyplinie służbowej,
której gotowa jest się podporządkować, a także dająca rękojmię zachowania
tajemnicy stosownie do wymogów określonych w przepisach o ochronie
informacji niejawnych.”,
b) po ust. 1a
dodaje się ust. 1b-1d w brzmieniu:
„1b. Kandydat do
służby w Straży Granicznej może być przyjęty do służby, jeżeli w dniu przyjęcia
nie przekroczył wieku 35 lat, z zastrzeżeniem ust. 1d. 
1c. W szczególnie
uzasadnionych przypadkach, ze względu na posiadanie kwalifikacji lub
umiejętności przydatnych do pełnienia służby w Straży Granicznej, kandydat
niespełniający warunku, o którym mowa w ust. 1b, może być przyjęty do służby
w Straży Granicznej za zgodą Komendanta Głównego Straży Granicznej. 
1d. Przepisu ust.
1b nie stosuje się do osób, o których mowa w art. 61 ust. 1 i 1a.”;
10)  po art. 31
dodaje się art. 31a w brzmieniu: 
„Art. 31a. 1.       Funkcjonariusz
Policji, Biura Ochrony Rządu, Państwowej Straży Pożarnej, Agencji
Bezpieczeństwa Wewnętrznego, Agencji Wywiadu, Służby Wywiadu Wojskowego, Służby
Kontrwywiadu Wojskowego lub Centralnego Biura Antykorupcyjnego może być na
własną prośbę przeniesiony do służby w Straży Granicznej, jeżeli wykazuje on
szczególne predyspozycje do jej pełnienia. 
2.  Funkcjonariuszy,
o których mowa w ust. 1, do służby w Straży Granicznej przenosi, w po­ro­zumieniu
odpowiednio z Komendantem Głównym Policji, Szefem Biura Ochrony Rządu,
Komendantem Głównym Państwowej Straży Pożarnej, Szefem Agencji Bezpieczeństwa
Wewnętrznego, Szefem Agencji Wywiadu, Szefem Służby Wywiadu Wojskowego, Szefem
Służby Kontrwywiadu Wojskowego lub Szefem Centralnego Biura Antykorupcyjnego,
Komendant Główny Straży Granicznej, za zgodą ministra właściwego do spraw wewnętrznych.

3.  Funkcjonariusz
przeniesiony do służby w Straży Granicznej zachowuje ciągłość służby. 
4.  Funkcjonariuszowi
przenoszonemu w trybie, o którym mowa w ust. 1, nie przysługuje odprawa ani
inne należności przewidziane dla funkcjonariuszy odchodzących ze służby. 
5.  Minister
właściwy do spraw wewnętrznych określi, w drodze rozporządzenia, szczegółowy
sposób i tryb prowadzenia postępowania w  stosunku do funkcjonariuszy,
o których mowa w ust. 1, uwzględniając szczególne kwalifikacje predestynujące
do służby w Straży Granicznej, równorzędność okresów służby i stażu, należności
oraz uzyskanych w dotychczasowych jednostkach kwalifikacji zawodowych z
przewidzianymi w Straży Granicznej.”; 
11)  po art. 33
dodaje się art. 33a w brzmieniu: 
„Art. 33a. 1.       W razie ogłoszenia
mobilizacji i w czasie wojny Straż Graniczna może być objęta militaryzacją, o
której mowa w art. 174 ust. 1 ustawy z dnia 21 listopada 1967 r. o pow­szechnym
obowiązku obrony Rzeczypospolitej Polskiej (Dz. U. z 2004 r. Nr 241, poz. 2416,
z późn. zm.[3])).

2.  Funkcjonariusze
pozostający w stosunku służbowym w chwili ogłoszenia mobilizacji lub wybuchu
wojny stają się z mocy prawa funkcjonariuszami pełniącymi służbę w czasie wojny
i pozostają w tej służbie do czasu zwolnienia.”; 
12) po art. 35
dodaje się art. 35a w brzmieniu:
„Art.35a. 1.        W
sytuacji wymagającej podwyższonej gotowości operacyjnej Komendant Główny Straży
Granicznej może skierować funkcjonariusza do pełnienia służby w systemie
skoszarowanym. 
2.  W czasie
trwania służby w systemie skoszarowanym funkcjonariusz pozostaje w ciągłej
dyspozycji przełożonego służbowego. 
3.  Minister
właściwy do spraw wewnętrznych określi, w drodze rozporządzenia, organizację
pełnienia służby w systemie skoszarowanym, warunki i tryb kierowania do
pełnienia tej służby oraz sposób  jej pełnienia, uwzględniając podmioty
właściwe w sprawach organizacji służby w systemie skoszarowanym, zakres zadań,
których realizacja może wymagać  wprowadzenia systemu skoszarowanego, dzienny
tok służby, częstotliwość i wymiar przerw pomiędzy okresami pełnienia
służby oraz rodzaje dokumentów z tym związanych.”;
13)  w art. 37:
a) po ust. 3
dodaje się ust. 3a w brzmieniu: 
„3a. Przepisu
ust. 3 nie stosuje się do funkcjonariusza uprawnionego do dodatku funkcyjnego.
Funkcjonariuszowi uprawnionemu do dodatku funkcyjnego przysługuje czas wolny od
służby w zamian za czas służby przekraczający normę określoną w ust. 2,
pełnioną przed uzyskaniem uprawnienia do tego dodatku.”,
b) ust. 4
otrzymuje brzmienie: 
„4. Minister
właściwy do spraw wewnętrznych określi, w drodze rozporządzenia, rozkład czasu
służby, tryb udzielania czasu wolnego w zamian za służbę w wymiarze
przekraczającym 40 godzin tygodniowo, uwzględniając: 
1)  rodzaj i
organizację służby, sposób pełnienia dyżurów domowych oraz właściwość
przełożonych do określenia harmonogramu służby; 
2)  okoliczności
uzasadniające przedłużenie czasu służby ponad ustawowy wymiar, jak również
niezbędny czas na wypoczynek funkcjonariusza po służbie oraz sposób prowadzenia
ewidencji czasu służby; 
3)  możliwość
wprowadzenia w jednostkach organizacyjnych Straży Granicznej odmiennego
rozkładu czasu służby i trybu udzielania czasu wolnego w przypadku ogłoszenia
mobilizacji lub w czasie wojny.”,
c) dodaje się ust.
5 w brzmieniu:
5.   W przypadku
ogłoszenia mobilizacji lub w czasie wojny Komendant Główny Straży Granicznej
może wprowadzić, w zakresie określonym w ust. 4, odmienny od obowiązującego
rozkład czasu służby i tryb udzielania czasu wolnego w zamian za służbę w
wymiarze przekraczającym 40 godzin tygodniowo w jednostkach organizacyjnych
Straży Granicznej, z zachowaniem przepisu ust. 3.”;
14) po art. 39a
dodaje się art. 39b w brzmieniu: 
„Art. 39b. 1.
Funkcjonariusz pełniący służbę na określonych stanowiskach służbowych lub w określonych
komórkach organizacyjnych albo przewidywany do takiej służby może być poddany
testowi sprawności fizycznej, badaniu psychologicznemu lub badaniu
psychofizjologicznemu, mającym na celu sprawdzenie jego przydatności i predyspozycji
do służby na tych stanowiskach lub  w tych komórkach organizacyjnych.
2.  Przeprowadzenie
testu i badań, o których mowa w ust. 1, w stosunku do funkcjonariuszy
pełniących służbę lub ubiegających się o podjęcie służby w:
1)   Komendzie
Głównej Straży Granicznej zarządza Komendant Główny Straży Granicznej;
2)   oddziale
Straży Granicznej albo ośrodku szkolenia Straży Granicznej zarządza komendant
tego oddziału albo ośrodka szkolenia.     
3. Testami lub
badaniami, o których mowa w ust. 1, mogą być, na zarządzenie Komendanta
Głównego Straży Granicznej, objęci również funkcjonariusze kwalifikowani do
skierowania na określone szkolenia, w tym do szkoły podoficerskiej, szkoły
chorążych lub na przeszkolenie specjalistyczne, o którym mowa w art. 55
ust. 1.
4.  Minister
właściwy do spraw wewnętrznych określi, w drodze rozporządzenia:
1)   tryb,
warunki i właściwość komórek organizacyjnych do przeprowadzania testu
sprawności fizycznej, badania psychologicznego i badania psychofizjologicznego
mających na celu sprawdzenie przydatności i predyspozycji funkcjonariusza
do służby na określonych stanowiskach służbowych lub w określonych komórkach
organizacyjnych, albo odbycia szkolenia,
2) tryb,
warunki i właściwość komórek organizacyjnych do przeprowadzania badań
psychofizjologicznych, o których mowa w art. 31 ust. 1a pkt 5 i art. 44 ust. 3,
3)   stanowiska
służbowe oraz komórki organizacyjne, w których funkcjonariusze mogą być poddani
badaniom i testom, o których mowa w ust. 1 
      uwzględniając
zakres i ramową metodykę przeprowadzania badań i testów, w zależności
od celu badania lub testu, a także terminy ich przeprowadzania, w przypadku gdy
badania lub testy mają charakter okresowy.”;
15)  po art. 40
dodaje się art. 40a w brzmieniu: 
 „Art. 40a. 1.
Funkcjonariusza można skierować do wykonywania zadań służbowych  polegających
na udzielaniu pomocy Policji, o których mowa w  art. 18b ust. 1
ustawy z dnia 6 kwietnia 1990 r. o Policji (Dz. U. z 2007 r. Nr 43,
poz. 277 i Nr 57, poz. 390). 
2.  W
przypadku gdy skierowanie, o którym mowa w ust. 1, obejmuje wykonywanie zadań
służbowych w innej miejscowości  niż miejscowość pełnienia służby lub poza
terytorialnym zasięgiem działania jednostki organizacyjnej Straży Granicznej, w
której funkcjonariusz pełni służbę, skierowanie następuje na okres nie dłuższy
niż 3 miesiące w  roku kalendarzowym.
3.  Skierowanie,
o którym mowa w ust. 1, następuje na podstawie polecenia Komendanta Głównego
Straży Granicznej, komendanta oddziału Straży Granicznej albo komendanta 
ośrodka szkolenia Straży Granicznej. W przy­­padku wydania polecenia w formie
ustnej funkcjonariusz otrzymuje potwierdzenie tego polecenia na piśmie nie
później niż w ciągu 3 dni od dnia jego wydania. 
4.  Funkcjonariuszowi
skierowanemu do wykonywania zadań służbowych w innej miejscowości niż
miejscowość pełnienia służby przysługują należności z tytułu podróży służbowych.”;

16) w art. 43
ust. 1 i 2 otrzymują brzmienie: 
„1.
Funkcjonariusza zawiesza się w czynnościach służbowych na okres nie dłuższy niż
3 miesiące w razie jego tymczasowego aresztowania lub wszczęcia przeciwko niemu
postępowania karnego w sprawie o przestępstwo umyślne ścigane z oskarżenia
publicznego lub przestępstwo skarbowe umyślne. Jeżeli okres tymczasowego
aresztowania jest dłuższy niż 3 miesiące, zawieszenie ulega z mocy prawa
przedłużeniu do czasu zakończenia tymczasowego aresztowania. 
2.   Funkcjonariusza
można zawiesić w czynnościach służbowych w razie wszczęcia przeciwko niemu
postępowania karnego w sprawie o przestępstwo nieumyślne, ścigane z oskarżenia
publicznego albo przestępstwo skarbowe nieumyślne lub postępowania
dyscyplinarnego, jeżeli jest to celowe z uwagi na dobro postępowania lub
dobro służby – na czas nie dłuższy niż 3 miesiące.”;
17)  w art. 45: 
a) w ust. 1 pkt 4
otrzymuje brzmienie: 
„4) skazania
prawomocnym wyrokiem sądu za przestępstwo umyślne, ścigane z oskarżenia
publicznego lub przestępstwo skarbowe umyślne;”,
b)   w ust. 2:
– pkt 2 otrzymuje
brzmienie: 
„2)    skazania
prawomocnym wyrokiem sądu za przestępstwo lub przestępstwo skarbowe inne niż
określone w ust. 1 pkt 4;”,
– w pkt 9 kropkę
zastępuje się średnikiem i dodaje się pkt 10-12 w brzmieniu: 
„10)
popełnienia czynu o znamionach przestępstwa albo przestępstwa skarbowego, jeżeli
popełnienie czynu jest oczywiste i uniemożliwia pozostawanie w służbie; 
11) upływu 12
miesięcy zawieszenia w czynnościach służbowych, jeżeli nie ustały przyczyny
będące podstawą zawieszenia;
12)   osiągnięcia
wieku: 
      a)  w
korpusie szeregowych, podoficerów i chorążych – 55 lat, 
      b)  w
korpusie oficerów: 
–    do
stopnia pułkownika Straży Granicznej (komandora Straży Granicznej) – 58 lat, 
–    w stopniu
generała brygady Straży Granicznej i generała dywizji Straży Granicznej
(kontradmirała Straży Granicznej i wiceadmirała Straży Granicznej) - 60 lat.”,
      c)   po
ust. 3 dodaje się ust. 3a w brzmieniu: 
„3a. W przypadku wszczęcia lub
prowadzenia postępowania dyscyplinarnego wobec funkcjonariusza, o którym mowa w
ust. 3, zwolnienie ze służby następuje w terminie do 6 miesięcy od dnia
pisemnego zgłoszenia wystąpienia ze służby.”; 
18)  po art. 45a
dodaje się art. 45b w brzmieniu: 
„Art. 45b.
Przepisów art. 45 ust. 3 i 3a nie stosuje się do funkcjonariusza pełniącego
służbę w czasie wojny.”; 
19)  w art. 46
ust. 4 i 5 otrzymują brzmienie: 
„4.
Funkcjonariuszowi przywróconemu do służby przysługuje za okres pozostawania
poza służbą świadczenie pieniężne równe uposażeniu na stanowisku zajmowanym
przed zwolnieniem, nie więcej jednak niż za okres 6 miesięcy i nie mniej niż za
1 miesiąc. Świadczenie pieniężne wypłaca się w terminie 14 dni od dnia złożenia
przez funkcjonariusza wniosku w tej sprawie wraz z dokumentem potwierdzającym
fakt przywrócenia do służby.
5. Okres, za który
funkcjonariuszowi przysługuje świadczenie pieniężne, wlicza się do okresu służby
uwzględnianego przy ustalaniu wzrostu uposażenia zasadniczego, nagrody rocznej,
a także do okresu służby, od którego zależą uprawnienia określone w art. 35
ust. 2, art. 74 ust. 1 i 2, art. 86 ust. 2, art. 115 ust. 1 i art. 119 ust. 1.
Okresu pozostawania poza służbą, za który funkcjonariuszowi nie przysługuje
świadczenie pieniężne, nie uważa się za przerwę w służbie w zakresie
uprawnień uzależnionych od nieprzerwanego jej biegu.”; 
20)  po art. 46
dodaje się art. 46a w brzmieniu: 
„Art. 46a. 1.       Funkcjonariusza
zwolnionego ze służby na podstawie art. 45 ust. 2 pkt 10 i 11, na jego
wniosek złożony w terminie 7 dni od dnia prawomocnego zakończenia postępowania
karnego lub postępowania karnego skarbowego, przywraca się do służby, jeżeli
prowadzone przeciwko niemu postępowanie zostało zakończone prawomocnym wyrokiem
uniewinniającym albo orzeczeniem o umorzeniu postępowania ze względu na
okoliczności określone w art. 17 § 1 pkt 1-3 i 6 Kodeksu postępowania karnego. 
2.  Do
funkcjonariusza, o którym mowa w ust. 1, przepisy art. 46 stosuje się odpowiednio.”;

21)  w art. 57 w
ust. 1 zdanie drugie uchyla się; 
22)  art. 91a
otrzymuje brzmienie: 
„Art. 91a. 1.
Funkcjonariusze oraz pracownicy Straży Granicznej są obowiązani złożyć oświadczenie
o swoim stanie majątkowym, w tym o  majątku objętym małżeńską wspólnością
majątkową przy nawiązywaniu lub rozwiązywaniu stosunku służbowego lub stosunku
pracy, corocznie oraz na żądanie Komendanta Głównego Straży Granicznej,
właściwych komendantów oddziałów lub komendantów ośrodków szkolenia Straży
Granicznej. 
2.  Oświadczenie
o stanie majątkowym powinno zawierać informacje o źródłach i wysokości
uzyskanych przychodów, posiadanych zasobach pieniężnych, nieruchomościach,
uczestnictwie w spółkach cywilnych lub spółkach prawa handlowego, posiadanych
udziałach lub akcjach w tych spółkach, mieniu nabytym od Skarbu Państwa, innej
państwowej osoby prawnej, gminy lub związku międzygminnego, które podlegało
zbyciu w drodze przetargu, mieniu ruchomym, innych prawach majątkowych
oraz o zobowiązaniach pieniężnych. Oświadczenie to powinno również
zawierać dane dotyczące prowadzenia działalności gospodarczej oraz pełnienia
funkcji w spółkach prawa handlowego lub w spółdzielniach, z wyjątkiem funkcji w
radzie nadzorczej spółdzielni mieszkaniowej. 
3.
Oświadczenie o stanie majątkowym coroczne składa się do dnia 31 marca według
stanu na dzień 31 grudnia roku poprzedniego.
4. Prawo
wglądu do złożonych oświadczeń o stanie majątkowym mają: Komendant Główny
Straży Granicznej, właściwi komendanci oddziałów lub ośrodków szkolenia Straży
Granicznej oraz osoby przez nich pisemnie upoważnione w zakresie niezbędnym do
przeprowadzenia analizy oświadczeń. 
5. Informacje
zawarte w oświadczeniu o stanie majątkowym, z zastrzeżeniem ust. 6, stanowią
tajemnicę służbową. Oświadczenie przechowuje się przez okres 10 lat. 
6.
Oświadczenie o stanie majątkowym osób pełniących funkcje organów Straży Granicznej
są publikowane bez ich zgody na właściwych stronach Biuletynu Informacji
Publicznej, z wyłączeniem danych dotyczących daty i miejsca urodzenia, numerów
PESEL i NIP, miejsca zamieszkania i położenia nieruchomości. 
7.  Minister
właściwy do spraw wewnętrznych określi, w drodze rozporządzenia, tryb
postępowania w sprawach oświadczeń o stanie majątkowym, sposób analizy ich
zgodności ze stanem faktycznym, a także wzór oświadczenia o stanie majątkowym
wraz z objaśnieniami co do miejsca i terminu jego składania  oraz pouczeniem o
odpowiedzialności za podanie informacji niezgodnych ze stanem faktycznym oraz
tryb publikowania oświadczeń, o których mowa w ust. 6, uwzględniając zakres danych
objętych oświadczeniem, o którym mowa w ust. 1 i 2.”;
23)  po art. 91a
dodaje się art. 91b-91d w brzmieniu: 
„Art. 91b.
Funkcjonariusze oraz pracownicy Straży Granicznej są obowiązani poinformować
przełożonego właściwego w sprawach osobowych o pod­jęciu przez małżonka
lub osoby pozostające we wspólnym gospodarstwie domowym zatrudnienia lub innych
czynności zarobkowych w podmiotach świadczących usługi detektywistyczne
lub usługi w zakresie ochrony osób i mienia, objęciu w nich akcji lub
udziałów lub podjęciu działalności gospodarczej w tym zakresie, a także o
fakcie bycia wykonawcą w rozumieniu przepisów ustawy z dnia 29 stycznia 2004 r.
– Prawo zamówień publicznych (Dz. U. z 2006 r. Nr 164, poz. 1163, Nr 170, poz.
1217 i Nr 227, poz. 1658) na rzecz organów i jednostek organizacyjnych podległych
lub nadzorowanych przez ministra właściwego do spraw wewnętrznych, w ter­minie
14 dni od dnia  uzyskania informacji o wy­stąpieniu takiej sytuacji. 
Art. 91c.
Funkcjonariusz Straży Granicznej zwolniony ze służby, którego zakres obowiązków
służbowych obejmował czynności związane z przygotowaniem lub przeprowadzaniem
postępowań o udzie­­lenie zamówienia publicznego, nie może bez pisemnej
zgody Komendanta Głównego Straży Granicznej przed upływem 3 lat od dnia
zwolnienia ze służby być zatrudniony lub wykonywać innych zajęć u przedsiębiorcy,
który ubiegał się o udzielenie przez Straż Graniczną zamówienia publicznego. 
Art. 91d.
Funkcjonariusz Straży Granicznej zwolniony ze służby nie może wykorzystywać
informacji uzyskanych w związku z wykonywaniem czynności służbowych w celu osiągnięcia
korzyści majątkowej lub osobistej, albo w związku z zatrudnieniem lub wykonywaniem
innych zajęć u przedsiębiorcy.”;
24)  art. 98
otrzymuje brzmienie: 
„Art. 98. 1.
Funkcjonariuszowi, który nie otrzymał lokalu mieszkalnego na podstawie decyzji
administracyjnej o przydziale, przysługuje pomoc finansowa na uzyskanie lokalu
mieszkalnego w spółdzielni mieszkaniowej lub towarzystwie budownictwa
społecznego albo domu jednorodzinnego lub lokalu mieszkalnego stanowiącego
odrębną nieruchomość. 
2.  Pomoc
finansowa, o której mowa w ust. 1, podlega zwrotowi w przypadku: 
1)   jej
wypłaty jako nienależnego świadczenia; 
2)   zwolnienia
funkcjonariusza ze służby przed upływem 10 lat służby, jeżeli nie nabył
uprawnień do emerytury policyjnej albo policyjnej renty inwalidzkiej lub prawa
do świadczeń pieniężnych z ubezpieczeń emerytalnych i rentowych; 
3) skazania
funkcjonariusza prawomocnym wyrokiem sądu za przestępstwo umyślne lub
przestępstwo skarbowe umyślne, ścigane z oskarżenia publicznego, popełnione w
związku z wykonywaniem czynności służbowych i w celu osiągnięcia
korzyści majątkowej lub osobistej, albo za przestępstwo określone w art. 258
Kodeksu karnego lub wobec którego orzeczono prawomocnie środek karny
pozbawienia praw publicznych za przestępstwo lub przestępstwo skarbowe. 
3.  Do służby,
o której mowa w ust. 2 pkt 2, zalicza się również okresy służby oraz okresy
równorzędne ze służbą w rozumieniu przepisów o zaopatrzeniu emerytalnym
funkcjonariuszy Policji, Agencji Bezpieczeństwa Wewnętrznego, Agencji Wywiadu,
Służby Kontrwywiadu Wojskowego, Służby Wywiadu Wojskowego, Centralnego Biura
Antykorupcyjnego, Straży Granicznej, Biura Ochrony Rządu, Państwowej Straży
Pożarnej i Służby Więziennej oraz ich rodzin. 
4.  Minister
właściwy do spraw wewnętrznych określi, w drodze rozporządzenia, tryb
postępowania oraz warunki przyznawania i cofania pomocy finansowej, o której
mowa w ust. 1, sposób ustalania jej wysokości oraz kwoty podlegającej zwrotowi,
podmioty właściwe w tych sprawach, uwzględniając rodzaje wymaganych dokumentów
oraz przypadki uzasadniające obniżenie kwoty podlegającej zwrotowi.”; 
25)  w art. 99a w
ust. 1  w pkt 12 kropkę zastępuje się średnikiem i dodaje się pkt 13 w
brzmieniu: 
„13) został
skazany prawomocnym wyrokiem sądu za przestępstwo umyślne lub przestępstwo skarbowe
umyślne, ścigane z oskarżenia publicznego, popełnione w związku z wykonywaniem
czynności służbowych i w celu osiągnięcia korzyści majątkowej lub osobistej,
albo za przestępstwo określone w art. 258 Kodeksu karnego lub wobec którego
orzeczono prawomocnie środek karny pozbawienia praw publicznych za przestępstwo
lub przestępstwo skarbowe.”;
26)  w art. 102
dotychczasową treść oznacza się jako ust. 1 i dodaje się ust. 2 w brzmieniu:

„2. Prawo do
przydzielonego lokalu mieszkalnego, o którym mowa w ust. 1, nie przysługuje
funkcjonariuszowi, który został skazany prawomocnym wyrokiem sądu za
przestępstwo umyślne lub przestępstwo skarbowe umyślne, ścigane z oskarżenia
publicznego, popełnione w związku z wykonywaniem czynności służbowych i w
celu osiągnięcia korzyści majątkowej lub osobistej, albo za przestępstwo
określone w art. 258 Kodeksu karnego lub wobec którego orzeczono
prawomocnie środek karny pozbawienia praw publicznych za przestępstwo lub
przestępstwo skarbowe.”;
27)  w art. 103
dodaje się ust. 5 w brzmieniu:
„5.     Przez
przeciętne uposażenie, o którym mowa w ust. 3, rozumie się uposażenie wraz z
1/12 równowartości nagrody rocznej.”; 
28) art. 105 i
106 otrzymują brzmienie:
„Art. 105.
Minister właściwy do spraw wewnętrznych, w porozumieniu z ministrem właściwym
do spraw pracy, określi, w drodze rozporządzenia: 
1)   grupy
uposażenia zasadniczego funkcjonariuszy, kategorie uposażenia zasadniczego w
poszczególnych grupach tego uposażenia oraz odpowiadające im wysokości
uposażenia zasadniczego ustalone z zastosowaniem mnożników kwoty bazowej; 
2)   zaszeregowanie
stanowisk służbowych do poszczególnych grup uposażenia zasadniczego oraz stopni
etatowych. 
Rozporządzenie powinno uwzględniać zróżnicowanie uposażenia
zasadniczego w poszczególnych grupach tego uposażenia, a także charakter i
rodzaje stanowisk służbowych w poszczególnych jednostkach organizacyjnych
Straży Granicznej.
Art. 106. Minister właściwy do spraw
wewnętrznych określi, w drodze rozporządzenia, sposób i tryb zaliczania okresów
służby i pracy do wysługi lat uwzględnianej przy ustalaniu wysokości dodatku za
wysługę lat, uwzględniając okresy służby w Straży Granicznej, Urzędzie
Ochrony Państwa, Agencji Bezpieczeństwa Wewnętrznego, Agencji Wywiadu, Służbie
Kontrwywiadu Wojskowego, Służbie Wywiadu Wojskowego, Centralnym Biurze
Antykorupcyjnym, Policji, Biurze Ochrony Rządu, Państwowej Straży Pożarnej,
Służbie Więziennej, Siłach Zbrojnych Rzeczypospolitej Polskiej, okresy traktowane
jako równorzędne ze służbą w Straży Granicznej, okresy zakończonego zatrudnienia,
a także inne okresy wliczane na mocy odrębnych przepisów do okresu pracy, jak
również okoliczności wyłączające zaliczenie okresu służby lub pracy do wysługi
lat, podmioty właściwe do ich zaliczania oraz sposób dokumentowania tych okresów.”;
29) w art. 107
ust. 1 otrzymuje brzmienie:
„1.
Funkcjonariusz przeniesiony na stanowisko służbowe zaszeregowane do niższej
grupy uposażenia zasadniczego zachowuje prawo do uposażenia zasadniczego
pobieranego na poprzednio zajmowanym stanowisku, do czasu uzyskania wyższego
uposażenia według zajmowanego stanowiska służbowego.”;
30) w art. 108
ust. 1 i 2 otrzymują brzmienie:
„1.
Funkcjonariusze otrzymują następujące dodatki do uposażenia: 
1)  dodatek za
wysługę lat w wysokości uzależnionej od okresów służby, o których mowa w
art. 106;
2)  dodatek za
stopień w wysokości uzależnionej od posiadanego stopnia Straży Granicznej;
3)  dodatek
funkcyjny na stanowisku kierowniczym lub samodzielnym;
4)  dodatek
służbowy na stanowiskach innych niż wymienione w pkt 3; 
5)  dodatki
uzasadnione szczególnymi właściwościami, kwalifikacjami, warunkami lub miejscem
pełnienia służby. 
2. Dodatkami do
uposażenia o charakterze stałym są dodatki ustalone w wysokości miesięcznej.”;
31) w art. 111
dodaje się ust. 4 w brzmieniu:
„4. W razie
zwłoki w wypłacie uposażenia, innych świadczeń oraz należności pieniężnych
funkcjonariuszowi przysługują, na jego wniosek, odsetki ustawowe od dnia, w
którym uposażenie, inne świadczenie lub należność pieniężna stały się
wymagalne.”;
32)  w art. 118:
a) w ust. 1 zdanie
wstępne otrzymuje brzmienie:
       „Funkcjonariusz
zwolniony ze służby na podstawie art. 45 ust. 1 pkt 1 i 2, ust. 2 pkt 1, 3-8 i
12 oraz ust. 3 otrzymuje:”,
b)  ust. 2 otrzymuje
brzmienie: 
„2.   Funkcjonariusz
zwolniony ze służby na podstawie art. 45 ust. 1 pkt 3 otrzymuje ekwiwalent
pieniężny za niewykorzystane przed zwolnieniem ze służby urlopy wypoczynkowe
lub dodatkowe oraz ekwiwalent za niewykorzystany czas wolny od służby udzielany
na podstawie art. 37 ust. 3, nie więcej jednak niż za ostatnie 3 lata.”,
c) ust. 3
otrzymuje brzmienie:
„3. Minister
właściwy do spraw wewnętrznych lub upoważniony przez niego przełożony może w
przypadkach zasługujących na szczególne uwzględnienie przyznać, z uwagi na uzasadnione
potrzeby rodziny funkcjonariusza, odprawę w wysokości nieprzekraczającej 50% w
razie zwolnienia go ze służby na podstawie art. 45 ust. 1 pkt 3 i 4 oraz ust. 2
pkt 2 i 9-11.”;
33)  po art. 120
dodaje się art. 120a w brzmieniu: 
„Art. 120a. 1. Członkom rodziny funkcjonariusza w razie jego
śmierci pozostającej w związku ze służbą Komendant Główny Straży Granicznej
może przyznać pomoc finansową, jednorazowo lub okresowo ze środków właściwego
organu Straży Granicznej. Za członków rodziny funkcjonariusza uważa się osoby,
o których mowa w art. 93, spełniające w dniu śmierci funkcjonariusza
warunki do otrzymania renty rodzinnej.
2.  Minister
właściwy do spraw wewnętrznych określi, w drodze rozporządzenia, okresy, na
które pomoc może być przyznawana, jej maksymalną wysokość, podmioty właściwe w
sprawach wypłaty oraz tryb postępowania w tych sprawach, uwzględniając
okoliczności, w których można przyznać pomoc, oraz rodzaje wymaganych dokumentów.”;
34)  art. 128
otrzymuje brzmienie: 
„Art. 128. 1.
Funkcjonariuszowi zawieszonemu w czynno­ściach służbowych zawiesza się od najbliższego
terminu płatności 50% należnego uposażenia. 
2.  Okres
zawieszenia w czynnościach służbowych, o którym mowa w ust. 1, nie podlega
wliczeniu do okresu służby funkcjonariusza, od którego zależy wysokość uposażenia,
wysokość innych świadczeń pieniężnych lub prawo do nich oraz wymiar urlopu
wypoczynkowego, a także innych rodzajów urlopów przysługujących funkcjonariuszowi.

3.  Po
zakończeniu postępowania karnego lub dyscyplinarnego w sprawie o czyn
stanowią­cy podstawę zawieszenia w czynnościach służbowych funkcjonariusz otrzymuje
zawieszoną część uposażenia oraz obligatoryjne jego podwyżki wprowadzone w
okresie zawieszenia, jeżeli: 
1)   nie
został ukarany karą dyscyplinarną wydalenia ze służby;
2)   postępowanie
karne zostało zakończone prawomocnym wyrokiem uniewinniającym bądź umorzeniem
ze względu na okoliczności wymienione w art. 17 § 1 pkt 1-3 i 6 Kodeksu
postępowania karnego, nawet po zwolnieniu ze służby. 
4.  W
przypadku gdy postępowanie dyscyplinarne albo karne w sprawie o czyn stanowiący
podstawę zawieszenia zakończyło się w spo­sób określony w ust. 3, okres
zawieszenia w czynnościach służbowych wlicza się do okresu służby, od
którego zależy wysokość lub wymiar należności pieniężnych oraz urlopów,
o których mowa w ust. 2, lub prawo do nich. 
5.  Należności
pieniężne, o których mowa w ust. 3 i 4, wypłaca się wraz z odsetkami
ustawowymi za okres zawieszenia w czynnościach służbowych, na wniosek funkcjonariusza,
w terminie miesiąca od dnia otrzymania przez właściwą jednostkę organizacyjną
Straży Granicznej pisemnej informacji o prawomocnym zakończeniu postępowania
dyscyplinarnego albo karnego, o czyn stanowiący podstawę zawieszenia w
 czyn­nościach służbowych.”;
35)  art. 129
uchyla się; 
36) po art. 134
dodaje się art. 134a w brzmieniu:
„Art. 134a. 1. W przypadku czynu
stanowiącego przewinienie dyscyplinarne, wypełniającego jednocześnie znamiona
wykroczenia, w przypadku mniejszej wagi lub ukarania grzywną, przełożony
dyscyplinarny może nie wszczynać postępowania dyscyplinarnego a wszczęte postępowanie
umorzyć.
2. W przypadku czynu stanowiącego przewinienie dyscyplinarne mniejszej
wagi przełożony dyscyplinarny może odstąpić od wszczęcia postępowania i
przeprowadzić ze sprawcą przewinienia dyscyplinarnego udokumentowaną w formie
notatki rozmowę dyscyplinującą.
3. Notatkę, o
której mowa w ust. 2, włącza się do akt osobowych na okres roku.”;
37)  po art. 136b
dodaje się art. 136c w brzmieniu: 
„Art. 136c. 1.
Choroba obwinionego, świadka i innego uczestnika postępowania dyscyplinarnego
usprawiedliwia nieobecność tych osób podczas czynności objętych danym postępowaniem
przez okresy nie dłuższe niż łącznie 14 dni w ciągu całego postępowania
dyscyplinarnego. Usprawiedliwienie nieobecności z powodu choroby za każdy
następny jej okres wymaga przedstawienia zaświadczenia wystawionego przez lekarza
uprawnionego do wystawiania zaświadczeń potwierdzających niemożność stawienia
się na wezwanie lub zawiadomienie 
organu prowadzącego postępowanie karne, zwanego dalej „zaświadczeniem”.
Przepisy wydane na podstawie art. 117 § 4 Kodeksu postępowania karnego stosuje
się odpowiednio.
2.  Zaświadczenia
nie może wystawić lekarz, o którym mowa w ust. 1, jeżeli wchodzi w skład
komisji lekarskiej podległej ministrowi właściwemu do spraw wewnętrznych,
utworzonej w Straży Granicznej.”; 
38)  w art. 137
po ust. 2a dodaje się ust. 2b w brzmieniu: 
„2b.   Zawieszenie postępowania dyscyplinarnego wstrzymuje bieg terminu,
o którym mowa w ust. 2.”;
39)  po art. 143a
dodaje się art. 143b w brzmieniu: 
„Art. 143b.         Kto
zatrudnia osoby, o których mowa w art. 91c,  lub zleca im wykonywanie
innych zajęć wbrew warunkowi w nim określonemu, podlega karze aresztu lub karze
grzywny.”; 
40) w art. 147c
po pkt 3 dodaje się pkt 3a w brzmieniu:
„3a)
rozpoznawaniu i przeciwdziałaniu zagrożeniom terroryzmem;”;
41) w art. 147d:
a) w ust. 1 pkt 1
otrzymuje brzmienie:
„1) minister
właściwy do spraw wewnętrznych w przypadkach, o których mowa w art. 147c pkt
1-3a;”,
b) w ust. 3 zdanie
wstępne otrzymuje brzmienie:
       „W
przypadkach, o których mowa w art. 147c pkt 1-3a, w decyzji określa się
ponadto:”;
42) w art. 147e
ust. 2 otrzymuje brzmienie:
„2. Delegowanie
do pełnienia służby w kontyngencie oraz przedłużenie czasu delegowania, w przypadkach
określonych w art. 147c pkt 1-3a, następuje za pisemną zgodą funkcjonariusza.”.
 
Art. 2.
W ustawie z dnia 20 maja 1971 r. – Kodeks
wykroczeń (Dz. U. Nr 12, poz. 114, z późn. zm.[4]))
w art. 49a § 2 otrzymuje brzmienie:
„§ 2. Usiłowanie i pomocnictwo są
karalne.”.
 
Art. 3. 
W ustawie z dnia 20 czerwca 1992 r. o
uprawnieniach do ulgowych przejazdów środkami publicznego transportu zbiorowego
(Dz. U. z 2002 r. Nr 175, poz. 1440, z późn. zm.[5]))
wprowadza się następujące zmiany: 
1)   w art. 1b pkt
6 otrzymuje brzmienie: 
„6) osób w
komunikacji autobusowej ekspresowej, z zastrzeżeniem art. 2 ust. 2a.”; 
2)   w art. 2: 
a)   w ust. 1 po
pkt 2 dodaje się pkt 2a w brzmieniu: 
„2a)   funkcjonariusze
Straży Granicznej w czasie wykonywania czynności służbowych związanych z och­roną
na terytorium Rzeczypospolitej Polskiej szlaków komunikacyjnych o szczególnym
znaczeniu międzynarodowym przed przestępczością, której zwalczanie należy do
właściwości Straży Granicznej;”,  
b)   po ust. 2
dodaje się ust. 2a w brzmieniu: 
„2a. Do ulgi 100%
przy przejazdach środkami publicznego transportu zbiorowego autobusowego w
komunikacji zwykłej, pospiesznej, przyspieszonej i ekspresowej, na
podstawie biletów jednorazowych, są uprawnieni funkcjonariusze Straży
Granicznej w czasie wykonywania czynności służbowych związanych z ochroną na
terytorium Rzeczypospolitej Polskiej szlaków komunikacyjnych o szczególnym
znaczeniu międzynarodowym przed przestępczością, której zwalczanie należy do
właściwości Straży Granicznej.”, 
c)   ust. 4
otrzymuje brzmienie: 
„4.   Do ulgi 78%
przy przejazdach środkami publicznego transportu zbiorowego autobusowego w
komunikacji zwykłej i przyspieszonej, na podstawie biletów jednorazowych, są
uprawnione osoby wymienione w ust. 1, z wyjątkiem osób, o których mowa w
ust. 1 pkt 2a.”; 
3)   w art. 6 ust.
2 otrzymuje brzmienie: 
„2.     Minister
właściwy do spraw wewnętrznych w porozumieniu z Ministrem Obrony Narodowej, ministrem
właściwym do spraw finansów publicznych oraz ministrem właściwym do spraw transportu
określi, w drodze rozporządzenia, rodzaje dokumentów poświadczających
uprawnienia do korzystania z ulgowych przejazdów osób, o których mowa w
art. 2 ust. 1 pkt 2-5, ust. 2a oraz ust. 6, uwzględniając konieczność wskazania
w dokumencie podstawy prawnej uprawniającej do ulgi oraz określenia dokumentów
wydawanych tylko na czas wykonywania czynności, o których mowa w art. 2 ust. 1
pkt 2-5, ust. 2a oraz ust. 6.”.
 
Art. 4.
W ustawie z dnia 18 lutego 1994 r. o
zaopatrzeniu emerytalnym funkcjonariuszy Policji, Agencji Bezpieczeństwa Wewnętrznego,
Agencji Wywiadu, Służby Kontrwywiadu Wojskowego, Służby Wywiadu Wojskowego,
Centralnego Biura Antykorupcyjnego, Straży Granicznej, Biura Ochrony Rządu,
Państwowej Straży Pożarnej i Służby Więziennej oraz ich rodzin (Dz. U.
z 2004 r. Nr 8, poz. 67, z późn. zm.[6]))
wprowadza się następujące zmiany 
1)   w art. 3 w
ust. 1 pkt 7 otrzymuje brzmienie:
„7)     wysługa
emerytalna – okresy służby w Policji, Agencji Bezpieczeństwa Wewnętrznego,
Agencji Wywiadu, Służbie Kontrwywiadu Wojskowego, Służbie Wywiadu Wojskowego,
Centralnym Biurze Antykorupcyjnym, Straży Granicznej, Biurze Ochrony Rządu,
Państwowej Straży Pożarnej lub Służbie Więziennej, z wyjątkiem okresów
zawieszenia w  czynnościach służbowych, a także okresy im równorzędne,
łącznie z okresami, o których mowa w art. 14 i 16;”; 
2)   art. 10
otrzymuje brzmienie:
„Art. 10. 1.
Prawo do zaopatrzenia emerytalnego na podstawie ustawy nie przysługuje funkcjonariuszowi,
który został skazany prawomocnym wyrokiem sądu za przestępstwo umyślne lub
przestępstwo skarbowe umyślne, ścigane z oskarżenia publicznego, popełnione
w związku z wykonywaniem czynności służbowych i w celu osiągnięcia
korzyści majątkowej lub osobistej, albo za przestępstwo określone w art. 258 Kodeksu
karnego lub wobec którego orzeczono prawomocnie środek karny pozbawienia praw
publicznych za przestępstwo lub przestępstwo skarbowe, które zostało popełnione
przed zwolnieniem ze służby.
2.  Skazanie
emeryta albo rencisty prawomocnym wyrokiem sądu za przestępstwo umyślne lub
przestępstwo skarbowe umyślne, ścigane z oskarżenia publicznego, popełnione w
związku z wyko­nywaniem czynności służbowych i w celu osiągnięcia korzyści
majątkowej lub osobistej, albo za przestępstwo określone w art. 258 Kodeksu
karnego lub wobec którego orzeczono prawomocnie środek karny pozbawienia praw
publicznych za przestępstwo lub przestępstwo skarbowe popełnione przed
zwolnieniem ze służby, powoduje utratę prawa do zaopatrzenia emerytalnego na
podstawie ustawy. 
3.  O skazaniu
emeryta lub rencisty wyrokiem, o którym mowa w ust. 2, prezes sądu zawiadamia,
w terminie 7 dni od dnia uprawomocnienia się wyroku, organ właściwy w
sprawach zaopatrzenia emerytalnego. 
4.  W przypadku, o którym mowa w ust. 2,
emeryt albo rencista nabywa prawo do świadczeń pieniężnych z ubezpieczenia
emerytalnego i rentowych, jeżeli spełnia warunki określone w ustawie z dnia 17
grudnia 1998 r. o emeryturach i rentach z Funduszu Ubezpieczeń
Społecznych (Dz. U. z 2004 r. Nr 39, poz. 353, z późn. zm.[7])).

5.  Przy
ustalaniu prawa do świadczeń pieniężnych z ubezpieczenia emerytalnego i
rentowych osoby, o której mowa w ust. 1 lub 2, która osiągnęła wiek emerytalny
wynoszący co najmniej 60 lat dla kobiet i co najmniej 65 lat dla mężczyzn,
uwzględnia się również okresy pobierania emerytury lub renty inwalidzkiej,
jeżeli okresy składkowe i nieskładkowe ustalone na zasadach określonych
w art. 5-7 i 10 ustawy, o której mowa w ust. 4, są krótsze od okresu
wymaganego do przyznania tych świadczeń.”; 
3)   po art. 10
dodaje się art. 10a w brzmieniu:
„Art. 10a. 1. W przypadku gdy emerytowi
albo renciście nie przysługuje prawo do zaopatrzenia emerytalnego na podstawie
ustawy z przyczyn, o których mowa w art. 10 ust. 2, od uposażenia
wypłaconego funkcjonariuszowi po dniu 31 grudnia 1998 r. do dnia zwolnienia ze
służby, od którego nie odprowadzono składki na ubezpieczenia emerytalne i
rentowe, przekazuje się składki za ten okres przewidziane w ustawie z dnia
13 października 1998 r. o systemie ubezpieczeń społecznych (Dz.
U. Nr 137, poz. 887, z późn. zm.[8])).

2.  Kwota
należnych, zwaloryzowanych składek stanowi przychody Funduszu Ubezpieczeń
Społecznych.
3.  Składki, o
których mowa w ust. 1, przekazuje się w terminie 60 dni od dnia, w którym organ
właściwy w sprawach emerytalnych otrzymał zawiadomienie prezesa sądu, o którym
mowa w art. 10 ust. 3. 
4.  Organ, o
którym mowa w ust. 3, w terminie 7 dni od dnia, w którym otrzymał zawiadomienie
prezesa sądu, informuje o nim jednostkę właściwą do przekazywania do Zakładu
Ubezpieczeń Społecznych składek. 
5.  Ustalenie
podstawy wymiaru i kwoty składek, o których mowa w ust. 1, ich przekazanie oraz
waloryzacja następuje na zasadach i w trybie określonym
w  przepisach dotyczących ustalenia podstawy i kwoty należnych
składek, ich przekazywania oraz waloryzowania, w przypadku gdy funkcjonariusz
zwolniony ze służby nie spełnia warunków do nabycia prawa do emerytury lub
renty inwalidzkiej.”; 
4)   w art. 16
ust. 2 otrzymuje brzmienie:
„2. Do wysługi emerytalnej zalicza się również okresy pozbawienia
wolności i odbywania kary pozbawienia wolności oraz okresy zawieszenia
w czynnościach służbowych, w przypadku gdy funkcjonariusz został
uniewinniony lub postępowanie karne zostało umorzone, albo gdy nie został ukarany
karą dyscyplinarną wydalenia ze służby.”; 
5) w art. 24 w pkt
1a lit. c otrzymuje brzmienie:
„c) w czasie
pełnienia służby w kontyngencie Straży Granicznej wydzielonym do realizacji
zadań, o których mowa w art. 147c pkt 1-3a ustawy z dnia 12 października 1990
r. o Straży Granicznej (Dz.U. z 2005 r. Nr 234, poz. 1997 oraz z 2006 r. Nr
104, poz. 708 i 711 i Nr 170, poz. 1218)”;
6)   w art. 39 w
ust. 1 w pkt 4 kropkę zastępuje się średnikiem i dodaje się pkt 5 w brzmieniu:
„5)     w razie
skazania funkcjonariusza, który ma ustalone prawo do emerytury lub renty,
prawomocnym wyrokiem sądu, o którym mowa w art. 10 ust. 2.”. 
 
Art. 5.
W ustawie z dnia 17 grudnia 1998 r. o
emeryturach i rentach z Funduszu Ubezpieczeń Społecznych (Dz. U. z 2004 r. Nr
39, poz. 353, z późn. zm.[9]))
wprowadza się następujące zmiany: 
1)   w art. 2 ust.
2 otrzymuje brzmienie: 
 „2.    Świadczenia
na warunkach i w wysokości określonych w ustawie przysługują również żołnierzom
zawodowym oraz funkcjonariuszom Policji, Urzędu Ochrony Państwa, Agencji Bezpieczeństwa
Wewnętrznego, Agencji Wywiadu, Służby Kontrwywiadu Wojskowego, Służby Wywiadu
Wojskowego, Centralnego Biura Antykorupcyjnego, Straży Granicznej, Biura
Ochrony Rządu, Państwowej Straży Pożarnej i Służby Więziennej, jeżeli nie
spełniają oni warunków do nabycia prawa lub utracili prawo do świadczeń
określonych w przepisach o zaopatrzeniu emerytalnym tych osób, oraz członkom
rodzin pozostałym po tych osobach.”;
2)   w art. 173 po
ust. 1a dodaje się ust. 1b w brzmieniu: 
„1b.   Przepis
ust. 1a stosuje się również do funkcjonariuszy, o których mowa w ust. 1a,
którzy po zwolnieniu ze służby nabyli prawo do policyjnego zaopatrzenia
emerytalnego, a następnie utracili to prawo w związku ze skazaniem prawomocnym
wyrokiem sądu za przestępstwo umyślne lub przestępstwo skarbowe umyślne,
ścigane z oskarżenia publicznego, popełnione w związku z wykonywaniem czynności
służbowych i w celu osiągnięcia korzyści majątkowej lub osobistej,
albo za przestępstwo określone w art. 258 Kodeksu karnego lub wobec
którego orzeczono prawomocnie środek karny  pozbawienia praw publicznych za
przestępstwo lub przestępstwo skarbowe popełnione przed zwolnieniem ze
służby.”. 
 
Art. 6.
W ustawie z dnia
3 lipca 2002 r. – Prawo lotnicze (Dz. U. z 2006 r. Nr 100, poz. 696, Nr
104, poz. 708 i 711, Nr 141, poz. 1008, Nr 170, poz. 1217 i Nr 249, poz. 1829
oraz z 2007 r. Nr 50, poz. 331) po art. 186 dodaje się art. 186a w
brzmieniu: 
„Art. 186a. 1. Przewoźnik lotniczy, w
przypadku gdy wykonuje loty określone przez Prezesa Urzędu jako loty wysokiego
ryzyka, jest obowiązany zapewnić na pokładzie statku powietrznego wartę
ochronną pełnioną przez funkcjonariuszy Straży Granicznej. 
2.  Przewoźnik
lotniczy pokrywa koszty związane z pełnieniem warty ochronnej przez
funkcjonariuszy Straży Granicznej w przypadku, o którym mowa w ust. 1, obejmujące
koszty:            
1)   przelotu
i przewozu bagażu;
2)   posiłku
na pokładzie statku powietrznego;
3)   noclegu,
o ile jest niezbędny, w wysokości ustalonej zgodnie z przepisami w sprawie
wysokości oraz warunków ustalania należności przysługujących pracownikowi
zatrudnionemu w państwowej lub samorządowej jednostce budżetowej z tytułu
podróży służbowej poza granicami kraju wydanymi na podstawie art. 775
§ 2 Kodeksu pracy.
3.  Należności,
o których mowa w ust. 2 pkt 1 i 2, funkcjonariusze Straży Granicznej otrzymują
od przewoźnika lotniczego w naturze na warunkach przewidzianych dla pasażerów
danego lotu, a w przypadku lotów bez pasażerów - na warunkach przewidzianych
dla załogi statku powietrznego.
4.  Rada
Ministrów określi, w drodze rozporządzenia, przypadki w jakich jest niezbędne
zapewnienie funkcjonariuszom Straży Granicznej noclegu oraz sposób, tryb i
terminy zwrotu przez przewoźnika lotniczego kosztów noclegu, o ile go nie zapewnił,
uwzględniając konieczność: 
1)   zwrotu kosztów noclegów odpowiadających rzeczywiście poniesionym
wydatkom w granicach, o których mowa w przepisach wymienionych w ust. 2
pkt 3; 
2)   zapewnienia
noclegu, w przypadku gdy uprawnienie do wypoczynku w warunkach hotelowych
przysługuje członkom załogi statku powietrznego.”. 
 
Art. 7.
W ustawie z dnia
29 lipca 2005 r. o przeciwdziałaniu narkomanii (Dz. U. Nr 179, poz. 1485 oraz z
2006 r. Nr 66, poz. 469 i Nr 120, poz. 826) w art. 38 ust. 3 otrzymuje
brzmienie:
„3. Główny
Inspektor Farmaceutyczny w odniesieniu do prekursorów kategorii 1,
a Główny Inspektor Sanitarny w odniesieniu do prekursorów kategorii 2 i 3,
w uzasadnionych przypadkach powiadamiają Policję, Straż Graniczną
i organy celne o konieczności zatrzymania przesyłki prekursorów, która nie
spełnia wymagań określonych w przepisach prawa.”. 
 
Art. 8.
Przepisu art. 31
ust. 1b ustawy wymienionej w art. 1 nie stosuje się do kandydatów do służby w
Straży Granicznej, wobec których rozpoczęto postępowanie kwalifikacyjne przed
dniem wejścia w życie niniejszej ustawy.
 
Art. 9.
Zwolnienie
funkcjonariusza ze służby w przypadku wszczęcia lub prowadzenia wobec niego
postępowania dyscyplinarnego przed dniem wejścia w życie niniejszej ustawy
następuje w terminie określonym w przepisach dotychczasowych. 
 
Art. 10.
Funkcjonariuszowi
pozostającemu w dniu wejścia w życie niniejszej ustawy w okresie
zawieszenia w czynnościach służbowych, okres tego zawieszenia w zakresie
skutków prawnych, o których mowa w art. 45 ust. 2 pkt 11 ustawy
wymienionej w art. 1, liczy się od dnia wejścia w życie niniejszej ustawy. 
 
Art. 11.
Przepis art. 91c
ustawy wymienionej w art. 1 stosuje się do funkcjonariusza zwolnionego ze
służby po dniu wejścia w życie niniejszej ustawy.
 
Art. 12.
Przepisy art. 98
ust. 2 pkt 3, art. 99a ust. 1 pkt 13 i art. 102 ust. 2 ustawy wymienionej w
art. 1 oraz art. 10 ust. 1 i 2 ustawy wymienionej w art. 4, w brzmieniu
nadanym niniejszą ustawą, stosuje się w przypadku gdy funkcjonariusz został
skazany prawomocnym wyrokiem sądu lub wobec którego orzeczono prawomocnie
środek karny po dniu wejścia w życie niniejszej ustawy. 
 
Art. 13.
Przepis art. 118
ust. 2 ustawy wymienionej w art. 1, w brzmieniu nadanym niniejszą ustawą,
stosuje się w przypadku gdy ostateczna decyzja o zwolnieniu ze służby została
wydana po dniu wejścia w życie niniejszej ustawy.
 
Art. 14.
Przepis art. 128
ustawy wymienionej w art. 1 oraz przepisy art. 3 ust. 1 pkt 7 i art. 16
ust. 2 ustawy wymienionej w art. 4, w brzmieniu nadanym niniejszą ustawą,
stosuje się do okresów zawieszenia w czynnościach służbowych trwających po dniu
wejścia w życie niniejszej ustawy. 
 
Art. 15.
1.   Wymierzenie
funkcjonariuszowi kary dyscyplinarnej w postępowaniu dyscyplinarnym wszczętym i
niezakończonym do dnia wejścia w życie niniejszej ustawy następuje w terminie
określonym w przepisach dotychczasowych.
2.   Usprawiedliwienie
nieobecności z powodu choroby obwinionego, świadka i innego uczestnika
postępowania dyscyplinarnego podczas czynności objętej postępowaniem
dyscyplinarnym, która dokonywana jest po dniu wejścia w życie niniejszej ustawy,
następuje na zasadach określonych w niniejszej ustawie.      
 
Art. 16.
Ilekroć w przepisach
prawa jest mowa o „jednostce organizacyjnej Komendy Głównej Straży Granicznej”
rozumie się przez to „komórkę organizacyjną Komendy Głównej Straży Granicznej”.
 
Art. 17.
Badania
psychofizjologiczne prowadzone na podstawie art. 31 ust. 1a pkt 5 i art. 44
ust. 3 ustawy wymienionej w art. 1 do dnia wejścia w życie rozporządzenia, o
którym mowa w art. 39b ust. 4 ustawy wymienionej w art. 1, prowadzone są na
dotychczasowych zasadach. 
 
Art. 18.
Z dniem wejścia
w życie ustawy dotychczasowy dodatek służbowy otrzymywany przez funkcjonariuszy
zajmujących stanowiska kierownicze lub samodzielne staje się z mocy prawa
dodatkiem funkcyjnym.
 
Art. 19.
Funkcjonariusze,
którzy do dnia wejścia w życie ustawy otrzymywali zwiększenie uposażenia
zasadniczego z tytułu wysługi lat otrzymują dodatek za wysługę lat, w wysokości
nie mniejszej niż otrzymywane zwiększenie.
 
Art. 20.
1. Dotychczasowe
przepisy wykonawcze wydane na podstawie upoważnień zmienianych ustawami,  o
których mowa w art. 1 i 3, zachowują moc do czasu wydania przepisów
wykonawczych na podstawie niniejszej ustawy, nie dłużej niż przez okres 12
miesięcy.
2. Art. 11 ust. 2
ustawy, o której mowa w art. 1, w brzmieniu dotychczasowym, zachowuje moc do
czasu wydania przepisów wykonawczych na podstawie art. 11 ust. 2 ustawy o
której mowa w art. 1, w brzmieniu nadanym niniejszą ustawą, nie dłużej niż
przez okres 6 miesięcy.
 
Art. 21.
Przepis art. 103
ust. 5 ustawy wymienionej w art. 1 stosuje się od dnia 1 stycznia 2007 r. 
 
Art. 22.
Ustawa wchodzi w
życie po upływie 30 dni od dnia ogłoszenia z wyjątkiem: 
1)   art. 1 pkt 1
lit. a tiret drugie w części dotyczącej pkt 5c, pkt 14, art. 3 i art. 6, które
wchodzą w życie po upływie 6 miesięcy od dnia ogłoszenia;
2)   art. 2, który
wchodzi w życie  po upływie 3 miesięcy od dnia ogłoszenia.
 
 
                                                                                                                                              
                                                                                                                           MARSZAŁEK
SEJMU
 
 
                                                                                                                                 /-/
Marek Jurek




[1])
Niniejszą ustawą zmienia się
ustawy: ustawę z dnia 20 maja 1971 r. – Kodeks wykroczeń,  ustawę z dnia
20 czerwca 1992 r. o uprawnieniach do ulgowych przejazdów środkami publicznego
transportu zbiorowego, ustawę z dnia 18 lutego 1994 r. o zaopatrzeniu
emerytalnym funkcjonariuszy Policji, Agencji Bezpieczeństwa Wewnętrznego,
Agencji Wywiadu, Służby Kontrwywiadu Wojskowego, Służby Wywiadu Wojskowego,
Centralnego Biura Antykorupcyjnego, Straży  Granicznej, Biura Ochrony Rządu,
Państwowej Straży  Pożarnej i Służby Więziennej oraz ich rodzin, ustawę z
dnia 17 grudnia 1998 r. o emeryturach i rentach z Funduszu Ubezpieczeń
Społecznych, ustawę z dnia 3 lipca 2002 r. – Prawo lotnicze oraz ustawę z dnia
29 lipca 2005 r. o przeciwdziałaniu narkomanii. 


[2])
Zmiany wymienionej ustawy
zostały ogłoszone w Dz.U. z 2005 r. Nr 169, poz. 1420 oraz z 2006 r. Nr 45,
poz. 319, Nr 104, poz. 708, Nr 170, poz. 1217 i 1218, Nr 187, poz. 1381 i Nr
249, poz. 1832.


[3])
Zmiany tekstu jednolitego
wymienionej ustawy zostały ogłoszone w Dz. U. z 2004 r. Nr 277, poz. 2742, z
2005 r. Nr 180, poz. 1496 oraz z 2006 r. Nr 104, poz. 708 i 711 i Nr 220, poz.
1600. 


[4])
Zmiany wymienionej ustawy
zostały ogłoszone w Dz. U. z 1981 r. Nr 24, poz. 124, z 1982 r. Nr 16,
poz. 125, z 1983 r. Nr 6, poz. 35 i Nr 44, poz. 203, z 1984
r. Nr 54, poz. 275, z 1985 r. Nr 14, poz. 60 i Nr 23, poz. 100,
z 1986 r. Nr 39, poz. 193, z 1988 r. Nr 20, poz. 135 i Nr 41,
poz. 324, z 1989 r. Nr 34, poz. 180, z 1990 r. Nr 51, poz. 297,
Nr 72, poz. 422 i Nr 86, poz. 504, z 1991 r. Nr 75, poz.
332 i Nr 91, poz. 408, z 1992 r. Nr 24, poz. 101, z 1994 r.
Nr 123, poz. 600, z 1995 r. Nr 6, poz. 29, Nr 60, poz. 310 i Nr 95,
poz. 475, z 1997 r. Nr 54, poz. 349, Nr 60, poz. 369, Nr 85, poz.
539, Nr 98, poz. 602, Nr 104, poz. 661, Nr 106, poz. 677, Nr 111,
poz. 724, Nr 123, poz. 779, Nr 133, poz. 884 i Nr 141, poz. 942, z
1998 r. Nr 113, poz. 717, z 1999 r. Nr 83, poz. 931 i Nr 101,
poz. 1178, z 2000 r. Nr 22, poz. 271, Nr 73, poz. 852,
Nr 74, poz. 855 i Nr 117, poz. 1228, z 2001 r. Nr 100, poz. 1081,
Nr 106, poz. 1149, Nr 125, poz. 1371, Nr 128, poz. 1409 i Nr
129, poz. 1438, z 2002 r. Nr 19, poz. 185, Nr 25, poz. 253 i Nr 135,
poz. 1145, z 2004 r. Nr 11, poz. 95, Nr 62, poz. 576, Nr 69, poz. 626, Nr 93,
poz. 891, Nr 171, poz. 1800 i Nr 173, poz. 1808 oraz z 2005 r. Nr 90, poz.
756 i 757. 


[5]) Zmiany tekstu jednolitego wymienionej ustawy zostały
ogłoszone w Dz. U. z 2003 r. Nr 137, poz. 1304, Nr 149, poz. 1452,
i Nr 203, poz. 1966, z 2005 r. Nr 90, poz. 756 i Nr 180, poz. 1497
oraz z 2006 r. Nr 141, poz. 1011 i Nr 249, poz. 1832. 


[6]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 121, poz. 1264 i Nr 191, poz. 1954, z
2005 r. Nr 10, poz. 65, Nr 90, poz. 757 i Nr 130, poz. 1085 oraz z 2006 r. Nr
104, poz. 708 i 711. 


[7]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 64, poz. 593, Nr 99, poz. 1001, Nr 120,
poz. 1252, Nr 121, poz. 1264, Nr 144, poz. 1530, Nr 191, poz. 1954, Nr 210,
poz. 2135 i Nr 236, poz. 2355, z 2005 r. Nr 41, poz. 401, Nr 167,
poz. 1397, Nr 169, poz. 1412 i 1421 oraz z 2006 r. Nr 104, poz. 708 i 711
i Nr 208, poz. 1534.


[8])
Zmiany wymienionej ustawy
zostały ogłoszone w Dz. U. z 1998 r. Nr 162, poz. 1118 i poz. 1126, z 1999 r.
Nr 26, poz. 228, Nr 60, poz. 636, Nr 72, poz. 802, Nr 78, poz. 875 i Nr 110,
poz. 1256, z 2000 r. Nr 9, poz. 118, Nr 95, poz. 1041, Nr 104, poz. 1104 i Nr
119, poz. 1249, z 2001 r. Nr 8, poz. 64, Nr 27, poz. 298, Nr 39, poz. 459, Nr
72, poz. 748, Nr 100, poz. 1080, Nr 110, poz. 1189, Nr 111, poz. 1194, Nr 130,
poz. 1452 i Nr 154, poz. 1792, z 2002 r. Nr 25, poz. 253, Nr 41, poz. 365, Nr
74, poz. 676, Nr 155, poz. 1287, Nr 169, poz. 1387, Nr 199, poz. 1673, Nr 200,
poz. 1679 i Nr 241, poz. 2074, z 2003 r. Nr 56, poz. 498, Nr 65, poz. 595, Nr
135, poz. 1268, Nr 149, poz. 1450, Nr 166, poz. 1609, Nr 170, poz. 1651, Nr
190, poz. 1864, Nr 210, poz. 2037, Nr 223, poz. 2217 i Nr 228, poz. 2255, z
2004 r. Nr 19, poz. 177, Nr 64, poz. 593, Nr 99, poz. 1001, Nr 121, poz. 1264,
Nr 146, poz. 1546, Nr 173, poz. 1808, Nr 187, poz. 1925 i Nr 210, poz. 2135, z
2005 r. Nr 64, poz. 565, Nr 86, poz. 732, Nr 132, poz. 1110, Nr 143, poz. 1199
i 1202, Nr 150, poz. 1248, Nr 163, poz. 1362, Nr 164, poz. 1366, Nr 169, poz.
1412, Nr 183, poz. 1538, Nr 184, poz. 1539, Nr 249, poz. 2104 oraz z 2006 r. Nr
104, poz. 708 i 711, Nr 157, poz. 1119, Nr 170, poz. 1217, Nr 220, poz. 1600,
Nr 227, poz. 1658, Nr 251, poz. 1846.


[9]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 64, poz. 593, Nr 99, poz. 1001, Nr 120,
poz. 1252, Nr 121, poz. 1264, Nr 144, poz. 1530, Nr 191, poz. 1954, Nr 210,
poz. 2135 i Nr 236, poz. 2355, z 2005 r. Nr 41, poz. 401, Nr 167,
poz. 1397, Nr 169, poz. 1412 i 1421 oraz z 2006 r. Nr 104, poz. 708 i 711
i Nr 208, poz. 1534.
