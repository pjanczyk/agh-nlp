


Tekst ustawy przyjęty przez Senat bez poprawek
 
 
ustawA
z dnia 13 maja 2016 r.
o
zmianie ustawy – Ordynacja podatkowa oraz niektórych innych ustaw[1])
Art. 1. W
ustawie z dnia 29 sierpnia 1997 r. – Ordynacja podatkowa (Dz. U. z 2015 r. poz.
613, z późn. zm.[2])) wprowadza
się następujące zmiany:
1)     w
art. 13 w § 2 w pkt 5 kropkę zastępuje się średnikiem i dodaje się pkt 6 i 7
w brzmieniu:
„6)    organ właściwy w
sprawach opinii zabezpieczających;
7)     organ
pierwszej instancji w sprawach, o których mowa w art. 119g § 1.”;
2)     w
art. 14b po § 5a dodaje się § 5b i 5c w brzmieniu:
,,§ 5b. Nie wydaje się interpretacji
indywidualnej w zakresie tych elementów stanu faktycznego lub zdarzenia
przyszłego, co do których istnieje uzasadnione przypuszczenie, że mogą być
przedmiotem decyzji wydanej z zastosowaniem art. 119a lub stanowić nadużycie
prawa, o którym mowa w art. 5 ust. 5 ustawy z dnia 11 marca 2004 r. o podatku
od towarów i usług (Dz. U. z 2011 r. Nr 177, poz. 1054,
z późn. zm.[3])).
§ 5c. Organ uprawniony do wydania
interpretacji indywidualnej zwraca się do ministra właściwego do spraw finansów
publicznych o opinię w zakresie, o którym mowa w § 5b.”;
3)    
po art. 14n dodaje się art. 14na w brzmieniu:
„Art.
14na. Przepisów art. 14k–14n nie stosuje się, jeżeli stan faktyczny lub
zdarzenie przyszłe będące przedmiotem interpretacji indywidualnej stanowi
element czynności będących przedmiotem decyzji wydanej:
1)     z
zastosowaniem art. 119a;
2)     w związku z
wystąpieniem nadużycia prawa, o którym mowa w art. 5 ust. 5 ustawy z dnia 11
marca 2004 r. o podatku od towarów i usług.”; 
4)     w
art. 81b po § 1 dodaje się § 1a w brzmieniu:
„§ 1a. Prawo do skorygowania deklaracji
przysługuje podatnikowi także w toku postępowania podatkowego, o którym mowa w
art. 119g, przed wydaniem decyzji w pierwszej instancji, w terminie 14 dni
od dnia doręczenia zawiadomienia o wyznaczeniu terminu, o którym mowa w
art. 200 § 3. Ponowne skorygowanie deklaracji po zakończeniu postępowania
podatkowego nie wywołuje skutków prawnych w zakresie, w jakim wcześniej
dokonana korekta przewidywała cofnięcie skutków unikania opodatkowania.”; 
5)     w art. 82 po § 1a dodaje się §
1b w brzmieniu:
„§ 1b. Osoby prawne, jednostki
organizacyjne niemające osobowości prawnej oraz osoby fizyczne, prowadzące
księgi podatkowe przy użyciu programów komputerowych, są obowiązane, bez
wezwania organu podatkowego, do przekazywania, za pomocą środków komunikacji
elektronicznej, ministrowi właściwemu do  spraw finansów publicznych
informacji o prowadzonej ewidencji, o której mowa w art. 109 ust. 3 ustawy z
dnia 11 marca 2004 r. o podatku od towarów i usług, w postaci elektronicznej
odpowiadającej strukturze logicznej, o której mowa w art. 193a § 2, na zasadach
dotyczących przesyłania ksiąg podatkowych lub ich części określonych w
przepisach wydanych na podstawie art. 193a § 3, za okresy miesięczne w terminie
do 25. dnia miesiąca następującego po każdym kolejnym miesiącu, wskazując
miesiąc, którego ta informacja dotyczy.”;
6)    
po dziale III dodaje się dział IIIa w brzmieniu:
„Dział IIIa
Przeciwdziałanie
unikaniu opodatkowania
Rozdział 1
Klauzula
przeciwko unikaniu opodatkowania
Art. 119a. § 1. Czynność dokonana przede
wszystkim w celu osiągnięcia korzyści podatkowej, sprzecznej w danych
okolicznościach z przedmiotem i celem przepisu ustawy podatkowej, nie skutkuje osiągnięciem
korzyści podatkowej, jeżeli sposób działania był sztuczny (unikanie
opodatkowania). 
§ 2. W sytuacji określonej w § 1 skutki
podatkowe czynności określa się na podstawie takiego stanu rzeczy, jaki mógłby
zaistnieć, gdyby dokonano czynności odpowiedniej. 
§ 3. Za odpowiednią uznaje się czynność,
której podmiot mógłby w danych okolicznościach dokonać, jeżeli działałby
rozsądnie i kierował się zgodnymi z prawem celami innymi niż osiągnięcie
korzyści podatkowej sprzecznej z przedmiotem i celem przepisu ustawy
podatkowej. 
§ 4. Jeżeli w toku postępowania strona
wskaże czynność odpowiednią, skutki podatkowe określa się na podstawie takiego
stanu rzeczy, jaki zaistniałby, gdyby dokonano tej czynności. 
§ 5. Przepisy § 2–4  nie mają
zastosowania, jeżeli okoliczności wskazują, że osiągnięcie korzyści podatkowej
było jedynym celem dokonania czynności, o której mowa w § 1. W takiej
sytuacji skutki podatkowe określa się na podstawie takiego stanu rzeczy, jaki
zaistniałby, gdyby czynności nie dokonano. 
Art. 119b.
§ 1. Przepisu art. 119a nie stosuje się:
1)     jeżeli
korzyść podatkowa lub suma korzyści podatkowych osiągniętych przez podmiot z
tytułu czynności nie przekracza w okresie rozliczeniowym 100 000 zł, a w
przypadku podatków, które nie są rozliczane okresowo – jeżeli korzyść podatkowa
z tytułu czynności nie przekracza 100 000 zł;  
2)     do podmiotu,
który uzyskał opinię zabezpieczającą – w zakresie objętym opinią, do dnia
doręczenia uchylenia lub zmiany opinii zabezpieczającej; 
3)     do podmiotu,
którego wniosek o wydanie opinii zabezpieczającej nie został załatwiony w
terminie, o którym mowa w art. 119zb – w zakresie objętym wnioskiem, do dnia
doręczenia zmiany opinii zabezpieczającej; 
4)     do podatku od
towarów i usług oraz do opłat i niepodatkowych należności budżetowych; 
5)     jeżeli
zastosowanie innych przepisów prawa podatkowego pozwala na przeciwdziałanie
unikaniu opodatkowania.
§ 2. W przypadku zastosowania w umowach
o unikaniu podwójnego opodatkowania klauzul przeciwko unikaniu opodatkowania
odnoszących się do głównego lub jednego z głównych celów zawarcia transakcji
lub utworzenia struktury, lub odnoszących się do uzyskania dochodu w związku ze
sztuczną strukturą, przepisy niniejszego działu stosuje się odpowiednio.
Art. 119c. § 1. Sposób działania uznaje
się za sztuczny, jeżeli na podstawie istniejących okoliczności należy przyjąć,
że nie zostałby zastosowany przez podmiot działający rozsądnie i kierujący się
zgodnymi z prawem celami innymi niż osiągnięcie korzyści podatkowej sprzecznej
z przedmiotem i celem przepisu ustawy podatkowej. 
§ 2.
Przy ocenie, czy sposób działania był sztuczny, należy wziąć pod uwagę
w szczególności występowanie: 
1)    
nieuzasadnionego dzielenia operacji lub
2)     angażowania
podmiotów pośredniczących mimo braku uzasadnienia ekonomicznego lub
gospodarczego, lub
3)     elementów
prowadzących do uzyskania stanu identycznego lub zbliżonego do stanu
istniejącego przed dokonaniem czynności, lub 
4)     elementów
wzajemnie się znoszących lub kompensujących, lub 
5)     ryzyka
ekonomicznego lub gospodarczego przewyższającego spodziewane korzyści inne niż
podatkowe w takim stopniu, że należy uznać, że działający rozsądnie podmiot nie
wybrałby tego sposobu działania. 
Art. 119d. Czynność uznaje się za
podjętą przede wszystkim w celu osiągnięcia korzyści podatkowej, gdy pozostałe
cele ekonomiczne lub gospodarcze czynności, wskazane przez podatnika, należy
uznać za mało istotne. 
Art.
119e. Korzyścią podatkową w rozumieniu przepisów niniejszego działu jest: 
1)     niepowstanie
zobowiązania podatkowego, odsunięcie w czasie powstania zobowiązania
podatkowego lub obniżenie jego wysokości albo powstanie lub zawyżenie straty
podatkowej; 
2)     powstanie
nadpłaty lub prawa do zwrotu podatku albo podwyższenie kwoty nadpłaty lub
zwrotu podatku. 
Art. 119f. § 1.    W
rozumieniu niniejszego działu czynność oznacza także zespół powiązanych ze sobą
czynności, dokonanych przez te same bądź różne podmioty.
§ 2. W przypadku zespołu powiązanych ze
sobą czynności dokonywanych przez ten sam podmiot lub pomiędzy tymi samymi
podmiotami wysokość korzyści podatkowych, o której mowa w art. 119b § 1 pkt 1,
oblicza się, sumując korzyści podatkowe wynikające z tych czynności. 
Rozdział 2
Postępowanie
podatkowe w przypadku unikania opodatkowania
Art.
119g. § 1. Minister właściwy do spraw finansów publicznych wszczyna
postępowanie podatkowe lub, w drodze postanowienia, w całości lub w części
przejmuje do dalszego prowadzenia postępowanie podatkowe lub postępowanie
kontrolne, jeżeli w sprawach:
1)     określenia
lub ustalenia wysokości zobowiązania podatkowego, 
2)     określenia
wysokości straty podatkowej, 
3)     stwierdzenia
nadpłaty lub określenia wysokości nadpłaty albo zwrotu podatku, 
4)    
odpowiedzialności podatnika za podatek niepobrany przez płatnika, 
5)    
o zakresie odpowiedzialności lub uprawnień spadkobiercy
– może być wydana decyzja z
zastosowaniem art. 119a. 
§ 2. W przypadku podatków, do których
ustalania lub określania uprawnieni są wójt, burmistrz (prezydent miasta),
starosta lub marszałek województwa, wszczęcie lub przejęcie przez ministra
właściwego do spraw finansów publicznych postępowania podatkowego następuje na
wniosek właściwego organu podatkowego. 
§ 3. Przejmując postępowanie kontrolne,
minister właściwy do spraw finansów publicznych jednocześnie wszczyna
postępowanie podatkowe.
§ 4. W postanowieniu, o którym mowa w §
1, minister właściwy do spraw finansów publicznych wskazuje, w jakim zakresie
przejmuje postępowanie. 
§ 5. Czynności dokonane przez organ
podatkowy lub organ kontroli skarbowej przed przejęciem postępowania pozostają
w mocy. 
§ 6. Postanowienie o przejęciu
postępowania doręcza się stronie albo kontrolowanemu oraz organowi, który
prowadził postępowanie. 
Art. 119h. § 1. Minister właściwy do
spraw finansów publicznych może, w toku postępowania, zasięgnąć opinii Rady do
Spraw Przeciwdziałania Unikaniu Opodatkowania, zwanej dalej „Radą”, co do
zasadności zastosowania art. 119a. 
§ 2. Na wniosek strony zgłoszony w
odwołaniu od decyzji wydanej w sprawie, o której mowa w art. 119g § 1,
minister właściwy do spraw finansów publicznych zasięga opinii Rady, chyba że
wcześniej opinia została wydana. Decyzja w sprawie, o której mowa w art.
119g § 1, wydana w pierwszej instancji zawiera pouczenie o prawie złożenia wniosku
o zasięgnięcie opinii Rady. 
§ 3. Występując o opinię, minister
właściwy do spraw finansów publicznych przekazuje akta sprawy Radzie.
O wystąpieniu o opinię minister właściwy do spraw finansów publicznych
niezwłocznie informuje stronę. 
Art. 119i. § 1. Rada może zwrócić się do
strony oraz do ministra właściwego do spraw finansów publicznych
o udzielenie informacji i wyjaśnień dotyczących sprawy, w której minister
właściwy do spraw finansów publicznych zwrócił się do Rady o wydanie opinii. 
§ 2. Strona i minister właściwy do spraw
finansów publicznych z własnej inicjatywy mogą przedłożyć Radzie swoje
stanowisko na piśmie. Strona może dostarczyć Radzie dodatkowe dokumenty. 
§ 3. Na zaproszenie przewodniczącego w
posiedzeniu Rady, którego przedmiotem jest wyrażenie opinii co do zasadności
zastosowania art. 119a, lub w jego części może uczestniczyć przedstawiciel
ministra właściwego do spraw finansów publicznych oraz strona, jej
przedstawiciel lub pełnomocnik. Zaproszenie przedstawiciela ministra właściwego
do spraw finansów publicznych do udziału w posiedzeniu wymaga skierowania
zaproszenia w takim samym zakresie także do strony. 
 § 4. Rada wydaje pisemną opinię co
do zasadności zastosowania art. 119a wraz z uzasadnieniem. 
§ 5. Opinię wydaje się bez zbędnej zwłoki,
jednak nie później niż w terminie 3 miesięcy od dnia otrzymania akt
sprawy. Do tego terminu nie wlicza się terminów wyznaczonych przez Radę na
udzielenie przez stronę lub ministra właściwego do spraw finansów publicznych
informacji i wyjaśnień dotyczących sprawy.
§ 6. Opinię doręcza się ministrowi
właściwemu do spraw finansów publicznych oraz stronie. 
§ 7. Członek Rady, który nie zgadza się
ze stanowiskiem zawartym w opinii Rady lub z jego uzasadnieniem, może zgłosić
zdanie odrębne, sporządzając jego pisemne uzasadnienie. Członkowie Rady mogą
zgłosić wspólne zdanie odrębne. Zdania odrębne podlegają doręczeniu wraz
z opinią Rady. 
§ 8. Po wydaniu opinii Rada zwraca akta
sprawy ministrowi właściwemu do spraw finansów publicznych. 
§ 9. Niewydanie przez Radę opinii w
terminie, o którym mowa w § 5, uważa się za równoznaczne z opinią Rady
o zasadności zastosowania art. 119a. Rada zwraca akta sprawy ministrowi
właściwemu do spraw finansów publicznych. 
§ 10. Przepisu § 9 nie stosuje się w
przypadku zasięgania opinii na wniosek strony.
Art. 119j. § 1. Podmiot inny niż strona
postępowania zakończonego decyzją wydaną w sprawie, o której mowa w art. 119g §
1, uczestniczący w czynności, której skutki podatkowe określono w tej decyzji,
może skorygować swoją deklarację, uwzględniając treść decyzji, a także wystąpić
z wnioskiem o stwierdzenie nadpłaty lub zwrot podatku. 
§ 2. Przepis § 1 stosuje się odpowiednio
w razie umorzenia postępowania w następstwie skorygowania deklaracji, o
którym mowa w art. 81b § 1a. 
Art. 119k. § 1. W razie stwierdzenia, że
w sprawie nie zachodzą przesłanki zastosowania art. 119a, minister właściwy do
spraw finansów publicznych umarza postępowanie albo przekazuje sprawę
właściwemu organowi podatkowemu lub organowi kontroli skarbowej. Czynności
dokonane przed przekazaniem sprawy pozostają w mocy. 
§ 2. W przypadku wydania decyzji z
zastosowaniem art. 119a minister właściwy do spraw finansów publicznych
przekazuje przejęte postępowanie kontrolne organowi kontroli skarbowej.
§ 3. W sprawie przekazania, o którym
mowa w § 1 i 2, wydaje się postanowienie. 
§ 4. Postanowienie, o którym mowa w § 3,
doręcza się stronie oraz organowi, któremu sprawa lub postępowanie są
przekazywane. 
Art. 119l. W sprawach nieuregulowanych w
niniejszym rozdziale stosuje się przepisy działu IV. 
Rozdział 3
Rada
do Spraw Przeciwdziałania Unikaniu Opodatkowania
Art. 119m. Rada jest niezależnym
organem, którego zadaniem jest opiniowanie zasadności zastosowania art. 119a w
indywidualnych sprawach. 
Art. 119n. Radę powołuje minister
właściwy do spraw finansów publicznych na czteroletnią kadencję. Rada działa do
dnia powołania Rady kolejnej kadencji, nie dłużej jednak niż przez okres 6
miesięcy od dnia upływu kadencji.
Art.
119o. § 1. W skład Rady wchodzą: 
1)     2 osoby wskazane
przez ministra właściwego do spraw finansów publicznych;
2)     1 osoba
wskazana przez Prezesa Naczelnego Sądu Administracyjnego spośród sędziów
Naczelnego Sądu Administracyjnego w stanie spoczynku;
3)     2 osoby
powołane spośród pracowników szkół wyższych, jednostek organizacyjnych Polskiej
Akademii Nauk lub instytutów badawczych w rozumieniu ustawy z dnia 30
kwietnia 2010 r. o instytutach badawczych (Dz. U. z 2016 r. poz. 371);
4)     1 osoba
wskazana przez Komisję Wspólną Rządu i Samorządu Terytorialnego jako
przedstawiciel jednostek samorządu terytorialnego; 
5)     1 osoba
będąca doradcą podatkowym, wskazana przez Krajową Radę Doradców Podatkowych; 
6)     1 osoba
wskazana przez Ministra Sprawiedliwości; 
7)     1 osoba
wskazana przez Radę Dialogu Społecznego. 
§ 2.
Do Rady może być powołana osoba, która:
1)     ma wiedzę,
doświadczenie i autorytet w zakresie prawa podatkowego, systemu finansowego,
rynków finansowych, obrotu gospodarczego lub międzynarodowego prawa
gospodarczego dające rękojmię prawidłowej realizacji zadań Rady; 
2)     ma
obywatelstwo polskie; 
3)     korzysta z
pełni praw publicznych;
4)     ma pełną
zdolność do czynności prawnych; 
5)     nie była
prawomocnie skazana za przestępstwo lub przestępstwo skarbowe. 
§ 3. Podmiot wskazujący członka Rady
ocenia spełnianie przez niego przesłanki określonej w § 2 pkt 1. Osoby, o
których mowa w § 1 pkt 3, minister właściwy do spraw finansów publicznych
powołuje po zasięgnięciu pisemnej opinii podmiotu zatrudniającego tę osobę.
§ 4. Przed powołaniem w skład Rady osoba
powoływana składa oświadczenie o spełnieniu przesłanek, o których mowa w §
2 pkt 2–5.
§ 5. Minister właściwy do spraw finansów
publicznych, w celu wyłonienia kandydatów na członków Rady, o których mowa w §
1 pkt 3, zamieszcza w Biuletynie Informacji Publicznej na stronie podmiotowej
urzędu obsługującego ministra właściwego do spraw finansów publicznych
ogłoszenie o przyjmowaniu zgłoszeń kandydatów na członków Rady. Ogłoszenie
zawiera w szczególności termin składania zgłoszeń nie krótszy niż 30 dni od
dnia zamieszczenia ogłoszenia, sposób i miejsce składania zgłoszeń.
Art. 119p. § 1. Przed upływem kadencji
członkostwo w Radzie wygasa w razie śmierci członka, rezygnacji z członkostwa w
Radzie lub zaprzestania spełniania przez członka którejkolwiek z przesłanek, o
których mowa w art. 119o § 2 pkt 2–5. Wygaśnięcie członkostwa stwierdza
minister właściwy do spraw finansów publicznych. 
§ 2. Minister właściwy do spraw finansów
publicznych na wniosek przewodniczącego Rady może odwołać członka Rady w razie
nieusprawiedliwionego niewykonywania przez niego obowiązków lub nienależytego
ich wykonywania, w szczególności przyczynienia się do uchybienia terminowi
wydania opinii na wniosek strony, lub trwałej niemożności ich wykonywania.
Odwołanie przewodniczącego Rady nie wymaga wniosku, o którym mowa w zdaniu
pierwszym.
Art. 119q. § 1. Wygaśnięcie członkostwa
w Radzie lub odwołanie członka Rady nie wstrzymuje jej prac, chyba że skład Rady
uległ zmniejszeniu o więcej niż 2 członków. 
§ 2. Osoba powołana w miejsce członka
Rady, którego członkostwo ustało wskutek odwołania lub wygasło, pełni funkcję
do upływu kadencji Rady.
Art. 119r. § 1. Rada wybiera
przewodniczącego spośród swoich członków w głosowaniu tajnym, zwykłą
większością głosów, w obecności co najmniej połowy składu Rady, na pierwszym
posiedzeniu zwołanym przez ministra właściwego do spraw finansów publicznych,
odbywającym się nie później niż w terminie miesiąca od dnia powołania Rady. 
§ 2. Jeżeli przewodniczący nie zostanie
wybrany na pierwszym posiedzeniu, wybiera go minister właściwy do spraw
finansów publicznych. 
§ 3. Przewodniczący pełni funkcję do
końca kadencji Rady. W razie złożenia przez niego rezygnacji z funkcji przewodniczącego,
wygaśnięcia jego członkostwa lub jego odwołania, stosuje się odpowiednio tryb
wyboru przewodniczącego określony w § 1, z tym że minister właściwy do spraw
finansów publicznych zwołuje posiedzenie Rady tylko w przypadku, gdy nie
zostało ono zwołane przez dotychczasowego przewodniczącego w okresie pełnienia
przez niego funkcji. 
Art.
119s. § 1. Przewodniczący Rady:
1)     kieruje jej
pracami;
2)     zwołuje
posiedzenia Rady;
3)     wyznacza
członków Rady, których zadaniem jest sporządzenie projektu uzasadnienia opinii
Rady co do zasadności zastosowania art. 119a w indywidualnej sprawie;
4)     informuje
ministra właściwego do spraw finansów publicznych o każdym przypadku uchybienia
przez Radę terminowi określonemu w art. 119i § 5, podając przyczyny tego
uchybienia oraz wskazując członków Rady, którzy się do tego przyczynili. 
§ 2. Stanowisko co do zasadności
zastosowania art. 119a w indywidualnej sprawie Rada przyjmuje na posiedzeniu
bezwzględną większością głosów w obecności co najmniej połowy składu Rady. 
§ 3. Szczegółowy tryb pracy Rady określa
regulamin uchwalony przez nią zwykłą większością głosów w obecności co najmniej
połowy składu Rady. 
§ 4. Obsługę prac Rady zapewnia minister
właściwy do spraw finansów publicznych. Wydatki związane z działaniem Rady są
pokrywane z budżetu państwa z części, której dysponentem jest minister właściwy
do spraw finansów publicznych.
§ 5. Sekretarz Rady jest powoływany
przez ministra właściwego do spraw finansów publicznych spośród pracowników
urzędu obsługującego tego ministra. 
§ 6. Do zadań sekretarza Rady należy
organizacja posiedzeń Rady, w szczególności zapewnienie obsługi finansowej
związanej z funkcjonowaniem Rady oraz sprawowanie  obsługi
administracyjno-biurowej Rady. 
§ 7. Sekretarz może uczestniczyć w posiedzeniach
Rady bez prawa głosu. 
Art. 119t. Opinie Rady, po usunięciu
danych identyfikujących stronę oraz inne podmioty wskazane w jej treści, są
niezwłocznie zamieszczane w Biuletynie Informacji Publicznej na stronie
podmiotowej urzędu obsługującego ministra właściwego do spraw finansów
publicznych.
Art. 119u. Do wyłączenia członków Rady w
zakresie wydawania opinii w poszczególnych sprawach stosuje się
odpowiednio przepisy art. 130 § 1 i 2.
Art. 119v. § 1. Przewodniczącemu oraz
sekretarzowi Rady przysługuje wynagrodzenie za każdy miesiąc, w którym odbyło
się posiedzenie Rady.
§ 2.
Członkom Rady przysługuje:
1)     wynagrodzenie
za udział w pracach Rady, w tym za sporządzenie projektu uzasadnienia
stanowiska zawartego w opinii, z zastrzeżeniem § 3, przy czym sposób podziału
wynagrodzenia za sporządzenie projektu uzasadnienia stanowiska zawartego w
opinii między członków Rady wskazuje przewodniczący Rady;
2)     zwrot kosztów
podróży i noclegów obejmujący świadczenia przewidziane w przepisach o
należnościach przysługujących pracownikowi zatrudnionemu w państwowej lub
samorządowej jednostce sfery budżetowej z tytułu podróży służbowej na obszarze
kraju, w tym diety i ryczałty.
§ 3. W przypadku wydania opinii z
uchybieniem terminu określonego w art. 119i § 5 członkowi
Rady, który przyczynił się do uchybienia temu terminowi, nie przysługuje
wynagrodzenie za sporządzenie projektu uzasadnienia stanowiska zawartego w
opinii. 
§ 4.
Minister właściwy do spraw finansów publicznych określi, w drodze
rozporządzenia:
1)    
wysokość: 
a)    
wynagrodzenia: przewodniczącego Rady, sekretarza Rady oraz członka Rady za
uczestniczenie w posiedzeniach Rady, biorąc pod uwagę zakres ich obowiązków,
b)    
łącznego wynagrodzenia dla członków Rady za sporządzenie projektu uzasadnienia
stanowiska zawartego w opinii w indywidualnej sprawie, uwzględniając szacunkowo
nakład pracy niezbędny do przygotowania uzasadnienia opinii, a także mając na
uwadze, aby wysokość tego wynagrodzenia nie przekraczała dwukrotności kwoty
bazowej dla członków korpusu służby cywilnej, której wysokość, ustaloną według
odrębnych przepisów, określa ustawa budżetowa;
2)     warunki i
tryb zwrotu kosztów podróży i noclegów przysługującego członkom Rady w związku
z poniesieniem tych kosztów w ramach udziału w pracach Rady oraz sposób
obliczania wysokości albo maksymalną kwotę tego zwrotu, biorąc pod uwagę
racjonalność ponoszonych kosztów podróży i noclegów.
Rozdział 4
Opinie
zabezpieczające
Art. 119w. § 1. Zainteresowany może
zwrócić się do ministra właściwego do spraw finansów publicznych o wydanie
opinii zabezpieczającej. 
§ 2. Zainteresowani mogą wystąpić ze
wspólnym wnioskiem. 
§ 3. Wniosek może dotyczyć czynności
planowanej, rozpoczętej lub dokonanej. 
Art.
119x. § 1. Wniosek o wydanie opinii zabezpieczającej powinien zawierać dane
istotne z punktu widzenia skutków podatkowych czynności, w tym
w szczególności:
1)     dane
identyfikujące wnioskodawcę; 
2)     wskazanie
podmiotów dokonujących czynności; 
3)     wyczerpujący
opis czynności wraz ze wskazaniem występujących pomiędzy podmiotami związków, o
których mowa w art. 11 ustawy z dnia 15 lutego 1992 r. o podatku dochodowym od
osób prawnych i art. 25 ustawy z dnia 26 lipca 1991 r. o podatku dochodowym od
osób fizycznych; 
4)     wskazanie
celów, których realizacji czynność ma służyć; 
5)     wskazanie
ekonomicznego lub gospodarczego uzasadnienia czynności; 
6)     określenie
skutków podatkowych, w tym korzyści podatkowych, będących rezultatem czynności
objętych wnioskiem;
7)    
przedstawienie własnego stanowiska w sprawie. 
§ 2. Do wniosku o wydanie opinii
zabezpieczającej może być załączona dokumentacja dotycząca czynności, w
szczególności oryginały lub kopie umów lub ich projektów. 
§ 3. Wniosek o wydanie opinii zabezpieczającej
niespełniający wymogów określonych w § 1 lub innych wymogów określonych
przepisami prawa pozostawia się bez rozpatrzenia.
§ 4. Minister właściwy do spraw finansów
publicznych może zwrócić się o wyjaśnienie wątpliwości co do danych
zawartych we wniosku lub zorganizować spotkanie uzgodnieniowe w celu
wyjaśnienia tych wątpliwości.
Art. 119y. § 1. Minister właściwy do
spraw finansów publicznych wydaje opinię zabezpieczającą, jeżeli przedstawione
we wniosku okoliczności wskazują, że do czynności nie ma zastosowania art.
119a. 
§ 2. Minister właściwy do spraw finansów
publicznych odmawia wydania opinii zabezpieczającej, jeżeli przedstawione we
wniosku okoliczności wskazują, że do czynności ma zastosowanie art. 119a.
Odmawiając wydania opinii zabezpieczającej, wskazuje się okoliczności
świadczące o tym, że do czynności może mieć zastosowanie art. 119a.
§ 3. Odmowa wydania opinii
zabezpieczającej zawiera pouczenie o prawie wniesienia skargi do sądu
administracyjnego. 
Art. 119z. Złożenie wniosku o wydanie
opinii zabezpieczającej nie stanowi przeszkody do prowadzenia czynności
sprawdzających, kontroli podatkowej, postępowania podatkowego lub postępowania
kontrolnego prowadzonego przez organ kontroli skarbowej. 
Art.
119za. Opinia zabezpieczająca zawiera w szczególności:
1)     wyczerpujący opis
czynności, której dotyczył wniosek;
2)     ocenę, że do
czynności nie ma zastosowania przepis art. 119a; 
3)     pouczenie o
prawie wniesienia skargi do sądu administracyjnego. 
Art. 119zb. § 1. Wniosek o wydanie opinii
zabezpieczającej załatwia się bez zbędnej zwłoki, nie później niż w terminie 6
miesięcy od dnia otrzymania wniosku przez ministra właściwego do spraw finansów
publicznych. 
§ 2. Do terminu określonego w § 1 nie
wlicza się terminów i okresów, o których mowa w art. 139 § 4.
Art. 119zc. § 1. Wniosek o wydanie
opinii zabezpieczającej podlega opłacie w wysokości 20 000 zł, którą
należy wpłacić w terminie 7 dni od dnia złożenia wniosku.
§ 2.
Opłata podlega zwrotowi w przypadku: 
1)     wycofania
wniosku – w połowie; 
2)     uiszczenia
jej w kwocie wyższej niż należna – w odpowiedniej części. 
§ 3. Zwrot nienależnie uiszczonej opłaty
następuje nie później niż w terminie 7 dni od dnia zakończenia postępowania w
sprawie wydania opinii zabezpieczającej.
§ 4. Koszty postępowania, o których mowa
w art. 265 § 1 pkt 1 i 3, obciążają wnioskodawcę. 
Art. 119zd. § 1. Minister właściwy do
spraw finansów publicznych może z urzędu zmienić wydaną opinię zabezpieczającą
lub odmowę wydania opinii zabezpieczającej, jeżeli jest ona sprzeczna z
orzecznictwem Trybunału Konstytucyjnego lub Trybunału Sprawiedliwości Unii
Europejskiej. 
§ 2. Przepis § 1 stosuje się odpowiednio
do zmiany opinii zabezpieczającej wydanej w związku z zastosowaniem art. 14o.
Art. 119ze. W razie wycofania wniosku o
wydanie opinii zabezpieczającej przepisy art. 208 oraz art. 210–212 stosuje się
odpowiednio. 
Art. 119zf. W sprawach nieuregulowanych
w niniejszym rozdziale stosuje się odpowiednio przepisy art. 14b § 4 i 5, art.
14c § 4, art. 14d § 2 i 3, art. 14e § 1 pkt 2 i § 2–4, art. 14f § 3,
art. 14i § 2–5, art. 14o, art. 20g § 3, art. 120, art. 123, art. 125,
art. 126, art. 129, art. 130, art. 135, art. 140, art. 143, art. 165 § 3 i
3b, art. 165a, art. 168, art. 169 § 1–2 i 4, art. 170, art. 171, art. 189 § 3,
art. 197 § 1 i 3, art. 213–215 oraz przepisy działu IV rozdziałów 3a,
5, 6, 7, 9, 10, 14, 16 i 23.”; 
7)     w
art. 156 dodaje się § 5 w brzmieniu:
„§ 5. Wezwany w toku postępowania w
sprawie, o której mowa w art. 119g § 1, jest obowiązany do osobistego stawienia
się także poza obszarem województwa, w którym zamieszkuje lub przebywa.”;
8)     w
art. 200 dodaje się § 3 w brzmieniu:
„§ 3. Przed wydaniem decyzji z
zastosowaniem art. 119a minister właściwy do spraw finansów publicznych
wyznacza stronie czternastodniowy termin do wypowiedzenia się w sprawie
zebranego materiału dowodowego, przedstawiając ocenę prawną sprawy i pouczając
o prawie skorygowania deklaracji.”;
9)     w
art. 201 w § 1 w pkt 7 kropkę zastępuje się średnikiem i dodaje się pkt 8 w
brzmieniu: 
„8) w razie wystąpienia o opinię Rady.”;
10)   art. 202
otrzymuje brzmienie:
„Art. 202. Organ podatkowy, który
zawiesił postępowanie z przyczyn określonych w art. 201 § 1 pkt 1, 3, 4 i 8,
nie podejmuje żadnych czynności, z wyjątkiem tych, które mają na celu podjęcie
postępowania albo zabezpieczenie dowodu.”;
11)   w art. 210
po § 2a dodaje się § 2b i 2c w brzmieniu:
„§ 2b. W decyzji wydanej z zastosowaniem
art. 119a organ podatkowy wskazuje także wysokość zobowiązania podatkowego,
nadpłaty, zwrotu podatku lub straty podatkowej ustaloną albo określoną w
związku z zastosowaniem tego przepisu.
§ 2c. Decyzja organu podatkowego w
sprawie, w której Rada wydała negatywną opinię, zawiera ustosunkowanie się do
tej opinii.”;
12)   w art. 239d
dotychczasową treść oznacza się jako § 1 i dodaje się § 2 w brzmieniu:
„§ 2. Nie nadaje się rygoru
natychmiastowej wykonalności decyzji wydanej z zastosowaniem art. 119a.”;
13)   w art. 265 w
§ 1 po pkt 2a dodaje się pkt 2b w brzmieniu:
„2b)  koszty związane z osobistym
stawiennictwem strony poza obszar województwa, w którym zamieszkuje lub
przebywa, oraz koszty stawiennictwa związane ze skorzystaniem przez stronę
z prawa wglądu do akt sprawy, jeżeli postępowanie jest prowadzone w sprawie, o
której mowa w art. 119g § 1, ustalone zgodnie z przepisami zawartymi w dziale 2
tytułu III ustawy z dnia 28 lipca 2005 r. o kosztach sądowych w sprawach
cywilnych;”;
14)   w art. 294:
a)     w
§ 1 w pkt 6 kropkę zastępuje się średnikiem i dodaje się pkt 7 w brzmieniu:
„7)    członkowie Rady.”,
b)     §
3 otrzymuje brzmienie:
„§ 3. Zachowanie tajemnicy skarbowej
obowiązuje również po ustaniu zatrudnienia, zakończeniu stażu lub praktyki lub
po ustaniu członkostwa w Radzie.”.
Art. 2. W ustawie z dnia 30
sierpnia 2002 r. – Prawo o postępowaniu przed sądami administracyjnymi (Dz. U.
z 2012 r. poz. 270, z późn. zm.[4])) wprowadza
się następujące zmiany:
1)     w
art. 3 w § 2 pkt 4a otrzymuje brzmienie:
,,4a)  pisemne interpretacje
przepisów prawa podatkowego wydawane w indywidualnych sprawach, opinie
zabezpieczające i odmowy wydania opinii zabezpieczających;”; 
2)    
art. 57a otrzymuje brzmienie:
,,Art. 57a. Skarga na pisemną
interpretację przepisów prawa podatkowego wydaną w indywidualnej sprawie,
opinię zabezpieczającą i odmowę wydania opinii zabezpieczającej może być oparta
wyłącznie na zarzucie naruszenia przepisów postępowania, dopuszczeniu się błędu
wykładni lub niewłaściwej oceny co do zastosowania przepisu prawa materialnego.
Sąd administracyjny jest związany zarzutami skargi oraz powołaną podstawą
prawną.”; 
3)     w
art. 146 § 1 otrzymuje brzmienie:
„§ 1. Sąd, uwzględniając skargę na akt
lub czynność, o których mowa w art. 3 § 2 pkt 4 i 4a, uchyla ten akt,
interpretację, opinię zabezpieczającą lub odmowę wydania opinii
zabezpieczającej albo stwierdza bezskuteczność czynności. Przepis art. 145 § 1
pkt 1 stosuje się odpowiednio.”.
Art. 3. W ustawie z dnia 11
marca 2004 r. o podatku od towarów i usług (Dz. U. z 2011 r. Nr 177,
poz. 1054, z późn. zm.[5])) wprowadza
się następujące zmiany:
1)     w
art. 5 dodaje się ust. 4 i 5 w brzmieniu:
„4. W przypadku wystąpienia nadużycia
prawa dokonane czynności, o których mowa w ust. 1, wywołują jedynie takie
skutki podatkowe, jakie miałyby miejsce w przypadku odtworzenia sytuacji, która
istniałaby w braku czynności stanowiących nadużycie prawa.
5. Przez   nadużycie prawa rozumie
się dokonanie czynności, o których mowa w ust. 1, w ramach transakcji,
która pomimo spełnienia warunków formalnych ustanowionych w przepisach ustawy,
miała zasadniczo na celu osiągnięcie korzyści podatkowych, których przyznanie
byłoby sprzeczne z celem, któremu służą te przepisy.”; 
2)     w art. 109:
a)     ust. 3 otrzymuje brzmienie:
„3. Podatnicy, z wyjątkiem podatników
wykonujących wyłącznie czynności zwolnione od podatku na podstawie art. 43 ust.
1 lub przepisów wydanych na podstawie art. 82 ust. 3 oraz podatników, u których
sprzedaż jest zwolniona od podatku na podstawie art. 113 ust.  1 lub 9, są
obowiązani prowadzić ewidencję zawierającą dane niezbędne do prawidłowego
sporządzenia deklaracji podatkowej oraz informacji podsumowującej. Ewidencja
powinna zawierać w szczególności dane niezbędne do określenia przedmiotu i
podstawy opodatkowania, wysokości kwoty podatku należnego, korekt podatku
należnego, kwoty podatku naliczonego obniżającej kwotę podatku należnego,
korekt podatku naliczonego, kwoty podatku podlegającej wpłacie do urzędu
skarbowego lub zwrotowi z tego urzędu, a także inne dane służące identyfikacji
poszczególnych transakcji, w tym numer, za pomocą którego kontrahent jest
zidentyfikowany na potrzeby podatku lub podatku od wartości dodanej.”,
b)     dodaje się ust. 8a w
brzmieniu:
„8a. Ewidencja, o której mowa w ust. 3,
prowadzona jest w formie elektronicznej przy użyciu programów komputerowych.”.
Art.
4. W ustawie z dnia 10 września 2015 r. o zmianie ustawy –
Ordynacja podatkowa oraz niektórych innych ustaw (Dz. U. poz. 1649) art. 29
otrzymuje brzmienie:
„Art. 29. Mikroprzedsiębiorcy, mali i
średni przedsiębiorcy w rozumieniu ustawy zmienianej w art. 12 w okresie od
dnia 1 lipca 2016 r. do dnia 30 czerwca 2018 r. mogą przekazywać dane w postaci
elektronicznej odpowiadającej strukturze logicznej, o której mowa w art. 193a §
2 ustawy zmienianej w art. 1, w brzmieniu nadanym niniejszą ustawą, na żądanie
skierowane na podstawie art. 193a, art. 274c § 1 pkt 2 i art. 287 § 1 pkt 3
ustawy zmienianej w art. 1, w brzmieniu nadanym niniejszą ustawą, oraz art. 287
§ 1 pkt 3 ustawy zmienianej w art. 1, w brzmieniu nadanym niniejszą ustawą, w
związku z art. 31 ust. 1 ustawy zmienianej w art. 4, w brzmieniu nadanym
niniejszą ustawą, a także art. 13b ust. 1 pkt 2 ustawy, o której mowa w art. 4,
w brzmieniu nadanym niniejszą ustawą.”.
Art. 5. 1.
Przepis art. 14na ustawy zmienianej w art. 1 ma zastosowanie do interpretacji
indywidualnych wydanych od dnia wejścia w życie niniejszej ustawy.
2. Przepisy art. 14b § 5b i 5c ustawy
zmienianej w art. 1 nie mają zastosowania do interpretacji indywidualnych, w
przypadku których wnioski o ich wydanie złożono przed dniem wejścia w życie
niniejszej ustawy.
Art.
6. 1. Informację, o której mowa w art. 82 § 1b ustawy
zmienianej w art. 1, w brzmieniu nadanym niniejszą ustawą, składa się za
miesiące, które przypadają od dnia 1 lipca 2016 r.
2. Do przekazywania informacji, o której mowa
w art. 82 § 1b ustawy zmienianej w art. 1, w brzmieniu nadanym niniejszą
ustawą:
1)     za miesiące, które przypadają
od dnia 1 lipca 2016 r. do dnia 31 grudnia 2016 r., nie są obowiązani mali i
średni przedsiębiorcy w rozumieniu ustawy z dnia 2 lipca 2004 r. o swobodzie
działalności gospodarczej (Dz. U. z 2015 r. poz. 584, z późn. zm.[6]));
2)     za miesiące, które przypadają
od dnia 1 lipca 2016 r. do dnia 31 grudnia 2017 r., nie są obowiązani
mikroprzedsiębiorcy w rozumieniu ustawy, o której mowa
w pkt 1.
Art. 7. Przepisy
art. 119a–119f ustawy zmienianej w art. 1 mają zastosowanie do korzyści
podatkowej uzyskanej po dniu wejścia w życie niniejszej ustawy. 
Art. 8.
1.
Tworzy się Radę do Spraw Przeciwdziałania Unikaniu Opodatkowania.
2. Radę do Spraw Przeciwdziałania
Unikaniu Opodatkowania pierwszej kadencji powołuje się w terminie 60 dni od
dnia wejścia w życie niniejszej ustawy.
Art. 9. Ustawa
wchodzi w życie po upływie 30 dni od dnia ogłoszenia, z wyjątkiem:
1)     art. 1 pkt 5, art. 4 i
art. 6, które wchodzą w życie z dniem 1 lipca 2016 r.; 
2)     art. 3 pkt 2 lit. a, który
wchodzi w życie z dniem 1 stycznia 2017 r.;
3)     art. 3 pkt 2 lit. b, który
wchodzi w życie z dniem 1 stycznia 2018 r. 
 
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński
 
 







[1])   
Niniejszą ustawą zmienia się ustawy: ustawę z dnia 30 sierpnia 2002 r. – Prawo
o postępowaniu przed sądami administracyjnymi, ustawę z dnia 11 marca 2004 r. o
podatku od towarów i usług oraz ustawę z dnia 10 września 2015 r. o zmianie ustawy
– Ordynacja podatkowa oraz niektórych innych ustaw.


[2])   
Zmiany tekstu jednolitego wymienionej ustawy zostały ogłoszone w Dz. U. z 2015
r. poz. 699, 978, 1197, 1269, 1311, 1649, 1923, 1932 i 2184 oraz z 2016 r. poz.
195 i 615.


[3])   
Zmiany tekstu jednolitego wymienionej ustawy zostały ogłoszone w Dz. U. z 2012
r. poz. 1342, 1448, 1529 i 1530, z 2013 r. poz. 35, 1027 i 1608, z 2014 r.
poz. 312, 1171 i 1662, z 2015 r. poz. 211, 605, 978, 1223 i 1649 oraz z 2016 r.
poz. 615.


[4])   
Zmiany tekstu jednolitego wymienionej ustawy zostały ogłoszone w Dz. U. z 2012
r. poz. 1101 i 1529, z 2014 r. poz. 183 i 543, z 2015 r. poz. 658, 1191,
1224, 1269 i 1311 oraz z 2016 r. poz. 394.


[5])   
Zmiany tekstu jednolitego wymienionej ustawy zostały ogłoszone w Dz. U. z 2012
r. poz. 1342, 1448, 1529 i 1530, z 2013 r. poz. 35, 1027 i 1608, z 2014 r.
poz. 312, 1171 i 1662, z 2015 r. poz. 211, 605, 978, 1223 i 1649 oraz z 2016 r.
poz. 615.


[6])   
Zmiany tekstu jednolitego wymienionej ustawy zostały ogłoszone w Dz. U. z 2015
r. poz. 699, 875, 978, 1197, 1268, 1272, 1618, 1649, 1688, 1712, 1844 i 1893
oraz z 2016 r. poz. 65, 352 i 615.
