



Dz.U. z 2001 r. Nr 42, poz. 474
                                       
                                       
                                       
                                       
                                       
                                    USTAWA
                          z dnia 11 kwietnia 2001 r.
                                       
     o zmianie ustawy o doradztwie podatkowym oraz niektórych innych ustaw
                                       
                                       
                                    Art. 1.
W ustawie z dnia 5 lipca 1996 r. o doradztwie podatkowym (Dz.U. Nr 102, poz.
475, z 1997 r. Nr 88, poz. 554 i z 2000 r. 94, poz. 1037) wprowadza się
następujące zmiany:
1) w art. 2:
   a) w ust. 1:
       - w pkt 1 wyrazy "zobowiązań podatkowych" zastępuje się wyrazami "obowiązków
podatkowych",
       - w pkt 3 przecinek na końcu zdania zastępuje się kropką,
       - skreśla się pkt 4,
   b) po ust. 1 dodaje się ust. 1a w brzmieniu:
        "1a. Przepis ust. 1 stosuje się odpowiednio do czynności wykonywanych
           na rzecz osób trzecich odpowiedzialnych za zaległości podatkowe
           oraz następców prawnych podatników, płatników lub inkasentów w
           rozumieniu przepisów ustawy z dnia 29 sierpnia 1997 r. - Ordynacja
           podatkowa (Dz.U. Nr 137, poz. 926 i Nr 160, poz. 1083, z 1998 r. Nr
           106, poz. 668, z 1999 r. Nr 11, poz. 95 i Nr 92, poz. 1062 oraz z
           2000 r. Nr 94, poz. 1037, Nr 116, poz. 1216, Nr 120, poz. 1268 i Nr
           122, poz. 1315).";
2) w art. 4 w ust. 1 w pkt 3 w lit. d) przecinek zastępuje się kropką i
  skreśla się pkt 4;
3) w art. 6:
   a) w ust. 1:
     - skreśla się pkt 1,
     - pkt 6 otrzymuje brzmienie:
         "6) odbyła w Polsce dwuletnią praktykę zawodową,",
   b) ust. 2 otrzymuje brzmienie:
     "2. Na listę doradców podatkowych wpisuje się również osoby, które
       spełniają warunki określone w ust. 1 pkt 2-5 oraz:
         1) są członkami Państwowej Komisji Egzaminacyjnej do Spraw Doradztwa
           Podatkowego, lub
         2) posiadają stopień naukowy doktora habilitowanego nauk prawnych
           lub nauk ekonomicznych w zakresie prawa finansowego lub
           finansów.";
4) art. 7 otrzymuje brzmienie:
       "Art. 7. 1. Krajowa Rada Doradców Podatkowych prowadzi listę doradców
              podatkowych, zwaną dalej "listą", oraz podejmuje decyzje w
              sprawach wpisu na listę lub skreślenia z niej. Krajowa Rada
              Doradców Podatkowych doręcza te decyzje ministrowi właściwemu do
              spraw finansów publicznych w ciągu 14 dni od dnia ich podjęcia.
         2. Wpisu na listę dokonuje się na wniosek osoby spełniającej
           warunki, o których mowa w art. 6 ust. 1 lub 2.
         3. Wniosek, o którym mowa w ust. 2, zawiera następujące dane:
           1) nazwisko, imię oraz datę urodzenia,
           2) miejsce zamieszkania,
           3) miejsce wykonywania doradztwa podatkowego (siedzibę),
           4) numer identyfikacji podatkowej (NIP),
           5) zmiany danych wymienionych w pkt 1-4, dokonane w ciągu 5 lat
             poprzedzających złożenie wniosku o wpis.
         4. Do wniosku dołącza się w szczególności:
           1) oświadczenie o spełnianiu warunków określonych w art. 6 ust. 1
             pkt 2 i 3,
           2) aktualne zaświadczenie o niekaralności z Centralnego Rejestru
             Skazanych Ministerstwa Sprawiedliwości,
           3) dokumenty potwierdzające spełnienie warunku, o którym mowa w
             art. 6 ust. 1 pkt 6.
         5. Wpis doradcy podatkowego na listę obejmuje:
           1) numer i datę wpisu,
           2) dane wymienione w ust. 3 pkt 1-4.
         6. Doradca podatkowy jest obowiązany zawiadomić Krajową Radę
           Doradców Podatkowych o wszelkich zmianach danych określonych w
           ust. 3 w terminie 14 dni od dnia zaistnienia tych zmian.";
5) w art. 8 ust. 2 wyrazy "będę wykonywał" zastępuje się wyrazami "będę
  wykonywać";
6) użyte w art. 10 ust. 1 pkt 2, art. 16, art. 18 ust. 1, art. 50 ust. 3 pkt
  4, art. 63 ust.
  1-3, art. 69 ust. 4, art. 72 ust. 2, art. 73, art. 83 ust. 1 i 2, art. 84
  ust. 1 i 4, art. 88, art. 92 w różnych przypadkach wyrazy "Minister
  Finansów" zastępuje się użytymi w odpowiednich przypadkach wyrazami
  "minister właściwy do spraw finansów publicznych";
7) w art. 10:
   a) w ust. 1 pkt 2 wyrazy "w razie" zastępuje się wyrazami "w przypadku",
   b) dodaje się ust. 1a w brzmieniu:
      "1a. Utrata prawa wykonywania zawodu, o której mowa w ust. 1 pkt 2 lit.
         a), następuje w wyniku prawomocnego orzeczenia:
         1) środka karnego zakazu wykonywania zawodu,
         2) środka karnego pozbawienia praw publicznych,
         3) o całkowitym lub o częściowym ubezwłasnowolnieniu,
         4) sądu dyscyplinarnego o pozbawieniu prawa wykonywania zawodu.",
   c) w ust. 2 i 3 wyrazy "art. 6 ust. 1-4" zastępuje się wyrazami "art. 6
     ust. 1 pkt 2-4",
   d) w ust. 4:
       - skreśla się wyrazy "dopełniła obowiązku ubezpieczenia i",
       - wyrazy "art. 6 ust. 1 pkt 1-4" zastępuje się wyrazami "art. 6 ust. 1
        pkt 2-4";
8) w art. 11 ust. 2 otrzymuje brzmienie:
     "2. Krajowa Rada Doradców Podatkowych, w porozumieniu z ministrem
       właściwym do spraw finansów publicznych, określi wysokość opłaty, o
       której mowa w ust. 1, oraz termin jej uiszczenia.";
9) art. 12 otrzymuje brzmienie:
     "Art. 12. Minister właściwy do spraw finansów publicznych, po
           zasięgnięciu opinii Krajowej Rady Doradców Podatkowych, określi, w
           drodze rozporządzenia, sposób, tryb i zakres podawania do
           publicznej wiadomości danych dotyczących osób wpisanych na listę
           doradców podatkowych, mając na uwadze upowszechnienie informacji
           o nadanym numerze wpisu na listę doradców podatkowych oraz o
           miejscu wykonywania czynności doradztwa podatkowego.";
10) art. 13 otrzymuje brzmienie:
      "Art. 13. 1. Decyzje w sprawach wpisu na listę lub skreślenia z niej
             oraz o odmowie dopuszczenia do egzaminu są decyzjami
             administracyjnymi.
         2. Decyzję podpisuje przewodniczący posiedzenia, na którym decyzja
           została podjęta.
         3. Do decyzji, o których mowa w ust. 1, stosuje się odpowiednio art.
           127 § 3 Kodeksu postępowania administracyjnego.";
11) art. 14 otrzymuje brzmienie:
      "Art. 14. 1. Minister właściwy do spraw finansów publicznych prowadzi
             rejestr osób prawnych uprawnionych do wykonywania doradztwa
             podatkowego, zwany dalej "rejestrem".
         2. Wpis dokonywany jest na wniosek osoby prawnej spełniającej
           warunki, o których mowa w art. 4 ust. 1 pkt 1 lub 3. Obowiązek
           złożenia wniosku ciąży na organie zarządzającym osoby prawnej.
         3. Wniosek osoby prawnej o dokonanie wpisu w rejestrze zawiera:
           1) dane wymienione w ust. 4,
           2) odpis umowy spółki lub statutu,
           3) aktualny wypis z właściwego rejestru sądowego.
         4. Wpis w rejestrze zawiera następujące dane:
           1) pełną i skróconą firmę (nazwę) osoby prawnej, adres jej siedziby
             oraz numer identyfikacji podatkowej (NIP),
           2) formę organizacyjno-prawną,
           3) nazwiska, imiona i adresy oraz numery identyfikacji podatkowej
             (NIP) wspólników (akcjonariuszy), członków zarządów oraz organów
             nadzoru spółek, o których mowa w art. 4 ust. 1 pkt 3,
           4) nazwiska, imiona i adresy oraz numery identyfikacji podatkowej
             (NIP) członków organów zarządzających osób prawnych, o których
             mowa w art. 4 ust. 1 pkt 1.
         5. Osoba prawna wpisana do rejestru jest obowiązana zawiadomić
           ministra właściwego do spraw finansów publicznych o wszelkich
           zmianach danych określonych w ust. 4 w terminie 30 dni od dnia
           zaistnienia tych zmian.
         6. Minister właściwy do spraw finansów publicznych ogłasza w
           Dzienniku Urzędowym Ministerstwa Finansów komunikat o dokonaniu
           wpisu osoby prawnej do rejestru, a także o zmianie lub skreśleniu
           tego wpisu.
         7. Komunikat, o którym mowa w ust. 6, zawiera pełną i skróconą nazwę
           osoby prawnej oraz adres jej siedziby.
         8. Komunikat, o którym mowa w ust. 6, minister właściwy do spraw
           finansów publicznych podaje do publicznej wiadomości niezwłocznie,
           nie później jednak niż w terminie 60 dni, od dnia dokonania wpisu
           do rejestru lub od dnia otrzymania zawiadomienia, o którym mowa w
           ust. 5.";
12) art. 19 otrzymuje brzmienie:
    "Art. 19. 1. Minister właściwy do spraw finansów publicznych pobiera
            opłatę za dokonanie wpisu w rejestrze.
           2.    Opłata, o której mowa w ust. 1, stanowi dochód budżetu
            państwa.
           3. Minister właściwy do spraw finansów publicznych określi, w
            drodze rozporządzenia, wysokość i termin uiszczenia opłaty za
            wpis do rejestru osób prawnych uprawnionych do wykonywania
            doradztwa podatkowego, biorąc pod uwagę koszty postępowania
            administracyjnego oraz innych czynności związanych z prowadzeniem
            rejestru oraz publikowaniem komunikatów.";
13) w art. 20:
   a) ust. 3 otrzymuje brzmienie:
     "3. Państwowa Komisja Egzaminacyjna do Spraw Doradztwa Podatkowego, zwana
       dalej "Komisją Egzaminacyjną", ustala zakres tematyczny egzaminu na
       doradcę podatkowego dla osób zajmujących stanowiska lub wykonujących
       zawody wymienione w ust. 2.",
   b) dodaje się ust. 4 w brzmieniu:
     "4. Zakres tematyczny egzaminu, o którym mowa w ust. 3, ustalany jest w
       stosunku do sędziów i prokuratorów po zasięgnięciu opinii Ministra
       Sprawiedliwości, a w stosunku do adwokatów, radców prawnych,
       notariuszy i biegłych rewidentów - właściwego samorządu zawodowego.";
14) w art. 21:
   a) w ust. 1 wyrazy "art. 6 ust. 1 pkt 1-3" zastępuje się wyrazami "art. 6
     ust. 1 pkt 2 i 3",
   b) w ust. 2 wyrazy "art. 6 ust. 1 pkt 1-3 i 5" zastępuje się wyrazami "art.
     6 ust. 1 pkt 2, 3 i 5", a wyrazy "Państwowa Komisja Egzaminacyjna do
     Spraw Doradztwa Podatkowego" zastępuje się wyrazami "Komisja
     Egzaminacyjna",
   c) w ust. 4 zdanie drugie otrzymuje brzmienie:
      "Praktykę po zdaniu egzaminu odbywa się w urzędach i w izbach
       skarbowych, w urzędach kontroli skarbowej, u doradców podatkowych lub
       w spółkach doradztwa podatkowego.",
   d) dodaje się ust. 4a w brzmieniu:
      "4a. Krajowa Rada Doradców Podatkowych może zwolnić obywatela polskiego
         lub obywatela Unii Europejskiej z wymogu określonego w art. 6 ust. 1
         pkt 6, jeżeli nabyli oni w państwie członkowskim Unii Europejskiej
         uprawnienia doradcy podatkowego i wykonywali zawód doradcy
         podatkowego co najmniej przez 2 lata w jednym z państw członkowskich
         Unii Europejskiej.",
   e) ust. 5 otrzymuje brzmienie:
     "5. Minister właściwy do spraw finansów publicznych, po zasięgnięciu
       opinii Krajowej Rady Doradców Podatkowych, określi, w drodze
       rozporządzenia, szczegółowe warunki odbywania praktyki, o której mowa
       w ust. 4, oraz rodzaje zatrudnienia traktowane na równi z praktyką,
       mając na uwadze zapewnienie odpowiednich warunków w celu przygotowania
       kandydatów na doradców podatkowych do wykonywania zawodu.";
15) art. 22 otrzymuje brzmienie:
      "Art. 22. 1. Egzamin na doradcę podatkowego przeprowadza Komisja
             Egzaminacyjna.
         2. Komisja Egzaminacyjna składa się z pięćdziesięciu pięciu członków
           powoływanych i odwoływanych przez ministra właściwego do spraw
           finansów publicznych. Minister właściwy do spraw finansów
           publicznych powołuje przewodniczącego Komisji Egzaminacyjnej
           spośród jej członków.
         3. Minister właściwy do spraw finansów publicznych odwołuje
           przewodniczącego lub członka Komisji Egzaminacyjnej:
           1) na jego wniosek,
           2) z urzędu - w przypadku prawomocnego skazania za popełnione
             przestępstwo.
         4. Kadencja Komisji Egzaminacyjnej trwa 4 lata; Komisja może działać
           do czasu powołania Komisji Egzaminacyjnej kolejnej kadencji, nie
           dłużej jednak niż przez okres 6 miesięcy od dnia zakończenia
           kadencji.
         5. Kadencja osoby powołanej w miejsce odwołanego członka kończy się
           wraz z upływem kadencji Komisji Egzaminacyjnej.
         6. Komisja Egzaminacyjna składa się z:
           1) dwudziestu przedstawicieli ministra właściwego do spraw finansów
             publicznych powoływanych spośród pracowników Ministerstwa
             Finansów, organów podatkowych lub organów kontroli skarbowej,
           2) pięciu sędziów Naczelnego Sądu Administracyjnego delegowanych
             przez Prezesa tego Sądu,
           3) dziesięciu pracowników naukowych lub naukowo-dydaktycznych w
             dziedzinach objętych zakresem tematycznym egzaminu powoływanych
             spośród kandydatów zgłaszanych przez placówki naukowe lub wyższe
             uczelnie,
           4) dwudziestu przedstawicieli Krajowej Rady Doradców Podatkowych
             powoływanych spośród kandydatów przedstawianych przez tę Radę.
         7. Komisja Egzaminacyjna ustala wykaz pytań i zadań oraz podaje go
           do publicznej wiadomości.
         8. Komisja Egzaminacyjna przeprowadza egzaminy w sześcioosobowych
           składach egzaminacyjnych.
         9. Obsługę administracyjno-biurową Komisji Egzaminacyjnej zapewnia
           minister właściwy do spraw finansów publicznych.";
16) art. 23 otrzymuje brzmienie:
      "Art. 23. 1. Przewodniczący Komisji Egzaminacyjnej kieruje jej pracami,
             wyznacza składy egzaminacyjne spośród członków Komisji, ustala
             przewodniczących tych składów oraz terminy egzaminów.
         2. Przewodniczącemu Komisji Egzaminacyjnej przysługuje
           wynagrodzenie.
         3. Członkom Komisji Egzaminacyjnej przysługuje wynagrodzenie za
           udział w pracach Komisji oraz zwrot kosztów podróży i noclegów.";
17) w art. 24 w ust. 3 wyraz "powtórzony" zastępuje się wyrazem "powtarzany";
18) w art. 25 ust. 2 otrzymuje brzmienie:
     "2. Minister właściwy do spraw finansów publicznych określi, w drodze
       rozporządzenia, wysokość opłaty, o której mowa w ust. 1, mając na
       uwadze koszty przeprowadzania egzaminów oraz wydatki związane z
       funkcjonowaniem Komisji Egzaminacyjnej.";
19) art. 26 otrzymuje brzmienie:
      "Art. 26. 1. Minister właściwy do spraw finansów publicznych, po
             zasięgnięciu opinii Krajowej Rady Doradców Podatkowych określi,
             w drodze rozporządzenia, regulamin przeprowadzania egzaminów na
             doradcę podatkowego.
         2. Minister właściwy do spraw finansów publicznych określi, w drodze
           rozporządzenia:
           1) wysokość wynagrodzenia Przewodniczącego Komisji Egzaminacyjnej,
           2) sposób ustalania i wysokość wynagrodzeń członków Komisji
             Egzaminacyjnej za udział w posiedzeniach Komisji, przeprowadzanie
             egzaminów oraz przygotowywanie projektów pytań i zadań
             egzaminacyjnych, uwzględniając zakres obowiązków poszczególnych
             członków,
           3) szczegółowe zasady przysługującego członkom Komisji
             Egzaminacyjnej zwrotu kosztów podróży i noclegów, poniesionych w
             związku z udziałem w pracach Komisji.";
20) art. 27 otrzymuje brzmienie:
      "Art. 27. 1. Doradca podatkowy wykonuje ten zawód jako:
           1) osoba fizyczna prowadząca działalność we własnym imieniu i na
             własny rachunek lub jako uczestnik spółki niemającej osobowości
             prawnej, z wyjątkiem spółki komandytowej i spółki komandytowoakcyjnej,

           2) osoba pozostająca w stosunku pracy z podmiotami, o których mowa
             w pkt 1, oraz z podmiotami, o których mowa w art. 3 i art. 4 ust.
             1.
         2. Doradcy podatkowi mogą wykonywać swój zawód uczestnicząc w
           spółkach, o których mowa w ust. 1 pkt 1, pod warunkiem że
           wspólnikami w tych spółkach są wyłącznie doradcy podatkowi.";
21) art. 28 otrzymuje brzmienie:
     "Art. 28. Doradca podatkowy wykonujący ten zawód może być zatrudniony
           także:
           1) w samorządzie doradców podatkowych,
           2) w charakterze pracownika naukowo-dydaktycznego, dydaktycznego
             lub naukowego.";
22) art. 29 skreśla się;
23) art. 30 otrzymuje brzmienie:
     "Art. 30. Doradcy podatkowi będący wspólnikami spółek, o których mowa w
           art. 27 ust. 1 pkt 1, przesyłają w terminie 14 dni od dnia zawarcia
           umowy lub uprawomocnienia się postanowienia sądu rejestrowego,
           Krajowej Radzie Doradców Podatkowych odpis umowy spółki, a w
           stosunku do spółek handlowych także wypis z rejestru
           przedsiębiorców.";
24) w art. 31:
   a) ust. 1 otrzymuje brzmienie:
     "1. Doradca podatkowy wykonujący ten zawód nie może prowadzić
       działalności gospodarczej, z zastrzeżeniem ust. 2-4, oraz pozostawać w
       stosunku pracy lub stosunku służbowym, z wyjątkiem przypadków
       określonych w art. 27 ust. 1 pkt 2 i w art. 28.",
   b) ust. 3 otrzymuje brzmienie:
     "3. Doradca podatkowy wykonujący ten zawód może również:
         1) prowadzić działalność w zakresie prowadzenia ksiąg rachunkowych,
         2) świadczyć usługi doradztwa lub prowadzić rozliczenia w zakresie
           innych zobowiązań publicznoprawnych.";
25) art. 34 otrzymuje brzmienie:
      "Art. 34. 1. Doradca podatkowy obowiązany jest zawiadomić Krajową Radę
             Doradców Podatkowych w terminie 30 dni od daty wpisu na listę o
             zamiarze niewykonywania zawodu przez okres co najmniej 6
             miesięcy, licząc od dnia wpisu.
         2. Doradca podatkowy obowiązany jest zawiadomić Krajową Radę
           Doradców Podatkowych o przerwie w wykonywaniu zawodu trwającej
           dłużej niż 6 miesięcy.
         3. Okresy, o których mowa w ust. 1 i 2, traktuje się jako
           zawieszenie wykonywania zawodu.";
26) art. 35 skreśla się;
27) w art. 36 w pkt 2 skreśla się wyrazy "zgodnie z zasadami określonymi przez
  Krajową Radę Doradców Podatkowych";
28) w art. 37 ust. 3 otrzymuje brzmienie:
     "3. Przepis ust. 1 i 2 stosuje się odpowiednio do osób zatrudnionych
       przez doradcę podatkowego oraz przez podmioty, o których mowa w art. 4
       ust. 1, w zakresie wykonywania przez te osoby czynności doradztwa
       podatkowego.";
29) w art. 38 ust. 2 i 3 otrzymują brzmienie:
     "2. Organy podatkowe, pracownicy zatrudnieni w organach podatkowych,
       organy kontroli skarbowej, pracownicy urzędów kontroli skarbowej, a
       także minister właściwy do spraw finansów publicznych oraz pracownicy
       Ministerstwa Finansów nie mogą w jakiejkolwiek formie reklamować
       konkretnego podmiotu świadczącego doradztwo podatkowe.
     3. Przepis ust. 1 stosuje się również do podmiotów, o których mowa w
       art. 4 ust. 1, w zakresie wykonywania przez te podmioty czynności
       doradztwa podatkowego.";
30) art. 39 otrzymuje brzmienie:
      "Art. 39. 1. Doradca podatkowy jest obowiązany przechowywać przez okres
             5 lat kopie sporządzanych na piśmie opinii, wystąpień w imieniu
             podatników, płatników, inkasentów oraz osób, o których mowa w
             art. 2 ust. 1a, w sprawach obowiązków podatkowych, a także
             udzielonych im porad.
         2. Po upływie okresu, o którym mowa w ust. 1, doradca podatkowy
           obowiązany jest zniszczyć dokumenty określone w ust. 1.
         3. Przepisy ust. 1 i 2 stosuje się również do podmiotów, o których
           mowa w art. 4 ust. 1.";
31) w art. 40:
   a) w ust. 2 wyraz "także" zastępuje się wyrazem "odpowiednio",
   b) ust. 3 otrzymuje brzmienie:
     "3. Firma (nazwa), o której mowa w ust. 1, obejmuje imię i nazwisko
       doradcy podatkowego oraz ustawowe określenie zawodu "doradca
       podatkowy", a w przypadku spółek niemających osobowości prawnej imiona
       i nazwiska wszystkich wspólników oraz ustawowe określenie zawodu
       "doradca podatkowy". Tytuły służbowe lub inne godności i tytuły, z
       wyjątkiem stopni i tytułów naukowych, nie mogą być zamieszczone w
       oznaczeniu firmy (nazwy).";
32) art. 41 otrzymuje brzmienie:
    "Art. 41. 1. W postępowaniu przed organami administracji publicznej w
            sprawach obowiązków podatkowych pełnomocnikiem podatnika,
            płatnika, inkasenta oraz osób, o których mowa w art. 2 ust. 1a,
            może być również doradca podatkowy.
           2. Doradca podatkowy uprawniony jest do występowania w charakterze
            pełnomocnika w postępowaniu w zakresie sądowej kontroli decyzji
            administracyjnych w sprawach dotyczących obowiązków podatkowych.
           3. Doradca podatkowy może sam uwierzytelnić odpis udzielonego mu
            pełnomocnictwa.";
33) dodaje się art. 41a w brzmieniu:
    "Art. 41a. 1. Wynagrodzenie za czynności doradcy podatkowego ustala umowa
             z klientem.
         2. Minister Sprawiedliwości, po zasięgnięciu opinii Krajowej Rady
           Doradców Podatkowych, określi, w drodze rozporządzenia,
           wynagrodzenie za czynności doradcy podatkowego w postępowaniu w
           zakresie sądowej kontroli decyzji administracyjnych w sprawach
           obowiązków podatkowych, stanowiące podstawę do zasądzenia przez
           sąd kosztów zastępstwa prawnego.";
34) w art. 43 w ust. 1 po wyrazach "art. 2 ust. 1" dodaje się wyrazy "oraz
  art. 31 ust. 2-4";
35) w art. 44 ust. 3 otrzymuje brzmienie:
     "3. Obowiązek, o którym mowa w ust. 1, ciąży na doradcach podatkowych
       wykonujących zawód we własnym imieniu i na własny rachunek oraz w
       formie spółek niemających osobowości prawnej. W przypadkach
       określonych w art. 27 ust. 1 pkt 2 obowiązek ten ciąży na podmiotach
       zatrudniających doradców podatkowych.";
36) art. 45 otrzymuje brzmienie:
   "Art. 45. Przepisy art. 43 i 44 stosuje się odpowiednio do adwokatów,
          radców prawnych oraz biegłych rewidentów, jeżeli zatrudniają
          doradców podatkowych i nie ubezpieczyli się od odpowiedzialności
          cywilnej za szkody wyrządzone przy wykonywaniu tych zawodów.";
37) art. 46 otrzymuje brzmienie:
    "Art. 46. Minister właściwy do spraw instytucji finansowych, po
          zasięgnięciu opinii Krajowej Rady Doradców Podatkowych, Polskiej
          Izby Ubezpieczeń i Rzecznika Ubezpieczonych, określi, w drodze
          rozporządzenia, ogólne warunki ubezpieczenia, o których mowa w art.
          44, w tym:
         1) datę powstania obowiązku zawarcia umowy ubezpieczenia,
         2) podstawowy zakres odpowiedzialności zakładu ubezpieczeń,
         3) minimalną sumę gwarancyjną ubezpieczenia,
         4) zakres praw i obowiązków ubezpieczającego i zakładu ubezpieczeń,
           wynikających z umowy ubezpieczenia.";
38) w art. 48 w ust. 3 wyraz "dydaktyczną" zastępuje się wyrazem "oświatową";
39) w art. 49 w ust. 2 wyrazy "sądu dyscyplinarnego" zastępuje się wyrazami
  "Sądu Dyscyplinarnego";
40) w art. 50 w ust. 3 w tiret wyrazy "30 dni" zastępuje się wyrazami "90
  dni";
41) w art. 51:
   a) ust. 1 otrzymuje brzmienie:
     "1. Do zadań Krajowego Zjazdu Doradców Podatkowych należy:
         1) uchwalanie programu działania Krajowej Izby Doradców Podatkowych,
         2) ustalenie liczby członków organów, o których mowa w art. 49 ust.
           1 pkt 2-5, oraz wybór tych organów, z zastrzeżeniem ust. 3,
         3) wybór przewodniczącego Krajowej Rady Doradców Podatkowych i
           Rzecznika Dyscyplinarnego oraz jego zastępców w liczbie określonej
           przez Krajowy Zjazd Doradców Podatkowych,
         4) uchwalanie statutu Krajowej Izby Doradców Podatkowych,
         5) ustalanie wysokości składek członkowskich,
         6) uchwalanie zasad gospodarki finansowej,
         7) rozpatrywanie i zatwierdzanie sprawozdań przedstawianych przez
           organy Krajowej Izby Doradców Podatkowych oraz udzielanie
           absolutorium Krajowej Radzie Doradców Podatkowych na wniosek
           Krajowej Komisji Rewizyjnej,
         8) uchwalanie zasad etyki zawodowej,
         9) tworzenie regionalnych oddziałów Krajowej Izby Doradców
           Podatkowych oraz określanie ich organizacji i zakresu działania,
         10) określanie zasad stałego podnoszenia kwalifikacji przez doradców
           podatkowych,
         11) podejmowanie innych uchwał.",
   b) w ust. 3 wyrazy "sądu dyscyplinarnego" zastępuje się wyrazami "Sądu
     Dyscyplinarnego";
42) w art. 52 ust. 1 otrzymuje brzmienie:
     "1. Uchwały Krajowego Zjazdu Doradców Podatkowych są podejmowane zwykłą
       większością głosów w obecności co najmniej połowy liczby osób
       uprawnionych do głosowania.";
43) w art. 53 ust. 2 wyrazy "sądu dyscyplinarnego" zastępuje się wyrazami
  "Sądu Dyscyplinarnego";
44) w art. 55 w ust. 1 pkt 4 kropkę zastępuje się przecinkiem i dodaje się pkt
  5 w brzmieniu:
     "5) podpisuje decyzje, o których mowa w art. 7 i 10.";
45) w art. 60 w ust. 1 i w ust. 2 po wyrazie "finansowej" dodaje się wyrazy "i
  majątkowej";
46) w art. 62 ust. 1-3 otrzymują brzmienie:
     "1. Przewodniczący Krajowego Zjazdu Doradców Podatkowych przekazuje
       ministrowi właściwemu do spraw finansów publicznych statut Krajowej
       Izby Doradców Podatkowych, w terminie 14 dni od dnia zakończenia
       Krajowego Zjazdu Doradców Podatkowych.
     2. Minister właściwy do spraw finansów publicznych w terminie 45 dni od
       dnia otrzymania statutu może wydać decyzję administracyjną o
       zawieszeniu uchwały zatwierdzającej statut z powodu niezgodności z
       prawem.
     3. Minister właściwy do spraw finansów publicznych przekazuje decyzję, o
       której mowa w ust. 2, Krajowej Radzie Doradców Podatkowych, w terminie
       14 dni od dnia jej wydania.";
47) w art. 65:
   a) w ust. 1 w pkt 1 wyrazy "sąd dyscyplinarny" zastępuje się wyrazami "Sąd
     Dyscyplinarny",
   b) w ust. 6 wyrazy "sądu dyscyplinarnego" zastępuje się wyrazami "Sądu
     Dyscyplinarnego";
48) art. 66 otrzymuje brzmienie:
    "Art. 66. Obwiniony może ustanowić obrońcę.";
49) art. 67 otrzymuje brzmienie:
    "Art. 67. Przedstawiciel ministra właściwego do spraw finansów
           publicznych, a także przedstawiciel Ministra Sprawiedliwości jeżeli
postępowanie zostało wszczęte na wniosek Ministra
           Sprawiedliwości - może być obecny na rozprawie również w przypadku
           wyłączenia jawności.";
50) w art. 69 ust. 1 otrzymuje brzmienie:
     "1. Wniosek o ukaranie składa do Sądu Dyscyplinarnego Rzecznik
       Dyscyplinarny.";
51) art. 70 otrzymuje brzmienie:
    "Art. 70. Po otrzymaniu wniosku o ukaranie przewodniczący Sądu
           Dyscyplinarnego wyznacza termin rozprawy i zawiadamia o nim
           Rzecznika Dyscyplinarnego, obwinionego, jego obrońcę oraz ministra
           właściwego do spraw finansów publicznych, Ministra Sprawiedliwości
           i Krajową Radę Doradców Podatkowych, a w razie potrzeby wzywa
           świadków i biegłych.";
52) art. 74 i art. 75 otrzymują brzmienie:
       "Art. 74. Orzeczenie z uzasadnieniem wydane przez Wyższy Sąd
              Dyscyplinarny w drugiej instancji doręcza się obwinionemu,
              Rzecznikowi Dyscyplinarnemu, ministrowi właściwemu do spraw
              finansów publicznych, Ministrowi Sprawiedliwości oraz Krajowej
              Radzie Doradców Podatkowych.
       Art. 75. 1. Od orzeczenia wydanego przez Wyższy Sąd Dyscyplinarny w
              drugiej instancji przysługuje obwinionemu i Rzecznikowi
              Dyscyplinarnemu, ministrowi właściwemu do spraw finansów
              publicznych, Ministrowi Sprawiedliwości oraz przewodniczącemu
              Krajowej Rady Doradców Podatkowych kasacja do Sądu Najwyższego.
         2. Orzeczenie, od którego służy kasacja podmiotom wymienionym w ust.
           1, nie podlega wykonaniu do czasu upływu terminu do jej
           wniesienia.
53) dodaje się art. 75a-75d w brzmieniu:
    "Art. 75a. Kasacja może być wniesiona z powodu rażącego naruszenia prawa,
           jak również rażącej niewspółmierności kary dyscyplinarnej.
     Art. 75b. Kasację wnosi się do Sądu Najwyższego za pośrednictwem Wyższego
           Sądu Dyscyplinarnego, w terminie 30 dni od dnia doręczenia
           orzeczenia z uzasadnieniem.
      Art. 75c. 1. Od kasacji, o której mowa w art. 75 ust. 1, nie uiszcza się
             opłaty sądowej.
         2. Orzeczenie, od którego wniesiono kasację, nie podlega wykonaniu
           do czasu rozpoznania kasacji.
         3. Sąd Najwyższy rozpoznaje kasację na rozprawie w składzie trzech
           sędziów.
     Art. 75d. Do rozpoznania kasacji, o której mowa w art. 75 ust. 1, stosuje
           się odpowiednio przepisy Kodeksu postępowania karnego o kasacji, z
           wyłączeniem art. 526 § 2 oraz art. 530 § 2 i 3.";
54) art. 78 skreśla się;
55) art. 80 otrzymuje brzmienie:
    "Art. 80. Członkowie sądu dyscyplinarnego w zakresie orzekania są
           niezawiśli i podlegają tylko ustawom i zasadom etyki zawodowej.";
56) w art. 82:
   a) w ust. 1 pkt 2 otrzymuje brzmienie:
         "2) podejmując wykonywanie zawodu w formie spółki niemającej
           osobowości prawnej, nie dopełnia obowiązku przekazania Krajowej
           Radzie Doradców Podatkowych odpisu umowy spółki lub wypisu z
           rejestru przedsiębiorców w terminie 14 dni od dnia zawarcia umowy
           lub uprawomocnienia się postanowienia sądu rejestrowego",
   b) ust. 2 otrzymuje brzmienie:
         "2. Tej samej karze podlega członek zarządu osoby prawnej, która nie
           dopełnia obowiązku zawiadomienia ministra właściwego do spraw
           finansów publicznych o wszelkich zmianach danych objętych wpisem do
           rejestru osób prawnych uprawnionych do wykonywania doradztwa
           podatkowego w terminie 30 dni od zaistnienia tych zmian.";
57) w art. 83:
   a) ust. 3 otrzymuje brzmienie:
     "3. Do dnia wyboru Krajowej Rady Doradców Podatkowych minister właściwy
       do spraw finansów publicznych pobiera opłatę, o której mowa w art.
       11ust. 1.",
   b) dodaje się ust. 4 i 5 w brzmieniu:
      "4. W terminie 30 dni od dnia wyboru Krajowej Rady Doradców Podatkowych
       minister właściwy do spraw finansów publicznych przekazuje środki
       finansowe, o których mowa w ust. 3, Krajowej Radzie Doradców
       Podatkowych, po potrąceniu kwoty stanowiącej równowartość 25% wpływów
       uzyskanych z tej opłaty na pokrycie kosztów poniesionych w związku z
       wykonywaniem uprawnień określonych w ust. 1 i w art. 84.
      5. Kwota, którą potrącono zgodnie z ust. 4, stanowi dochód budżetu
       państwa.";
58) w art. 86 ust. 2-4 otrzymują brzmienie:
     "2. Krajowa Rada Doradców Podatkowych skreśla z listy doradcę
       podatkowego, który został wpisany warunkowo, jeżeli w ciągu 8 lat od
       dnia doręczenia decyzji o dokonaniu wpisu nie spełni warunku, o którym
       mowa w art. 6 ust. 1 pkt 7.
      3. Doradcy podatkowi, którzy zostali wpisani na listę warunkowo, są
       dopuszczani do egzaminu, jeżeli spełniają warunki określone w art. 6
       ust. 1 pkt 2 i 3.
     4. Krajowa Rada Doradców Podatkowych wydaje decyzję o przekształceniu
       wpisu warunkowego we wpis na wniosek zainteresowanego doradcy
       podatkowego, jeżeli:
         1) spełni warunek, o którym mowa w art. 6 ust. 1 pkt 7, lub
         2) spełnia warunki, o których mowa w art. 6 ust. 2,
         3) spełnia warunki, o których mowa w art. 6 ust. 1 pkt 2-4, oraz
           udowodni, że przez okres co najmniej 8 lat poprzedzających
           złożenie wniosku wykonywał czynności doradztwa podatkowego.";
59) art. 90 i art. 91 skreśla się.
                                    Art. 2.
1. Minister właściwy do spraw finansów publicznych powołuje Komisję
  Egzaminacyjną drugiej kadencji w terminie 60 dni od dnia wejścia w życie
  niniejszej ustawy.
2. Komisja Egzaminacyjna drugiej kadencji działa do ostatniego dnia miesiąca,
  w którym Krajowa Rada Doradców Podatkowych przedstawi ministrowi właściwemu
  do spraw finansów publicznych kandydatów na członków Komisji Egzaminacyjnej
  następnej kadencji.
3. Komisja Egzaminacyjna drugiej kadencji składa się z pięćdziesięciu pięciu
  osób, w tym z:
   1) piętnastu przedstawicieli ministra właściwego do spraw finansów
     publicznych,
   2) piętnastu pracowników naukowych lub naukowo-dydaktycznych w dziedzinach
     objętych zakresem tematycznym egzaminu,
   3) pięciu sędziów Naczelnego Sądu Administracyjnego, delegowanych przez
     prezesa Naczelnego Sądu Administracyjnego,
   4) dwudziestu doradców podatkowych.
                                    Art. 3.
Do biegu terminów określonych w art. 24 ust. 3 i 4 ustawy wymienionej w art. 1
nie wlicza się okresu pomiędzy zakończeniem prac przez Komisję Egzaminacyjną
pierwszej kadencji a terminem pierwszego egzaminu wyznaczonego przez Komisję
Egzaminacyjną drugiej kadencji.
                                    Art. 4.
Osoby prawne wpisane do rejestru osób prawnych uprawnionych do wykonywania
doradztwa podatkowego, które dotychczas nie uiściły opłaty, o której mowa w
art. 19 ust. 1 ustawy wymienionej w art. 1, są obowiązane do jej uiszczenia w
terminie 30 dni od dnia wejścia w życie niniejszej ustawy.
                                    Art. 5.
1. Osoba fizyczna, której doręczono decyzję o dokonaniu wpisu warunkowego na
  listę doradców podatkowych, a która nie złożyła ślubowania, o którym mowa w
  art. 8 ust. 1 ustawy wymienionej w art. 1, w terminie 30 dni od dnia wejścia
  w życie niniejszej ustawy:
   1) składa ślubowanie oraz uiszcza opłatę za dokonanie wpisu albo
   2) składa wniosek o uchylenie decyzji o dokonaniu wpisu warunkowego na
     listę doradców podatkowych.
2. W razie niedokonania którejkolwiek z czynności, o których mowa w ust. 1 i
  w terminie określonym w ust. 1, minister właściwy do spraw finansów
  publicznych wydaje decyzję o uchyleniu decyzji o dokonaniu wpisu warunkowego
  na listę doradców podatkowych.
3. Osoby fizyczne, które złożyły ślubowanie, a nie uiściła opłaty za
  dokonanie wpisu, są obowiązane do jej wpłaty w terminie określonym w ust. 1;
  w przypadku niedokonania wpłaty przepis ust. 2 stosuje się odpowiednio.
                                    Art. 6.
1. Pierwszy Krajowy Zjazd Doradców Podatkowych, zwany dalej Zjazdem, odbędzie
  się nie później niż w terminie 8 miesięcy od dnia wejścia w życie niniejszej
  ustawy. Zjazd odbędzie się w Warszawie.
2. Delegatami na Zjazd są doradcy podatkowi wybrani na Wojewódzkich
  Zgromadzeniach Wyborczych Doradców Podatkowych.
                                    Art. 7.
1. Minister właściwy do spraw finansów publicznych w terminie 60 dni od dnia
  wejścia w życie niniejszej ustawy powołuje Komisję Organizacyjną Zjazdu,
  zwaną dalej Komisją, która zwołuje Zjazd.
2. Komisja, z zastrzeżeniem ust. 3, składa się z 33 doradców podatkowych
  powołanych w jednej trzeciej spośród osób zgłoszonych przez stowarzyszenia
  zrzeszające doradców podatkowych oraz w dwóch trzecich spośród osób
  zgłoszonych przez doradców podatkowych niezrzeszonych w tych
  stowarzyszeniach.
3. Skład Komisji może być powiększony o przedstawicieli ministra właściwego
  do spraw finansów publicznych, w liczbie nie większej niż 12 osób.
4. Uprawnieni do zgłaszania kandydatów na członków Komisji, o których mowa w
  ust. 2 zgłaszają tych kandydatów spośród osób wpisanych na listę doradców
  podatkowych, w terminie 30 dni od dnia wejścia w życie niniejszej ustawy.
5. Komisja w terminie 14 dni od dnia powołania wybierze ze swego grona
  Przewodniczącego, Wiceprzewodniczącego oraz Skarbnika Komisji.
6. Doradcom podatkowym będącym członkami Komisji nie przysługuje bierne prawo
  wyborcze na pierwszym Krajowym Zjeździe Doradców Podatkowych.
                                    Art. 8.
1. Do zadań Komisji należy w szczególności:
   1) opracowanie regulaminu zwołania Zjazdu oraz zasad i trybu wyłaniania
     delegatów na Zjazd na Wojewódzkich Zgromadzeniach Wyborczych Doradców
     Podatkowych,
   2) zwołanie Wojewódzkich Zgromadzeń Wyborczych Doradców Podatkowych,
   3) zorganizowanie Zjazdu.
2. Regulamin, o którym mowa w ust. 1 pkt 1, określa:
   1) organizację, skład oraz zasady i tryb działania komisji wyborczych
     Wojewódzkich Zgromadzeń Wyborczych Doradców Podatkowych,
   2) szczegółowe zasady i tryb wyboru delegatów na Zjazd,
   3) terminy i miejsce publikacji komunikatów dotyczących Wojewódzkich
     Zgromadzeń Wyborczych Doradców Podatkowych oraz Zjazdu.
3. Koszty organizacji Wojewódzkich Zgromadzeń Wyborczych Doradców Podatkowych
  oraz Zjazdu są pokrywane ze środków, o których mowa w art. 83 ust. 3 ustawy
  wymienionej w art. 1.
   
                                    Art. 9.
Przepisów art. 27 ust. 1 pkt 1 i ust. 2 ustawy wymienionej w art. 1 nie
stosuje się do spółek niemających osobowości prawnej powstałych do dnia
wejścia w życie niniejszej ustawy.
                                   Art. 10.
W ustawie z dnia 12 października 1994 r. o samorządowych kolegiach
odwoławczych (Dz.U. Nr 122, poz. 593, z 1995 r. Nr 74, poz. 368, z 1997 r. Nr
98, poz. 604, Nr 106, poz. 679 oraz z 1998 r. Nr 162, poz. 1124) w art. 18a po
pkt 2 dodaje się pkt 3 w brzmieniu:
  "3) doradca podatkowy wykonujący zawód w spółce niemającej osobowości
     prawnej z wyłącznym udziałem doradców podatkowych".
   
                                   Art. 11.
W ustawie z dnia 29 sierpnia 1997 r. o ochronie danych osobowych (Dz.U. Nr
133, poz. 883 oraz z 2000 r. Nr 12, poz. 136, Nr 50, poz. 580 i Nr 116, poz.
1216) w art. 43 w ust. 1 pkt 5 otrzymuje brzmienie:
  "5) dotyczących osób korzystających z ich usług medycznych, obsługi
     notarialnej, adwokackiej, radcy prawnego, doradcy podatkowego lub
     biegłego rewidenta,".
   
                                   Art. 12.
Ustawa wchodzi w życie po upływie 30 dni od dnia ogłoszenia.
