



Dz.U. z 2001 r. Nr 122, poz. 1321
                                        
                                        
                                        
                                        
                                     USTAWA
                           z dnia 24 sierpnia 2001 r.
                                        
                   o zmianie ustawy - Prawo telekomunikacyjne
                                        
                                        
                                     Art. 1.
W ustawie z dnia 21 lipca 2000 r. - Prawo telekomunikacyjne (Dz.U. Nr 73, poz.
852) wprowadza się następujące zmiany:
1) w art. 14:
   a) ust. 2 otrzymuje brzmienie:
     "2. Prezes URT zgłasza, w drodze decyzji, w terminie 21 dni od dnia wpływu
       zgłoszenia, sprzeciw wobec podjęcia przez przedsiębiorcę zgłaszanej
       działalności telekomunikacyjnej, jeżeli:
        1) zgłoszenie narusza przepisy ustawy,
        2) jest niekompletne lub zawarte w nim dane nie są zgodne ze stanem
         faktycznym,
        3) podjęcie działalności telekomunikacyjnej objętej zgłoszeniem stwarza
         zagrożenie dla obronności, bezpieczeństwa państwa lub bezpieczeństwa i
         porządku publicznego.",
   b) dodaje się 2a w brzmieniu:
     "2a. W przypadku, o którym mowa w ust. 2 pkt 3, Prezes URT zgłasza
       sprzeciw, po zasięgnięciu opinii Ministra Obrony Narodowej lub Szefa
       Urzędu Ochrony Państwa, w zakresie ich właściwości. Opinia Ministra
       Obrony Narodowej lub Szefa Urzędu Ochrony Państwa stwierdzająca, że
       zachodzą okoliczności prowadzące do zagrożenia obronności lub
       bezpieczeństwa państwa, nie wymaga uzasadnienia.";
2) dodaje się art. 14a w brzmieniu:
      "Art. 14a. 1. Prezes URT zgłasza, w drodze decyzji, sprzeciw wobec
             wykonywanej działalności telekomunikacyjnej objętej zgłoszeniem,
             jeżeli:
           1) operator narusza przepisy ustawy i w terminie określonym w
             decyzji Prezesa URT, wydanej w trybie, o którym mowa w  art. 119,
             nie usunął stanu niezgodnego z prawem,
           2) zachodzą okoliczności, o których mowa w art. 8 ust. 1 pkt 2
             lit. a).
         2. W przypadku, o którym mowa w ust. 1 pkt 2, Prezes URT zgłasza
           sprzeciw, po zasięgnięciu opinii Ministra Obrony Narodowej lub Szefa
           Urzędu Ochrony Państwa, w zakresie ich właściwości. Opinia Ministra
           Obrony Narodowej lub Szefa Urzędu Ochrony Państwa stwierdzająca, że
           zachodzą okoliczności prowadzące do zagrożenia obronności lub
           bezpieczeństwa państwa, nie wymaga uzasadnienia.";
3) w art. 16 wyrazy "art. 14 ust. 2" zastępuje się wyrazami "art. 14 ust. 2 i
  2a oraz w art. 14a";
4) w art. 22 ust. 3 otrzymuje brzmienie:
   "3. Rezerwacji częstotliwości dokonuje się dla podmiotu, który spełnia
     wymagania określone ustawą, a także jeżeli nie zachodzą okoliczności, o
     których mowa w art. 8 ust. 1 pkt 2, oraz jeżeli spełnione są warunki
     określone w art. 18 ust. 1 pkt 2.".
                                        
                                     Art. 2.
Ustawa wchodzi w życie  po upływie 14 dni od dnia ogłoszenia.
                                        
