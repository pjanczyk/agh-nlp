



Dz.U. z 2001 r. Nr 125, poz. 1367
                                        
                                        
                                        
                                     USTAWA
                            z dnia 6 września 2001 r.
                                        
   o zmianie ustawy o przeciwdziałaniu narkomanii oraz o zmianie innych ustaw
                                        
                                     Art. 1.
W ustawie z dnia 24 kwietnia 1997 r. o przeciwdziałaniu narkomanii (Dz.U. Nr 75,
poz. 468, z 1998 r. Nr 106, poz. 668 i Nr 113, poz. 715 oraz z 2000 r. Nr 20,
poz. 256 i Nr 103, poz. 1097) wprowadza się następujące zmiany:
1) w art. 1 w ust. 2 w pkt 5 kropkę na końcu zastępuje się przecinkiem i dodaje
  się pkt 6 w brzmieniu:
   "6) ograniczanie szkód zdrowotnych spowodowanych używaniem środków
     odurzających lub substancji psychotropowych.";
2) w art. 2 pkt 1 otrzymuje brzmienie:
  "1) środków farmaceutycznych, które są środkami odurzającymi, substancjami
     psychotropowymi lub prekursorami, w zakresie nieuregulowanym w przepisach
     o środkach farmaceutycznych, materiałach medycznych, aptekach, hurtowniach
     i nadzorze farmaceutycznym,";
3) dodaje się art. 3a i 3b w brzmieniu:
      "Art. 3a. 1. Ograniczenie używania środków odurzających i substancji
             psychotropowych jest celem działania Krajowego Biura do Spraw
             Przeciwdziałania Narkomanii, zwanego dalej "Biurem".
         2. Biuro jest państwową jednostką budżetową.
         3. Biuro podlega ministrowi właściwemu do spraw zdrowia.
         4. Do zadań Biura należy w szczególności:
           1) opracowywanie projektu Krajowego Programu Przeciwdziałania
             Narkomanii oraz koordynowanie i monitorowanie jego wykonania, przy
             współpracy w tym zakresie z innymi podmiotami realizującymi zadania
             wynikające z Krajowego Programu Przeciwdziałania Narkomanii,
           2) inicjowanie oraz wdrażanie działań merytorycznych i
             organizacyjnych zmierzających do ograniczenia używania środków
             odurzających, substancji psychotropowych albo substancji
             zastępczych,
           3) prowadzenie Centrum Informacji o Narkotykach i Narkomanii,
           4) inicjowanie, wspieranie i prowadzenie analiz oraz badań nad
             problematyką narkomanii, w tym sporządzanie oceny epidemiologicznej
             zagrożeń narkomanią,
           5) inicjowanie i prowadzenie prac nad nowymi rozwiązaniami
             legislacyjnymi służącymi przeciwdziałaniu narkomanii,
           6) dokonywanie okresowych ocen programów profilaktycznych,
             leczniczych, rehabilitacyjnych i readaptacyjnych pod kątem ich
             skuteczności w zakresie ograniczenia używania środków odurzających,
             substancji psychotropowych albo substancji zastępczych,
           7) wypracowywanie standardów postępowania w zakresie profilaktyki
             uzależnień oraz leczenia, rehabilitacji i readaptacji osób
             uzależnionych,
           8) organizowanie i prowadzenie szkoleń dla osób realizujących
             zadania w zakresie przeciwdziałania narkomanii,
           9) udzielanie pomocy merytorycznej podmiotom realizującym zadania w
             zakresie przeciwdziałania narkomanii, w tym jednostkom samorządu
             terytorialnego oraz innym podmiotom prowadzącym działalność
             oświatowo-informacyjną, profilaktyczną, leczniczą, rehabilitacyjną
             i readaptacyjną,
          10) współpraca z organizacjami międzynarodowymi prowadzącymi
            działalność w zakresie przeciwdziałania narkomanii,
          11) w ramach pełnomocnictwa ministra właściwego do spraw zdrowia
            zlecanie, finansowanie (w formie udzielania dotacji oraz zakupu
            usług), monitorowanie i sprawowanie nadzoru nad realizacją zadań
            zleconych z zakresu ochrony zdrowia obejmujących:
             - promocję zdrowia, profilaktykę, leczenie, rehabilitację oraz
               readaptację osób uzależnionych,
             - inne formy służące ograniczaniu używania środków odurzających,
               substancji psychotropowych lub substancji zastępczych,
             - zadania z zakresu minimalizacji szkód zdrowotnych i społecznych
               związanych z używaniem środków odurzających, substancji
               psychotropowych albo substancji zastępczych,
          12) wykonywanie zadań wynikających z przepisów odrębnych.
      Art. 3b. 1. W skład Biura wchodzi Centrum Informacji o Narkotykach i
             Narkomanii, zwane dalej "Centrum".
         2. Centrum wykonuje zadania związane z gromadzeniem informacji i
           monitorowaniem działań podejmowanych na rzecz przeciwdziałania
           narkomanii na poziomie krajowym i międzynarodowym.";
4) w art. 5 ust. 4 otrzymuje brzmienie:
  "4. W skład Rady wchodzą przedstawiciele ministrów i centralnych organów
     administracji rządowej zajmujących się problematyką przeciwdziałania
     narkomanii.";
5) w art. 6:
   a) pkt 19 otrzymuje brzmienie:
      "19) konopie włókniste - rośliny z gatunku konopie siewne (Cannabis
         sativa L.) o zawartości delta-9-tetrahydrokannabinolu poniżej 0,20 % w
         suchej masie ziela,",
   b) dodaje się pkt 28-30 w brzmieniu:
      "28) producent - podmiot wytwarzający środki odurzające lub substancje
         psychotropowe albo ich prekursory,
       29) importer - przedsiębiorcę dokonującego wprowadzenia środków
         odurzających lub substancji psychotropowych albo ich prekursorów na
         terytorium Rzeczypospolitej Polskiej,
       30) wprowadzanie do obrotu - wszelkie udostępnienie osobom  trzecim
         odpłatnie lub nieodpłatnie środków odurzających, substancji
         psychotropowych lub ich prekursorów.";
6) w art. 12:
   a) dodaje się ust. 2a w brzmieniu:
      "2a. Jednostki organizacyjne administracji rządowej wykonujące czynności
         operacyjno-rozpoznawcze mogą wchodzić w posiadanie środków
         odurzających, substancji psychotropowych i ich preparatów oraz
         prekursorów grupy I-R w ilości niezbędnej do przeprowadzenia
         stosownych badań potwierdzających popełnienie przestępstwa.",
   b) w ust. 3 na końcu zdania, kropkę zastępuje się przecinkiem i dodaje się
     wyrazy "a także warunki przechowywania środków odurzających, substancji
     psychotropowych,  ich preparatów i prekursorów grupy I-R oraz sposób ich
     niszczenia przez jednostki organizacyjne, o których mowa w ust. 2a,
     uwzględniając zabezpieczenie tych substancji przed dostępem osób
     trzecich.";
7) w art. 22 w ust. 1, w art. 23 w ust. 1, 2 i 5,  w art. 25 w ust. 1 i 5, w
  art. 27 w ust. 1 i 4 oraz w art. 30 w ust. 1 użyte w różnym przypadku wyrazy
  "podmiot gospodarczy" zastępuje się wyrazem "przedsiębiorca" użytym w tej
  samej liczbie i tym samym przypadku;
8) w art. 23:
   a) w ust. 2 skreśla się wyrazy "i 13",
   b) w ust. 3 wyrazy "lub, z zastrzeżeniem ust. 13, prekursory grupy I-R"
     zastępuje się wyrazami "lub prekursory grupy I-R",
   c) skreśla się ust. 6 i 7,
   d) w ust. 9 i 10 skreśla się wyraz " ,6",
   e) ust. 11 otrzymuje brzmienie:
      "11. Środki odurzające, substancje psychotropowe lub prekursory grupy IR,
może stosować, w celu prowadzenia badań naukowych, wyłącznie szkoła
         wyższa, jednostka badawczo-rozwojowa lub placówka naukowa - w zakresie
         swojej działalności statutowej - po zgłoszeniu tego faktu i uzyskaniu
         zgody wojewódzkiego inspektora farmaceutycznego.",
   f) skreśla się ust. 12,
   g) ust. 13 otrzymuje brzmienie:
      "13. Producent, importer prekursorów lub inny podmiot wprowadzający do
         obrotu prekursory grupy IIA-R i IIB-R prowadzi ewidencję produkcji lub
         obrotu, uwzględniającą  wielkości produkcji lub obrotu, zmiany w
         produkcji i w obrocie oraz dokonane transakcje.",
   h) dodaje się ust. 13a i 13b w brzmieniu:
      "13a. Producent, importer, lub inny podmiot wprowadzający do obrotu
          prekursory grupy IIA-R zgłasza do Inspektora do Spraw Substancji i
          Preparatów Chemicznych aktualne adresy miejsc, gdzie dane prekursory
          są wytwarzane lub miejsc, z których są wprowadzane do obrotu.
       13b. Minister właściwy do spraw zdrowia określi, w drodze
          rozporządzenia:
         1) sposób prowadzenia ewidencji produkcji lub obrotu prekursorów grupy
           IIA-R i IIB-R, o której mowa w ust. 13, w tym sposób dokumentowania
           produkcji lub obrotu - z uwzględnieniem wielkości produkcji lub
           obrotu, zmian w produkcji i w obrocie oraz dokonanych transakcji,
         2) tryb zgłaszania prekursorów grupy IIA-R, o których mowa w ust. 13a,
           z uwzględnieniem danych dotyczących tych prekursorów oraz innych
           danych,  niezbędnych do gromadzenia i wykorzystania przez służby
           medyczne i ratownicze, informacji o zagrożeniach dla zdrowia
           człowieka.",
   i) w ust. 14:
      -  w pkt 1 skreśla się wyraz " ,6",
     -  w pkt 2 skreśla się wyrazy "i 13";
9) dodaje się art. 23a w brzmieniu:
      "Art. 23a. 1. Dokumentacja dotycząca posiadania i obrotu prekursorami
             grupy I-R, IIA-R i IIB-R powinna zawierać oświadczenie podmiotu
             nabywającego te prekursory o ich przeznaczeniu.
         2. Minister właściwy do spraw zdrowia określi, w drodze
           rozporządzenia, wzór oświadczenia, o którym mowa w ust. 1, z
           uwzględnieniem niezbędnych danych dotyczących:
           1) podmiotu składającego oświadczenie,
           2) celu i sposobu przeznaczenia prekursorów.";
10) dodaje się art. 25a w brzmieniu:
      "Art. 25a. 1. Do obrotu mogą być wprowadzane wyłącznie prekursory
             oznakowane.
         2. Oznakowanie, o którym mowa w ust. 1 powinno zawierać nazwę
           umożliwiającą jednoznaczną identyfikację prekursorów grupy I-R, IIAR
i II-BR, zgodnie z wykazem prekursorów określonym w załączniku
           nr 1 do ustawy.";
11) w art. 26 skreśla się ust. 2 oraz oznaczenie ust. 1;
12)  w art. 27:
   a) w ust. 2 wyrazy "może być prowadzony, z zastrzeżeniem ust. 3, przez
     podmiot gospodarczy" zastępuje się wyrazami "może być prowadzony przez
     przedsiębiorcę",
   b) skreśla się ust. 3,
   c) w ust. 6 skreśla się pkt 2;
13)  w art. 28:
   a) ust. 1 otrzymuje brzmienie:
     "1. Obrót detaliczny środkami odurzającymi, substancjami psychotropowymi i
       prekursorami będącymi środkami farmaceutycznymi prowadzą wyłącznie
       apteki.",
   b) w ust. 4 pkt 1 otrzymuje brzmienie:
     "1) szczegółowe warunki przechowywania przez apteki środków odurzających,
       substancji psychotropowych, prekursorów grupy I-R i preparatów
       zawierających te środki lub substancje oraz sposób prowadzenia
       dokumentacji w zakresie ich posiadania i obrotu, uwzględniając
       zabezpieczenie tych substancji przed dostępem osób trzecich,";
14) art. 29 otrzymuje brzmienie:
      "Art. 29. 1. Preparaty zawierające środki odurzające grup I-N, II-N i IIIN
lub substancje psychotropowe grup II-P, III-P i IV-P, które
             zostały dopuszczone do obrotu jako środki farmaceutyczne na
             podstawie przepisów, o których mowa w art. 2 pkt 1, może posiadać,
             w celach medycznych, po uzyskaniu zgody wojewódzkiego inspektora
             farmaceutycznego, zakład opieki zdrowotnej nie mający apteki
             zakładowej, zakład leczniczy dla zwierząt oraz lekarz, lekarz
             stomatolog lub lekarz weterynarii, prowadzący indywidualną
             praktykę lekarską, a także inny podmiot, którego działalność
             wymaga posiadania i stosowania tych preparatów.
         2. Minister właściwy do spraw zdrowia określi, w drodze
           rozporządzenia, rodzaje preparatów i ich ilości, jakie mogą posiadać
           podmioty, o których mowa w ust. 1, szczegółowe warunki
           zaopatrywania, przechowywania tych preparatów oraz prowadzenia
           dokumentacji w zakresie ich posiadania i stosowania, a także rodzaje
           podmiotów, których działalność wymaga posiadania i stosowania
           preparatów, o których mowa w ust. 1, uwzględniając zabezpieczenie
           tych substancji przed niewłaściwym użyciem.";
15)  art. 31:
   a) ust. 1 i 2 otrzymują brzmienie:
     "1. Nadzór nad wytwarzaniem, przetwarzaniem, przerobem, przechowywaniem,
       obrotem i niszczeniem środków odurzających i substancji psychotropowych
       będących środkami farmaceutycznymi oraz prekursorami grupy I-R, sprawuje
       wojewódzki inspektor farmaceutyczny - na zasadach i w trybie określonych
       w przepisach o środkach farmaceutycznych, materiałach medycznych,
       aptekach, hurtowniach i Inspekcji Farmaceutycznej.
      2. Nadzór nad prekursorami grup II-AR i II-BR sprawuje powiatowy
       inspektor sanitarny właściwy ze względu na siedzibę wytwórcy, importera
       lub innego podmiotu wprowadzającego do obrotu poprzez kontrolę
       realizacji obowiązków nałożonych na producenta, importera lub inny
       podmiot wprowadzający do obrotu wynikających z art. 23 ust. 13 i 13a na
zasadach i w trybie określonych w przepisach o Inspekcji
       Sanitarnej.",
   b) dodaje się ust. 2a i 2b w brzmieniu:
     "2a. Inspektor do Spraw Substancji i Preparatów Chemicznych prowadzi
       rejestr producentów, importerów i innych podmiotów wprowadzających do
       obrotu prekursory  grupy IIA-R uwzględniający dane, o których mowa w
       art. 23 ust. 13a i 13b oraz powiadamia o zgłoszeniu powiatowego
       inspektora sanitarnego.
     2b. Minister właściwy do spraw zdrowia określi, w drodze rozporządzenia,
       szczegółowe warunki i tryb postępowania ze środkami farmaceutycznymi,
       podrobionymi, zepsutymi, sfałszowanymi, lub którym upłynął termin
       ważności,  zawierającymi w swoim składzie środki odurzające, substancje
       psychotropowe i prekursory grupy I-R, oraz prekursorami grupy I-R
       stosowanymi w przemyśle kosmetycznym lub spożywczym, uwzględniając w
       szczególności wymogi zabezpieczenia przed ich niewłaściwym użyciem,
       sposoby niszczenia tych środków w zależności od ich rodzaju i ilości
       oraz podmioty zobowiązane do pokrywania kosztów związanych z niszczeniem
       tych środków.",
   c) ust. 3 otrzymuje brzmienie:
     "3. Minister Obrony Narodowej sprawuje nadzór nad przerobem,
       przechowywaniem, obrotem oraz zapasami środków odurzających i substancji
       psychotropowych w podległych  jednostkach organizacyjnych - na zasadach
       i w trybie określonych w przepisach, o których mowa w ust. 1 i 2.",
   d) dodaje się ust. 4 w brzmieniu:
     "4. Minister właściwy do spraw wewnętrznych sprawuje nadzór nad przerobem,
       przechowywaniem, obrotem oraz zapasami prekursorów grupy IIA-R i IIB-R w
       podległych jednostkach organizacyjnych - na zasadach i w trybie
       określonych w przepisach, o których mowa w ust. 2.";
16) po art. 31 dodaje się art. 31a w brzmieniu:
    "Art. 31a. Producent, importer lub inny podmiot wprowadzający do obrotu
           prekursory grupy I-R, IIA-R i IIB-R, są obowiązani niezwłocznie
           informować właściwy organ nadzoru , o którym mowa w art. 31 ust. 1 i
           2, o transakcjach, które mogą budzić podejrzenie, że prekursory
           wytwarzane lub wprowadzane do obrotu mogą służyć nielegalnej
           produkcji środków odurzających lub substancji psychotropowych.";
17) w art. 32 ust. 3 otrzymuje brzmienie:
     "3. Uprawa konopi włóknistych może być prowadzona wyłącznie na potrzeby
       przemysłu włókienniczego, chemicznego i celulozowo - papierniczego oraz
       nasiennictwa.";
18) użyty w art. 33 w ust. 4, w art. 34 w ust. 1 w pkt 2 oraz w art. 35 w ust. 1
  w różnych przypadkach wyraz "gospodarczy" skreśla się;
19) w art. 36 wyrazy "podmiot gospodarczy zajmujący się hodowlą roślin lub"
  zastępuje się wyrazami "podmiot zajmujący się hodowlą roślin i";
20) art. 47 otrzymuje brzmienie:
    "Art. 47. Kto, wbrew przepisom ustawy, w celu niedozwolonego wytworzenia
           środka odurzającego lub substancji psychotropowej, wytwarza,
           przetwarza, przerabia, przywozi z zagranicy, wywozi za granicę,
           przewozi w tranzycie, nabywa, posiada lub przechowuje prekursory,
           podlega grzywnie i karze pozbawienia wolności do lat 5.";
21) załączniki nr 1-3 do ustawy otrzymują brzmienie określone w załącznikach nr
  1-3 do niniejszej ustawy.
                                        
                                     Art. 2.
W ustawie z dnia 14 marca 1985 r. o Inspekcji Sanitarnej (Dz.U. z 1998 r. Nr 90,
poz. 575, Nr 106, poz. 668 i Nr 117, poz. 756, z 1999 r. Nr 70, poz. 778, z 2000
r. Nr 12. poz. 136 i Nr 120, poz. 1268 oraz z 2001 r. Nr 11, poz. 84, Nr 29,
poz. 320 oraz Nr 42, poz. 473 i Nr 63, poz. 634)  w art. 4 dodaje się pkt 9 w
brzmieniu:
  "9) przestrzegania przez podmioty wprowadzające do obrotu prekursory grupy
     IIA-R i IIB-R obowiązków wynikających z ustawy z dnia 24 kwietnia 1997 r.
     o przeciwdziałaniu narkomanii (Dz. U. Nr 75, poz. 468, z 1998 r. Nr 106,
     poz. 668 i Nr 113, poz. 715,  z 2000 r. Nr 20, poz. 256 i Nr 103, poz.
     1097 oraz ...).".
                                        
                                     Art. 3.
W ustawie z dnia 6 kwietnia 1990 r. o Policji (Dz.U. z 2000 r. Nr 101, poz. 1092
oraz z 2001 r. Nr 41, poz. 465) w art. 19a w ust. 1 pkt 3 otrzymuje brzmienie:
  "3) nielegalnego wytwarzania, posiadania lub obrotu bronią, amunicją,
     materiałami wybuchowymi, środkami odurzającymi, substancjami
     psychotropowymi i ich preparatami, prekursorami grupy I-R oraz materiałami
     jądrowymi i promieniotwórczymi,".
                                        
                                     Art. 4.
W ustawie z dnia 11 stycznia 2001 r. o substancjach i preparatach chemicznych
(Dz.U. Nr 11, poz. 84) w art. 11 w ust. 1 dodaje się pkt 5a w brzmieniu:
  "5a) przyjmowanie i gromadzenie  danych dotyczących prekursorów grupy IIA-R,
     określonych w przepisach o przeciwdziałaniu narkomanii,".
                                        
                                     Art. 5.
Z dniem wejścia w życie niniejszej ustawy Krajowe Biuro do Spraw
Przeciwdziałania Narkomanii działające na podstawie zarządzenia ministra
właściwego do spraw zdrowia staje się Biurem w rozumieniu ustawy, o której mowa
w art. 1.
                                        
                                     Art. 6.
Ustawa wchodzi w życie po upływie 14 dni od dnia ogłoszenia, z wyjątkiem
przepisów art. 1 pkt 8 lit. g) oraz lit.  h)  w części dotyczącej art. 23  ust.
13a, art. 1 pkt 15 lit. a) i b) w części dotyczącej art. 31 ust. 2 i 2a oraz
art. 2 i 4,  które wchodzą w życie z dniem 1 stycznia 2002 r.
                                                         
