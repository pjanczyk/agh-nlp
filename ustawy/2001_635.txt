



Dz.U. z 2001 r. Nr 63, poz. 635
                                                                                
                                                                                
                                                                                
                                                                                
                                     USTAWA
                             z dnia 11 maja 2001 r.
                                        
               o zmianie ustawy o księgach wieczystych i hipotece,
       ustawy - Kodeks postępowania cywilnego, ustawy o kosztach sądowych
              w sprawach cywilnych oraz ustawy - Prawo o notariacie
                                        
                                        
                                     Art. 1.
W ustawie z dnia 6 lipca 1982 r. o księgach wieczystych i hipotece (Dz.U. Nr 19,
poz. 147, z 1991 r. Nr 22, poz. 92 i Nr 115, poz. 496, z 1994 r. Nr 85, poz.
388, z 1996 r. Nr 107, poz. 499, z 1997 r. Nr 117, poz. 752, Nr 137, poz. 926 i
Nr 140, poz. 940, z 1998 r. Nr 106, poz. 668 oraz z 2000 r. Nr 74, poz. 855)
wprowadza się następujące zmiany:
1) w art. 1 dotychczasową treść oznacza się jako ust. 1 i dodaje się ust. 2 i 3
  w brzmieniu:
     "2. Księgi wieczyste zakłada i prowadzi się dla nieruchomości, które nie
       mają ksiąg wieczystych, albo których księgi wieczyste zaginęły lub
       uległy zniszczeniu.
     3. Księgi wieczyste mogą być także prowadzone w celu ustalenia stanu
       prawnego własnościowego spółdzielczego prawa do lokalu mieszkalnego,
       spółdzielczego prawa do lokalu użytkowego i prawa do domu
       jednorodzinnego w spółdzielni mieszkaniowej.";
2) w art. 6 w ust. 3 wyrazy "dzień złożenia wniosku o wpis jest rozstrzygający"
  zastępuje się wyrazami "chwila złożenia wniosku o wpis jest rozstrzygająca";
3) w art. 8 po wyrazie "wniosku" dodaje się przecinek i wyrazy "o skardze na
  orzeczenie referendarza sądowego";
4) w art. 12 w ust. 1 wyrazy "dzień, od którego" zastępuje się wyrazami
  "chwila, od której";
5) w art. 20 w ust. 2 wyraz "dzień" zastępuje się wyrazem "chwila";
6) art. 24{1} otrzymuje brzmienie:
    "Art. 24{1}. 1. Do ksiąg wieczystych dla ograniczonych praw rzeczowych,
             wymienionych w art. 1 ust. 3, stosuje się odpowiednio przepisy o
             księgach wieczystych dla nieruchomości.
         2. W razie przekształcenia własnościowego spółdzielczego prawa do
           lokalu mieszkalnego, spółdzielczego prawa do lokalu użytkowego lub
           prawa do domu jednorodzinnego w spółdzielni mieszkaniowej w prawo
           odrębnej własności lokalu albo w prawo własności domu
           jednorodzinnego, księga wieczysta prowadzona dla ograniczonego prawa
           rzeczowego staje się księgą wieczystą dla nieruchomości, a wpisana w
           tej księdze hipoteka na ograniczonym prawie rzeczowym staje się
           hipoteką na nieruchomości.
         3. Właściciel nieruchomości w wypadkach, o których mowa w ust. 2, jest
           obowiązany do ujawnienia w księdze wieczystej swego prawa oraz
           danych do oznaczenia nieruchomości.";
7) w art. 25 dodaje się ust. 3 w brzmieniu:
     "3. Księgi wieczyste prowadzi się według ustalonych wzorów, obejmujących
       poszczególne działy księgi wieczystej.";
8) po art. 25 dodaje się art. 25{1} w brzmieniu:
    "Art. 25{1}. 1. Księgi wieczyste mogą być zakładane i prowadzone także w
             systemie informatycznym wprowadzonym w trybie, o którym mowa w
             ust. 2.
         2. Minister Sprawiedliwości może wprowadzić, w drodze rozporządzenia,
           system informatyczny zakładania i prowadzenia ksiąg wieczystych,
           określając szczegółowy sposób zakładania oraz prowadzenia ksiąg
           wieczystych w systemie informatycznym, tak aby zachowane zostały
           wszystkie cechy ksiąg wieczystych prowadzonych w sposób, o którym
           mowa w art. 25 ust. 1 i 2, sposób przeglądania ksiąg wieczystych
           prowadzonych w tym systemie oraz wyznaczyć sądy, które zakładają i
           prowadzą księgi wieczyste w systemie informatycznym.";
9) w art. 29 dwukrotnie użyty wyraz "dnia" zastępuje się wyrazem "chwili";
10) art. 35 otrzymuje brzmienie:
      "Art. 35. 1. Właściciel nieruchomości jest obowiązany do niezwłocznego
             złożenia wniosku o ujawnienie swego prawa w księdze wieczystej.
         2. Jeżeli osoba trzecia doznała szkody na skutek nieujawnienia prawa
           własności w księdze wieczystej, właściciel ponosi odpowiedzialność
           za szkodę powstałą na skutek niewykonania obowiązku, o którym mowa w
           ust. 1, bądź na skutek opieszałości w jego wykonaniu.";
11) art. 36 otrzymuje brzmienie:
      "Art. 36. 1. Sądy, organy administracji rządowej i jednostek samorządu
             terytorialnego zawiadamiają sąd właściwy do prowadzenia księgi
             wieczystej o każdej zmianie właściciela nieruchomości, dla której
             założona jest księga wieczysta.
         2. Minister Sprawiedliwości określi, w drodze rozporządzenia, wzór
           zawiadomienia, o którym mowa w ust. 1.
         3. W razie otrzymania zawiadomienia sąd z urzędu dokonuje wpisu
           ostrzeżenia, że stan prawny nieruchomości ujawniony w księdze
           wieczystej stał się niezgodny z rzeczywistym stanem prawnym.
           Zawiadomienie o wpisie ostrzeżenia zawiera pouczenie o obowiązku
           złożenia wniosku o ujawnienie prawa własności w terminie miesiąca od
           daty doręczenia zawiadomienia.
         4. Sąd może wymierzyć opieszałemu właścicielowi grzywnę w wysokości od
           500 zł do 10 000 zł w celu spowodowania ujawnienia prawa własności.
           W razie ujawnienia prawa własności nieruchomości, grzywny
           nieuiszczone mogą być umorzone w całości lub części.
         5. Na postanowienie sądu o nałożeniu grzywny przysługuje zażalenie.";
12) po art. 36 dodaje się art. 36{1} i art. 36{2} w brzmieniu:
    "Art. 36{1}. 1. Księgi wieczyste i akta ksiąg wieczystych przechowuje się w
             sądzie.
         2. Księgi wieczyste nie mogą być wydawane poza budynek sądu
           rejonowego.
         3. Każdy może przeglądać księgi wieczyste w obecności pracownika sądu.
         4. Akta księgi wieczystej może przeglądać, w sposób określony w ust.
           3, osoba mająca interes prawny oraz notariusz.
      Art. 36{2}. 1. Odpisy ksiąg wieczystych według ostatniego stanu wpisów
             wydaje się na żądanie osób zainteresowanych lub na żądanie sądu,
             prokuratora, notariusza, organu administracji rządowej oraz
             jednostki samorządu terytorialnego.
         2. Odpisy ksiąg wieczystych obejmujące wpisy wykreślone wydaje się
           tylko na żądanie sądu, prokuratora, notariusza, organu administracji
           rządowej oraz jednostki samorządu terytorialnego, a w wypadkach
           uzasadnionych, również na żądanie osoby, której wykreślony wpis
           dotyczył.
         3. Odpisy dokumentów znajdujących się w aktach ksiąg wieczystych
           wydaje się na żądanie osób zainteresowanych lub na żądanie sądu,
           prokuratora, notariusza, organu administracji rządowej oraz
           jednostki samorządu terytorialnego.
         4. Nie wydaje się dokumentów znajdujących się w aktach ksiąg
           wieczystych, jeżeli dokumenty te stanowią podstawę wpisu.";
13) skreśla się art. 37-57;
14) art. 58 otrzymuje brzmienie:
      "Art. 58. 1. Minister Sprawiedliwości, w drodze rozporządzenia, określi:
           1) sądy rejonowe prowadzące księgi wieczyste oraz obszary ich
             właściwości miejscowej,
           2) czynności, które przy prowadzeniu i przechowywaniu ksiąg
             wieczystych mogą spełniać samodzielnie pracownicy sądowi,
           3) szczegółowy sposób prowadzenia ksiąg wieczystych, wzory ksiąg
             wieczystych oraz szczegółową treść i sposób dokonywania wpisów w
             księgach wieczystych.
         2. Minister Sprawiedliwości może określić, w drodze rozporządzenia,
           sposób wykorzystywania programu informatycznego dla celów
           prowadzenia ksiąg wieczystych, na zasadach, o których mowa w art.
           25.
         3. Wydając rozporządzenia, o których mowa w ust. 1 i 2 należy brać pod
           uwagę zasady sprawności, racjonalności i szybkiego działania sądu.";
15) po art. 58 dodaje się art. 58{1} i 58{2} w brzmieniu:
    "Art. 58{1}. 1. W razie powstania stanu zagrożenia zniszczeniem zbioru
             ksiąg wieczystych w znacznej skali, na skutek zdarzeń o
             charakterze nadzwyczajnym, treść wpisów w księgach wieczystych
             podlega utrwaleniu, z zachowaniem wszystkich cech ksiąg
             wieczystych.
         2. Utrwalenie treści wpisów w księgach wieczystych w trybie, o którym
           mowa w ust. 1, może być przeprowadzane na podstawie zarządzenia
           Ministra Sprawiedliwości określającego sąd, w którym nastąpiło
           zdarzenie o charakterze nadzwyczajnym, powodujące powstanie
           zagrożenia zniszczeniem zbioru ksiąg wieczystych.
         3. Minister Sprawiedliwości określi, w drodze rozporządzenia, sposób
           utrwalania treści wpisów w księgach wieczystych, w sytuacjach, o
           których mowa w ust. 1, oraz szczegółowy tryb wykonywania czynności z
           tym związanych, mając na względzie zasady szybkości i doboru
           technologii stosowanych przy utrwalaniu treści zapewniających wierne
           ich zachowanie.
      Art. 58{2}. 1. Kopia powstała w trybie określonym w art. 58{1} podlega
             uwierzytelnieniu przez sędziego lub referendarza i ma moc księgi
             wieczystej.
         2. W razie konieczności dokonania nowego wpisu, w księdze wieczystej,
           w miejsce której została sporządzona kopia, w trybie określonym w
           art. 58{1}, zaprowadza się, jako jej ciąg dalszy, księgę wieczystą
           według wzoru określonego w art. 25 ust. 1, z jednoczesnym
           przeniesieniem do niej wszystkich aktualnych wpisów.";
16) skreśla się rozdział 3 w dziale I;
17) w art. 65 w ust. 4 w pkt 3 skreśla się wyrazy "(prawo do lokalu mieszkalnego
  w domu wybudowanym przez spółdzielnię mieszkaniową w celu przeniesienia jego
  własności na członka)";
18) w art. 68 dodaje się zdanie drugie w brzmieniu:
    "Jeżeli wierzytelność, zgodnie z prawem została wyrażona w innym pieniądzu
     niż pieniądz polski, hipotekę wyraża się w tym innym pieniądzu.";
19) w art. 76 po ust. 2 dodaje się ust. 3 i 4 w brzmieniu:
     "3. W celu zabezpieczenia tej samej wierzytelności można, w drodze
       czynności prawnej, obciążyć więcej niż jedną nieruchomość (hipoteka
       łączna umowna).
     4. Do hipoteki zabezpieczającej kredyt udzielony na budowę domów
       mieszkalnych, jeżeli podział nieruchomości polega na przeniesieniu
       własności części nieruchomości zabudowanej domem mieszkalnym, przepisu
       ust. 1 nie stosuje się. W takim wypadku hipoteka ulega podziałowi
       zgodnie z postanowieniami umowy.";
20) w art. 109 w ust. 2 wyrazy "własnością państwową" zastępuje się wyrazami
  "własnością Skarbu Państwa";
21) po art. 111 dodaje się art. 111{1} w brzmieniu:
   "Art. 111{1}. 1. Jeżeli ustawa nie stanowi inaczej, łączne obciążenie kilku
            nieruchomości hipoteką przymusową jest niedopuszczalne, chyba że
            nieruchomości te są już obciążone inną hipoteką łączną albo
            stanowią własność dłużników solidarnych.
         2. Podział zabezpieczenia między poszczególne nieruchomości zależy od
           uznania wierzyciela.".
         
                                     Art. 2.
W ustawie z dnia 17 listopada 1964 r. - Kodeks postępowania cywilnego (Dz.U. Nr
43, poz. 296, z 1965 r. Nr 15, poz. 113, z 1974 r. Nr 27, poz. 157 i Nr 39, poz.
231, z 1975 r. Nr 45, poz. 234, z 1982 r. Nr 11, poz. 82 i Nr 30, poz. 210, z
1983 r. Nr 5, poz. 33, z 1984 r. Nr 45, poz. 241 i 242, z 1985 r. Nr 20, poz.
86, z 1987 r. Nr 21, poz. 123, z 1988 r. Nr 41, poz. 324, z 1989 r. Nr 4, poz.
21 i Nr 33, poz. 175, z 1990 r. Nr 14, poz. 88, Nr 34, poz. 198, Nr 53, poz.
306, Nr 55, poz. 318 i Nr 79, poz. 464, z 1991 r. Nr 7, poz. 24, Nr 22, poz. 92
i Nr 115, poz. 496, z 1993 r. Nr 12, poz. 53, z 1994 r. Nr 105, poz. 509, z 1995
r. Nr 83, poz. 417, z 1996 r. Nr 24, poz. 110, Nr 43, poz. 189, Nr 73, poz. 350
i Nr 149, poz. 703, z 1997 r. Nr 43, poz. 270, Nr 54, poz. 348, Nr 75, poz. 471,
Nr 102, poz. 643, Nr 117, poz. 752, Nr 121, poz. 769 i 770, Nr 133, poz. 882, Nr
139, poz. 934, Nr 140, poz. 940 i Nr 141, poz. 944, z 1998 r. Nr 106, poz. 668,
Nr 117, poz. 757, z 1999 r. Nr 52, poz. 532 oraz z 2000 r. Nr 22, poz. 269 i
271, Nr 48, poz. 552 i 554, Nr 55, poz. 665, Nr 73, poz. 852, Nr 94, poz. 1037,
Nr 114, poz. 1191 i poz. 1193, Nr 122, poz. 1314, poz. 1319 i poz. 1322 oraz z
2001 r. Nr 4, poz. 27) wprowadza się następujące zmiany:
1) w art. 17 w pkt 4 po wyrazach "między małżonkami" dodaje się wyrazy "oraz
  spraw o uzgodnienie treści księgi wieczystej z rzeczywistym stanem prawnym";
2) w art. 509{1} w § 1 skreśla się wyrazy "i w postępowaniu o założenie księgi
  wieczystej";
3) w art. 516 kropkę zastępuje się przecinkiem i dodaje się wyrazy "chyba że
  przepis szczególny stanowi inaczej.";
4) w art. 518{1}:
   a) w § 2 po wyrazie "moc" skreśla się przecinek i wyrazy "a sąd rejonowy
     rozpoznaje sprawę jako sąd pierwszej instancji",
   b) § 3 otrzymuje brzmienie:
      "§3. W razie wniesienia skargi na wpis w księdze wieczystej wpis nie
         traci mocy. Rozpoznając sprawę, sąd zmienia zaskarżony wpis przez jego
         wykreślenie i dokonanie nowego wpisu lub wydaje postanowienie, którym
         zaskarżony wpis utrzymuje w mocy albo uchyla go w całości lub w części
         i w tym zakresie wniosek oddala bądź odrzuca, względnie postępowanie
         umarza.",
   c) po § 5 dodaje się § 6 w brzmieniu:
     "§6. Sąd rejonowy rozpoznaje sprawę jako sąd pierwszej instancji.";
5) art. 608 otrzymuje brzmienie:
      "Art. 608. Sprawy z zakresu prawa rzeczowego rozpoznawane są na
             rozprawie, chyba że przepis szczególny stanowi inaczej.";
6) po art. 626 dodaje się rozdział 6 w brzmieniu:
                                   "Rozdział 6
                         Postępowanie wieczystoksięgowe
   Art. 626{1}. §1. Sprawy w postępowaniu wieczystoksięgowym rozpoznawane są na
            posiedzeniu niejawnym.
         §2. Uczestnikami postępowania oprócz wnioskodawcy są tylko te osoby,
           których prawa zostały wykreślone lub obciążone bądź na rzecz których
           wpis ma nastąpić.
         §3. Nie stanowi przeszkody do wpisu okoliczność, że po złożeniu
           wniosku wnioskodawca bądź inny uczestnik postępowania zmarł lub
           został pozbawiony albo ograniczony w możliwości rozporządzania
           prawem albo w zdolności do czynności prawnych.
         §4. Przepisów art. 113 nie stosuje się w postępowaniu
           wieczystoksięgowym, z wyjątkiem zwolnienia z opłat sądowych od
           wnoszonych środków zaskarżenia. Jednak wnioskodawca nie ma obowiązku
           uiszczania opłat sądowych od wniosku o wpis do księgi wieczystej
           zamieszczonego w akcie notarialnym, jeżeli został w całości
           zwolniony od ponoszenia wynagrodzenia notariusza.
         §5. Jeżeli wpis do księgi wieczystej ma nastąpić na wniosek zawarty w
           akcie notarialnym, za wartość prawa podlegającego ujawnieniu
           przyjmuje się, zawartą w akcie notarialnym wartość przedmiotu podaną
           przez strony. W takim przypadku przepisu art. 25 nie stosuje się.
  Art. 626{2}. §1. Wniosek o dokonanie wpisu składa się na urzędowym
            formularzu.
         §2. Przepis § 1 nie dotyczy wniosku zawartego w akcie notarialnym, o
           którym mowa w art. 626{4}.
         §3. Do wniosku o dokonanie wpisu należy dołączyć dokumenty, stanowiące
           podstawę wpisu w księdze wieczystej.
         §4. Jeżeli z dokumentów załączonych do wniosku wynika, że nastąpiła
           zmiana w prawie własności, sąd, zwracając wniosek, stosuje art.
           626{13} § 1.
         §5. Wniosek o dokonanie wpisu może złożyć właściciel nieruchomości,
           użytkownik wieczysty, osoba na rzecz której wpis ma nastąpić, albo
           wierzyciel, jeżeli przysługuje mu prawo, które może być wpisane w
           księdze wieczystej. W sprawach dotyczących obciążeń powstałych z
           mocy ustawy wniosek może złożyć uprawniony organ.
   Art. 626{3}. W postępowaniu wieczystoksięgowym nie stosuje się przepisów o
           wznowieniu postępowania.
   Art. 626{4}. Przekazanie przez notariusza sądowi wypisu aktu notarialnego
           zawierającego wniosek o dokonanie wpisu do księgi wieczystej, na
           podstawie odrębnych przepisów, uważa się za złożenie wniosku przez
           uprawnionego.
   Art. 626{5}. Jeżeli z treści wniosku i dołączonych dokumentów wynika, że
           nastąpiła zmiana prawa własności, cofnięcie wniosku o wpis tego
           prawa jest niedopuszczalne.
   Art. 626{6}. §1. O kolejności wniosku o wpis rozstrzyga chwila wpływu
             wniosku do właściwego sądu. Za chwilę wpływu wniosku uważa się
             godzinę i minutę, w której w danym dniu wniosek wpłynął do sądu.
         §2. Wnioski, które wpłynęły w tej samej chwili, będą uważane za
           złożone równocześnie.
      Art. 626{7}. §1. Wniosek o wpis powinien być w dniu wpływu do sądu
             zarejestrowany niezwłocznie w dzienniku ksiąg wieczystych i
             opatrzony kolejnym numerem.
         §2. Niezwłocznie po zarejestrowaniu wniosku w dzienniku ksiąg
           wieczystych, zaznacza się w odpowiednim dziale księgi wieczystej
           numer wniosku (wzmianka o wniosku).
         §3. Wzmiankę o wniosku wykreśla się z urzędu, niezwłocznie po
           dokonaniu wpisu, po uprawomocnieniu się postanowienia o odmowie
           dokonania wpisu lub o odrzuceniu wniosku albo o umorzeniu
           postępowania albo po uprawomocnieniu się zarządzenia o zwrocie
           wniosku.
         §4. W razie wniesienia skargi na wpis w księdze wieczystej dokonany
           przez referendarza stosuje się odpowiednio przepisy § 1 i § 2.
           Wzmiankę o skardze wykreśla się z urzędu po rozpoznaniu skargi.
   Art. 626{8}. §1. Wpis dokonywany jest jedynie na wniosek i w jego granicach,
            chyba że przepis szczególny przewiduje dokonanie wpisu z urzędu.
         §2. Rozpoznając wniosek o wpis, sąd bada jedynie treść wniosku, treść
           i formę dołączonych do wniosku dokumentów oraz treść księgi
           wieczystej.
         §3. W postępowaniu wieczystoksięgowym wpis w księdze wieczystej jest
           orzeczeniem. Uzasadnienia wpisu nie sporządza się.
         §4. Założenie księgi wieczystej następuje z chwilą dokonania
           pierwszego wpisu.
       Art. 626{9}. Sąd oddala wniosek o wpis, jeżeli brak jest podstaw albo
              istnieją przeszkody do jego dokonania.
   Art. 626{10}. §1. O dokonanym wpisie sąd zawiadamia uczestników
             postępowania. Nie zawiadamia się uczestnika, który na piśmie
             zrzekł się zawiadomienia.
         §2. Zawiadomienie zawiera istotną treść wpisu.
         §3. Apelację od wpisu wnosi się w terminie dwóch tygodni od doręczenia
           zawiadomienia o wpisie. Dla uczestnika, który zrzekł się
           zawiadomienia termin ten biegnie od dnia dokonania wpisu.
   Art. 626{11}.§1. Niezwłocznie po wniesieniu apelacji, sąd z urzędu wpisuje
             wzmiankę o apelacji.
         §2. W razie wniesienia kasacji, wpis wzmianki o kasacji dokonuje się z
           urzędu niezwłocznie po przedstawieniu przez zainteresowanego
           zawiadomienia o wniesieniu kasacji.
         §3. Do wzmianki o apelacji i o kasacji odpowiednio stosuje się art.
           626{7}.
   Art. 626{12}.§1. Osoba, na rzecz której wpisane jest prawo lub roszczenie w
             księdze wieczystej, jej przedstawiciel albo pełnomocnik do
             doręczeń, mają obowiązek niezwłocznego zawiadomienia sądu
             prowadzącego księgę wieczystą o każdej zmianie adresu względnie
             wskazania adresu do doręczeń. Osoba zamieszkała lub mająca
             siedzibę za granicą jest obowiązana wskazać pełnomocnika do
             doręczeń w Rzeczypospolitej Polskiej.
         §2. Przepis § 1 stosuje się odpowiednio do spadkobierców lub innych
           następców prawnych osoby, na rzecz której jest wpisane prawo w
           księdze wieczystej.
         §3. W razie zaniedbania obowiązku, o którym mowa w § 1 i 2, pismo
           sądowe pozostawia się w aktach sprawy ze skutkiem doręczenia, chyba
           że nowy adres jest sądowi znany.
   Art. 626{13}.§1. Sąd z urzędu dokona wpisu ostrzeżenia, jeżeli dostrzeże
             niezgodność stanu prawnego ujawnionego w księdze wieczystej z
             rzeczywistym stanem prawnym. W razie stwierdzenia, że dla tej
             samej nieruchomości albo dla tego samego ograniczonego prawa
             rzeczowego prowadzi się dwie lub więcej ksiąg wieczystych,
             ujawniających odmienny stan prawny, wpisu ostrzeżenia dokonuje się
             we wszystkich księgach wieczystych założonych dla tej
             nieruchomości.
         §2. Sprostowania usterek wpisu, które nie mogą wywołać niezgodności
           treści księgi wieczystej z rzeczywistym stanem prawnym dokonuje się
           z urzędu.".
         
                                     Art. 3.
W ustawie z dnia 13 czerwca 1967 r. o kosztach sądowych w sprawach cywilnych
(Dz.U. Nr 24, poz. 110, z 1982 r. Nr 31, poz. 215,z 1991 r. Nr 22, poz. 93, z
1994 r. Nr 79, poz. 256 i Nr 106, poz. 678 oraz z 2000 r. Nr 12, poz. 136, Nr
48, poz. 554 i Nr 120, poz. 1268) wprowadza się następujące zmiany:
1) w art. 8 ust. 2 otrzymuje brzmienie:
   "2. Gmina, związek międzygminny, powiat, związek powiatów oraz samorząd
     województwa nie mają obowiązku uiszczania opłat sądowych, z wyjątkiem
     spraw dotyczących prowadzonej przez nie działalności gospodarczej oraz
     spraw w postępowaniu wieczystoksięgowym.";
2) w art. 9:
   a) w ust. 1 skreśla się wyrazy "ludu pracującego",
   b)  po ust. 2 dodaje się ust. 3 w brzmieniu:
     "3. Przepisu ust. 1 nie stosuje się do opłat uiszczanych w postępowaniu
       wieczystoksięgowym.";
3) po art. 16 dodaje się art. 16{1} w brzmieniu:
    "Art. 16{1}. 1. W postępowaniu wieczystoksięgowym wniosek, podlegający
             opłacie stałej, który nie został należycie opłacony, sąd zwraca
             bez wezwania o uiszczenie tej opłaty.
         2. W terminie tygodniowym od dnia doręczenia zarządzenia o zwrocie
           wniosku z przyczyn określonych w ust. 1, wnioskodawca może uiścić
           brakującą opłatę. W takim przypadku wniosek wywołuje skutek od daty
           pierwotnego wniesienia. Skutek taki nie następuje w razie kolejnego
           zwrotu wniosku z tej samej przyczyny.".
       
                                     Art. 4.
W ustawie  z dnia 14 lutego 1991 r. - Prawo o notariacie (Dz.U. Nr 22, poz. 91,
z 1997 r. Nr 28, poz. 153, z 1999 r. Nr 101, poz. 1178 oraz z 2000 r. Nr 48,
poz. 551, Nr 94, poz. 1037, Nr 116, poz. 1216 i Nr 120, poz. 1268) wprowadza się
następujące zmiany:
1) art. 7 otrzymuje brzmienie:
       "Art. 7. §1. Notariusz jako płatnik na podstawie odrębnych przepisów
              pobiera podatki i opłaty skarbowe.
         §2. Jeżeli wniosek o wpis do księgi wieczystej, o którym mowa w art.
           92 § 4, podlega opłacie sądowej, notariusz pobiera od wnioskodawców
           tę opłatę i zaznacza w akcie notarialnym wysokość pobranej opłaty
           sądowej. Notariusz obowiązany jest uzależnić sporządzenie aktu
           notarialnego od uprzedniego uiszczenia przez strony należnej opłaty
           sądowej. Pobraną opłatę sądową notariusz przekazuje właściwemu
           sądowi rejonowemu.
         §3. Minister Sprawiedliwości określi, w drodze rozporządzenia, sposób
           pobierania i uiszczania oraz sposób i termin przekazywania sądom a
           także zwrotu należności, o których mowa w § 2 oraz sposób
           prowadzenia ich ewidencji.";
2) w art. 80 w § 4 dodaje się zdanie drugie w brzmieniu:
   "Do protokołu nie stosuje się przepisów art. 5, art. 92 § 1 pkt 4-8 i art.
     94 § 1.";
3) w art. 92 po § 3 dodaje się § 4 w brzmieniu:
   "§4. Jeżeli akt notarialny w swej treści zawiera przeniesienie, zmianę lub
       zrzeczenie się prawa ujawnionego w księdze wieczystej albo ustanowienie
       prawa podlegającego ujawnieniu w księdze wieczystej, bądź obejmuje
       czynność przenoszącą własność nieruchomości, chociażby dla tej
       nieruchomości nie była prowadzona księga wieczysta, notariusz
       sporządzający akt notarialny  jest obowiązany zamieścić w tym akcie
       wniosek o dokonanie wpisu w księdze wieczystej, zawierający wszystkie
       dane wymagane przepisami Kodeksu postępowania cywilnego. Notariusz jest
       obowiązany przesłać z urzędu sądowi właściwemu do prowadzenia ksiąg
       wieczystych wypis aktu notarialnego zawierający wniosek o wpis do księgi
       wieczystej wraz z dokumentami stanowiącymi podstawę wpisu, w terminie
       trzech dni od sporządzenia aktu.";
4) po art. 109 dodaje się art. 109a w brzmieniu:
   "Art. 109a. Wypisy aktu notarialnego sprostowanego protokołem zgodnie z art.
           80 § 4 wydaje się z uwzględnieniem treści sprostowania.".
         
                                     Art. 5.
W postępowaniu wieczystoksięgowym, w sprawach, w których wnioski zostały złożone
przed dniem wejścia w życie ustawy, w zakresie kosztów sądowych stosuje się
przepisy dotychczasowe.
                                     Art. 6.
W postępowaniu wieczystoksięgowym, w sprawach wszczętych z urzędu, do których
przed dniem wejścia w życie ustawy nie został złożony wniosek, postępowanie
przynaglające umarza się z urzędu. Nieściągnięte grzywny, nałożone na podstawie
art. 35 ustawy, o której mowa w art. 1, sąd umarza z urzędu.
                                        
                                     Art. 7.
Marszałek Sejmu, w terminie 6 miesięcy od dnia wejścia w życie niniejszej
ustawy, ogłosi w Dzienniku Ustaw Rzeczypospolitej Polskiej jednolity tekst
ustawy z dnia 6 lipca 1982 r. o księgach wieczystych i hipotece z uwzględnieniem
zmian wynikających z przepisów ogłoszonych przed dniem wydania jednolitego
tekstu.
                                     Art. 8.
Ustawa wchodzi w życie po upływie trzech miesięcy od dnia ogłoszenia, z
wyjątkiem art. 7 ustawy wymienionej w art. 4, który wchodzi w życie z dniem 1
września 2001 r. oraz art. 626{2} § 1 ustawy wymienionej w art. 2, który wchodzi
w życie z dniem wejścia w życie systemu informatycznego zakładania i prowadzenia
ksiąg wieczystych, o którym mowa w art. 25{1} ust. 1 ustawy wymienionej w art. 1.
