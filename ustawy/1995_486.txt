



Dz.U. z 1999 r. Nr 38, poz. 360
                                                                             
                                      
                                      
                                   USTAWA
                          z dnia 9 kwietnia 1999 r.
                                      
 o zmianie ustawy o Instytucie Pamięci Narodowej - Komisji Ścigania Zbrodni
     przeciwko Narodowi Polskiemu, ustawy o kombatantach oraz niektórych
     osobach będących ofiarami represji wojennych i okresu powojennego,
    ustawy o finansach publicznych oraz ustawy o emeryturach i rentach z
                      Funduszu Ubezpieczeń Społecznych
                                      
                                      
                                   Art. 1.
W ustawie z dnia 18 grudnia 1998 r. o Instytucie Pamięci Narodowej - Komisji
Ścigania Zbrodni przeciwko Narodowi Polskiemu (Dz.U. Nr 155, poz. 1016)
wprowadza się następujące zmiany:
1) art. 3 otrzymuje brzmienie:
     "Art. 3. Zbrodniami przeciwko ludzkości są w szczególności zbrodnie
           ludobójstwa w rozumieniu Konwencji w sprawie zapobiegania i
           karania zbrodni ludobójstwa, przyjętej w dniu 9 grudnia 1948 r.
           (Dz.U. z 1952 r. Nr 2, poz. 9 i 10, Nr 31, poz. 213 i z 1998 r. Nr
           33, poz. 177), a także inne poważne prześladowania z powodu
           przynależności osób prześladowanych do określonej grupy
           narodowościowej, politycznej, społecznej, rasowej lub religijnej,
           jeżeli były dokonywane przez funkcjonariuszy publicznych  albo
           przez nich inspirowane lub tolerowane.";
2) w art. 4:
   a) dodaje się nowy ust. 1 w brzmieniu:
      "1. Zbrodnie, o których mowa w art. 1 pkt 1 lit. a), stanowiące według
         prawa międzynarodowego zbrodnie przeciwko pokojowi, ludzkości lub
         zbrodnie wojenne, nie ulegają przedawnieniu.",
   b) dotychczasowy ust. 1 oznacza się jako ust. 1a w brzmieniu:
      "1a. Bieg terminu przedawnienia zbrodni komunistycznych, w rozumieniu
         art. 2, nie będących zbrodniami wojennymi lub zbrodniami przeciwko
         ludzkości, rozpoczyna się od dnia 1 stycznia 1990 r. Karalność tych
         zbrodni ustaje po 30 latach, gdy czyn stanowi zbrodnię zabójstwa
         oraz po 20 latach, gdy czyn stanowi inną zbrodnię komunistyczną.
         Przepisu art. 4 § 1 Kodeksu karnego nie stosuje się.";
3) w art. 8 w ust. 3 po wyrazach "Organizację Instytutu Pamięci" dodaje się
  wyrazy " ,w zakresie nie uregulowanym ustawą,";
4) w art. 9 w ust. 2 wyraz "administracji" zastępuje się wyrazem "władzy";
5) w art. 10:
   a) ust. 1 otrzymuje brzmienie:
     "1. Prezesa Instytutu Pamięci powołuje i odwołuje Sejm Rzeczypospolitej
       Polskiej większością 35 głosów za zgodą Senatu, na wniosek Kolegium
       Instytutu Pamięci, które zgłasza kandydata spoza swego grona.",
   b) w ust. 2 wyrazy "7 lat" zastępuje się wyrazami "5 lat",
   c) w ust. 3 wyrazy "W okresie 3 miesięcy" zastępuje się wyrazami "Nie
     wcześniej niż na 6 miesięcy i nie później niż na 3 miesiące";
6) w art. 11 po ust. 2 dodaje się ust. 2a i 2b w brzmieniu:
    "2a. Na stanowisko Prezesa Instytutu Pamięci nie może być powołana
       również osoba, co do której w archiwach podlegających przekazaniu do
       Instytutu Pamięci lub w innych archiwach państwowych znajduje się
       informacja o tym, że istnieją wobec niej przesłanki przewidziane w
       ust. 2.
     2b. Na stanowisko Prezesa Instytutu Pamięci nie może być powołana
       również osoba, której działalność związana z dostępem do tajemnicy
       państwowej lub objęta tajemnicą państwową uniemożliwia szczegółowe
       przedstawienie informacji o przebiegu swojej służby, pracy lub
       współpracy.";
7) w art. 12 skreśla się wyrazy "i strzec praworządności";
8) w art. 13 pkt 4 otrzymuje brzmienie:
     "4) nie wypełnia obowiązków nałożonych przez ustawę lub działa na szkodę
       Instytutu Pamięci.";
9) art. 15 otrzymuje brzmienie:
     "Art. 15. 1. W Instytucie Pamięci tworzy się Kolegium Instytutu Pamięci.
             Członkiem Kolegium Instytutu Pamięci może być obywatel polski
             wyróżniający się wysokimi walorami moralnymi oraz wiedzą
             przydatną w pracach Instytutu Pamięci.
         2. Kolegium Instytutu Pamięci wybierane jest na kadencję trwającą 7
           lat. Kadencja rozpoczyna się z dniem zebrania się Kolegium na
           pierwsze posiedzenie.
         3. W skład Kolegium Instytutu Pamięci wchodzi 11 członków
           wybieranych przez Sejm Rzeczypospolitej Polskiej bezwzględną
           większością głosów, z tym że 2 kandydatów zgłasza Krajowa Rada
           Sądownictwa.
         4. Członkostwo w Kolegium Instytutu Pamięci ustaje wskutek:
           1) śmierci,
           2) rezygnacji,
           3) skazania prawomocnym wyrokiem za przestępstwo,
           4) odwołania przez Sejm bezwzględną większością głosów, na wniosek
             Kolegium Instytutu Pamięci podjęty większością 23 głosów
             ustawowego składu Kolegium, z powodu długotrwałej choroby lub
             upadku sił powodujących trwałą niezdolność do pełnienia
             obowiązków albo z powodu niewypełniania obowiązków nałożonych
             przez ustawę.
         5. Kolegium Instytutu Pamięci wybiera ze swego składu
           przewodniczącego Kolegium  oraz nie więcej niż 3 jego zastępców
           na kadencję trwającą 1 rok.
         6. Po ustaniu członkostwa przed upływem kadencji Sejm dokonuje
           wyboru nowego członka na okres do zakończenia kadencji Kolegium
           Instytutu Pamięci.
         7. Za wykonywanie zadań członkowie Kolegium Instytutu Pamięci
           otrzymują diety określone przez Prezesa Rady Ministrów, w drodze
           rozporządzenia, a także zwrot kosztów według zasad obowiązujących
           przy podróżach służbowych na obszarze kraju.";
10) w art. 32 dodaje się ust. 4 i 5 w brzmieniu:
     "4. Za szkodę wyrządzoną obywatelowi przez pracownika Instytutu Pamięci
       w związku z działalnością Instytutu ponosi odpowiedzialność Skarb
       Państwa na zasadach ogólnych.
     5. Jeżeli do powództwa o naprawienie szkody wyrządzonej przez
       pracownika Instytutu Pamięci w związku z działalnością Instytutu
       załączono oświadczenie o braku służby, pracy lub współpracy z
       organami bezpieczeństwa państwa, o których mowa w art. 5, sąd zwalnia
       powoda od opłat sądowych.";
11) w art. 34 w ust. 2 zdanie wstępne otrzymuje brzmienie:
      "W uzasadnionych przypadkach Prezes Instytutu Pamięci może zaniechać
       spełnienia żądania anonimizacji danych, jeżeli:";
12) w art. 36:
   a) skreśla się pkt 1,
   b) pkt 5 otrzymuje brzmienie:
     "5) prowadzenia badań naukowych, o ile Prezes Instytutu Pamięci wyrazi
       na to zgodę.";
13) w art. 45 w ust. 2 dodaje się zdanie drugie w brzmieniu:
      "Jeżeli Kodeks postępowania karnego mówi o oskarżycielu publicznym
       lub prokuratorze, należy rozumieć przez to prokuratora Instytutu
       Pamięci także w sprawach, które podlegają orzecznictwu sądów
       wojskowych.";
14) w art. 50 dotychczasową treść oznacza się jako ust. 1 oraz dodaje ust. 2
  w brzmieniu:
     "2. Minister właściwy do spraw sprawiedliwości może, na wniosek Prezesa
       Instytutu Pamięci, delegować sędziego do pełnienia czynności w
       Głównej Komisji oraz udzielania pomocy prawnej.";
15) w art. 51:
   a) w ust. 1 wyraz "wojewódzkiej" zastępuje się wyrazem "okręgowej",
   b) ust. 2 otrzymuje brzmienie:
     "2. Członków Komisji Dyscyplinarnej oraz Odwoławczej Komisji
       Dyscyplinarnej dla prokuratorów Instytutu Pamięci wybiera w ustalonej
       przez siebie liczbie, na okres 4 lat, zgromadzenie prokuratorów
       Głównej Komisji spośród prokuratorów Instytutu Pamięci. Komisja
       Dyscyplinarna oraz Odwoławcza Komisja Dyscyplinarna wybierają ze
       swego grona przewodniczących.",
   c) dodaje się ust. 4 w brzmieniu:
     "4. Rzecznika dyscyplinarnego dla prokuratorów Instytutu Pamięci
       wyznacza Prokurator Generalny spośród prokuratorów Instytutu Pamięci,
       na wniosek dyrektora Głównej Komisji.";
16) w art. 54 dodaje się ust. 4 w brzmieniu:
      "4. Kto składa nieprawdziwe oświadczenie, o którym mowa w art. 32 ust.
         5, podlega karze pozbawienia wolności od 6 miesięcy do lat 3.";
17) w art. 66 wyraz "wyboru" zastępuje się wyrazami "pierwszego posiedzenia".
                                   Art. 2.
1. W sprawach o zbrodnie, o których mowa w art. 1 pkt 1 lit. a) ustawy
  wymienionej w art. 1, przepisy ustawy stosuje się również do śledztw
  wszczętych przed dniem jej wejścia w życie.
2. Czynności procesowe dokonane przed dniem wejścia w życie ustawy
  wymienionej w art. 1, są skuteczne, jeżeli dokonano ich z zachowaniem
  przepisów dotychczasowych.
3. Prokuratorzy Głównej Komisji oraz prokuratorzy oddziałowych komisji mogą
  przejmować do dalszego prowadzenia śledztwa w sprawach o zbrodnie, o
  których mowa w art. 1 pkt 1 lit. a) ustawy wymienionej w art. 1, wszczęte
  przed dniem jej wejścia w życie.
4. Inne organy prowadzące postępowania w sprawach o zbrodnie, o których mowa
  w art. 1 pkt 1 lit. a) ustawy wymienionej w art. 1, wszczęte przed dniem
  jej wejścia w życie, właściwe są do dalszego ich prowadzenia do chwili
  przejęcia tych postępowań przez prokuratorów Instytutu Pamięci.
                                      
                                   Art. 3.
W ustawie z dnia 24 stycznia 1991 r. o kombatantach oraz niektórych osobach
będących ofiarami represji wojennych i okresu powojennego (Dz.U. z 1997 r. Nr
142, poz. 950, z 1998 r. Nr 37, poz. 204, Nr 106, poz. 668 i Nr 162, poz.
1118) wprowadza się następujące zmiany:
1) w art. 3 w pkt 2 wyrazy "i aresztach polskich" zastępuje się wyrazami
  "lub innych miejscach odosobnienia na terytorium Polski";
2) w art.4 w ust. 1 w pkt 4 wyrazy "w więzieniach polskich" zastępuje się
  wyrazami "w więzieniach lub innych miejscach odosobnienia na terytorium
  Polski";
3) art. 8 otrzymuje brzmienie:
      "Art. 8. 1. Prezes Rady Ministrów, na wniosek  Kierownika Urzędu do
              Spraw Kombatantów i Osób Represjonowanych, określi, w drodze
              rozporządzenia:
           1) po zasięgnięciu opinii Prezesa Instytutu Pamięci Narodowej Komisji
Ścigania Zbrodni przeciwko Narodowi Polskiemu oraz
             ministra właściwego do spraw obrony narodowej i ministra
             właściwego do spraw wewnętrznych - formacje i organizacje, o
             których mowa w art. 1 ust. 2 pkt 5 oraz art. 2 pkt 1,
           2) po zasięgnięciu opinii Prezesa Instytutu Pamięci Narodowej Komisji
Ścigania Zbrodni przeciwko Narodowi Polskiemu - miejsca
             odosobnienia, w których warunki pobytu nie różniły się od
             warunków w obozach koncentracyjnych, a osoby tam osadzone
             pozostawały w dyspozycji hitlerowskich władz bezpieczeństwa, a
             także więzienia i obozy NKWD lub będące pod nadzorem NKWD, w
             których były osadzone osoby narodowości polskiej lub obywatele
             polscy innych narodowości oraz obozy, o których mowa w art. 3
             pkt 2 oraz w art. 4 ust. 1 pkt 1 lit. b) i  lit. c) oraz w pkt
             3.
         2. Na wniosek osoby zainteresowanej:
           1) prezes sądu okręgowego, z zastrzeżeniem pkt 2 lit. a),
             potwierdza okoliczność, o której mowa w art. 4 ust. 1 pkt 4,
           2) Prezes Instytutu Pamięci Narodowej - Komisji Ścigania Zbrodni
             przeciwko Narodowi Polskiemu potwierdza okoliczność, o której
             mowa:
               a) w art. 4 ust. 1 pkt 4, w przypadku osadzenia bez wyroku w
                 więzieniu lub innym miejscu odosobnienia na terytorium
                 Polski,
               b) w art. 4 ust. 2.".
                                      
                                   Art. 4.
W ustawie z dnia 26 listopada 1998 r. o finansach publicznych (Dz.U. Nr 155,
poz. 1014) wprowadza się następujące zmiany:
1) w art. 83 w ust. 2 po wyrazach "Generalnego Inspektora Ochrony Danych
  Osobowych," dodaje się wyrazy "Instytutu Pamięci Narodowej - Komisji
  Ścigania Zbrodni przeciwko Narodowi Polskiemu,";
2) w art. 161 w ust. 1 po użytych po raz pierwszy wyrazach "Generalnego
  Inspektora Ochrony Danych Osobowych," dodaje się wyrazy "Instytutu Pamięci
  Narodowej - Komisji Ścigania Zbrodni przeciwko Narodowi Polskiemu", a po
  użytych po raz drugi wyrazach "Generalnego Inspektora Ochrony Danych
  Osobowych," dodaje się wyrazy "Prezesa Instytutu Pamięci Narodowej Komisji
Ścigania Zbrodni przeciwko Narodowi Polskiemu".
                                   Art. 5.
W ustawie z dnia 17 grudnia 1998 r. o emeryturach i rentach z Funduszu
Ubezpieczeń Społecznych (Dz.U. Nr 162, poz. 1118) wprowadza się następujące
zmiany:
1) w art. 6 w ust. 1 w pkt 8 wyrazy "przebywania w więzieniach polskich"
  zastępuje się wyrazami "osadzenia w więzieniach lub innych miejscach
  odosobnienia na terytorium Polski";
2) w art. 117 ust. 3 otrzymuje brzmienie:
     "3. Okresy osadzenia, o których mowa w art. 6 ust. 1 pkt 8, na mocy
       wyroku - potwierdza prezes sądu okręgowego, a w przypadku osadzenia
       bez wyroku - Prezes Instytutu Pamięci Narodowej - Komisji Ścigania
       Zbrodni przeciwko Narodowi Polskiemu.".
     
                                   Art. 6.
W sprawach, o których mowa w art. 8 ust. 2 pkt 2 ustawy wymienionej w art. 3
oraz w art. 117 ust. 3 ustawy wymienionej w art. 5, wszczętych na podstawie
dotychczasowych przepisów, a nie zakończonych do dnia wejścia w życie
niniejszej ustawy, właściwy jest Prezes Instytutu Pamięci Narodowej - Komisji
Ścigania Zbrodni przeciwko Narodowi Polskiemu.
                                   Art. 7.
Ilekroć w przepisach obowiązujących jest mowa o Głównej Komisji Badania
Zbrodni przeciwko Narodowi Polskiemu - Instytucie Pamięci Narodowej rozumie
się przez to Instytut Pamięci Narodowej - Komisję Ścigania Zbrodni przeciwko
Narodowi Polskiemu.
                                   Art. 8.
Ustawa wchodzi w życie po upływie 14 dni od dnia ogłoszenia, z wyjątkiem art.
3 pkt 3, art. 5 pkt 2 i art. 6, które wchodzą w życie po upływie 6 miesięcy
od dnia ogłoszenia.
                                                                             
