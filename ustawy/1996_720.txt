



                                    
                              
Dz.U. z 1996 r. Nr 152, poz. 720                                    
                                    
                                  
  
                                USTAWA
                       z dnia 7 listopada 1996 r.
                                    
    o zmianie ustawy o kontroli skarbowej i niektórych innych ustaw
                                    
                                    
                                Art. 1.
W ustawie z dnia 28 września 1991 r. o kontroli skarbowej (Dz.U. Nr 100, 
poz. 442, z 1992 r. Nr 21, poz. 85 i z 1996 r. Nr 106, poz. 496) wprowadza się 
następujące zmiany:
 
 1) w art. 2:
   a) w ust. 1:
       - w pkt 1 na końcu skreśla się wyrazy "do których stosuje się przepisy
         o zobowiązaniach podatkowych",
       - po pkt 1 dodaje się pkt 1a w brzmieniu:
         "1a) ujawnianie i kontrola nie zgłoszonej do opodatkowania działalności
             gospodarczej, a także dochodów nie znajdujących 
             pokrycia w ujawnionych źródłach przychodów,",
       - pkt 2 otrzymuje brzmienie:
          "2) kontrola celowości i zgodności z prawem gospodarowania 
             środkami pochodzącymi z budżetu państwa, środkami państwowych
             jednostek budżetowych i państwowych jednostek 
             gospodarki pozabudżetowej oraz środkami państwowych funduszy
             celowych, zarówno u przekazujących, jak i otrzymujących
             te środki,",
       - w pkt 3 po wyrazie "badanie" dodaje się wyrazy "celowości w czasie 
         podejmowania decyzji i",
       - po pkt 3 kropkę zastępuje się przecinkiem i dodaje się pkt 4 i 5 w 
         brzmieniu:
          "4) kontrola źródeł pochodzenia majątku, w przypadku niezgłoszenia
             do opodatkowania działalności gospodarczej, a także 
             dochodów nie znajdujących pokrycia w ujawnionych źródłach 
             przychodów,
           5) wykonywanie szczególnego nadzoru podatkowego.",
   b) w ust. 2 po wyrazach "w ust. 1 pkt 1" dodaje się wyrazy "i pkt 1a" oraz 
     skreśla się wyrazy "a także innych niż wymienione w tym przepisie należności
     pieniężnych budżetu państwa";
 2) w art. 3 skreśla się pkt 1;
 3) w art. 4 ust. 2 otrzymuje brzmienie:
      "2. Kontroli skarbowej podlegają także płatnicy i inkasenci podatków i 
         innych należności, o których mowa w art. 2 ust. 1 pkt 1.";
 4) w art. 6:
   a) w ust. 1 po wyrazie "ustawie" dodaje się wyrazy "z zastrzeżeniem ust. 
     2a",
   b) w ust. 2 skreśla się wyrazy "- ujawnione w toku kontroli",
   c) po ust. 2 dodaje się ust. 2a w brzmieniu:
          "2a. Szczególny nadzór podatkowy, w zakresie i trybie określonym
             w rozdziale 3b niniejszej ustawy, wykonują jednostki 
             organizacyjne kontroli skarbowej.";
 5) art. 7 otrzymuje brzmienie:
        "Art. 7. 1. Organy administracji państwowej i samorządowej oraz 
                inne państwowe i gminne jednostki organizacyjne są 
                obowiązane współdziałać i udzielać organom kontroli 
                skarbowej pomocy technicznej przy wykonywaniu zadań określonych
                w ustawie.
              2. Organy kontroli skarbowej są upoważnione do korzystania
                z będących w posiadaniu organów podatkowych informacji
                o podatnikach.";
 6) w art. 9 po ust. 4 dodaje się ust. 4a w brzmieniu:
      "4a. Jeżeli podmiot posiada oddziały (zakłady) na terenie działania 
         innego urzędu kontroli skarbowej niż właściwy dla siedziby tego 
         podmiotu, do przeprowadzenia kontroli w tym oddziale (zakładzie)
         upoważniony jest również inspektor zatrudniony w urzędzie 
         kontroli skarbowej, którego terytorialny zasięg działania obejmuje 
         miejsce położenia tego oddziału (zakładu).";
 7) art. 10 otrzymuje brzmienie:
       "Art. 10. 1. Generalny Inspektor Kontroli Skarbowej sprawuje nadzór
                nad działalnością inspektorów kontroli skarbowej 
                oraz pracowników operacyjnych w zakresie realizacji zadań
                określonych w ustawie.
              2. Generalny Inspektor Kontroli Skarbowej:
                 1) określa zadania i sprawuje kontrolę urzędów kontroli
                   skarbowej,
                 2) organizuje szkolenia inspektorów oraz pracowników 
                   operacyjnych,
                 3) organizuje system informacji w urzędach kontroli 
                   skarbowej i zapewnia jego współdziałanie z systemem
                   informacji innych instytucji, organizacji państwowych
                   i samorządowych,
                 4) powołuje spośród inspektorów wicedyrektorów 
                   urzędów kontroli skarbowej i ich odwołuje,
                 5) upoważnia inspektorów zatrudnionych w Ministerstwie
                   Finansów do przeprowadzania kontroli, a także 
                   w uzasadnionych przypadkach decyduje o zmianie 
                   inspektora prowadzącego postępowanie kontrolne,
                 6) ustala plany kontroli,
                 7) upoważnia inspektorów zatrudnionych w urzędach 
                   kontroli skarbowej do przeprowadzania kontroli poza
                   właściwością miejscową określoną w art. 9 ust. 4,
                 8) analizuje wyniki działalności kontroli skarbowej i 
                   przedstawia Ministrowi Finansów propozycje ich 
                   wykorzystania,
                 9) uczestniczy w pracach międzynarodowych organizacji
                   i instytucji zajmujących się kontrolą skarbową.
              3. Generalny Inspektor Kontroli Skarbowej wykonuje zadania
                określone w ustawie przy pomocy jednostki organizacyjnej
                wyodrębnionej w tym celu w strukturze Ministerstwa
                Finansów.
              4. Generalny Inspektor Kontroli Skarbowej może podawać 
                do wiadomości publicznej zbiorczą informację dotyczącą 
                działalności kontroli skarbowej.";
 8) w art. 11 w ust. 2 po pkt 3 kropkę zastępuje się przecinkiem i dodaje 
   się pkt 4 i 5 w brzmieniu:
      "4) dokonuje, w szczególnie uzasadnionych przypadkach, zmiany inspektora
         prowadzącego postępowanie kontrolne,
       5) może podawać do wiadomości publicznej zbiorcze informacje dotyczące
         działalności kontroli skarbowej na terenie objętym zasięgiem
         działania urzędu kontroli skarbowej.";
 9) w art. 12 w ust. 1 wyrazy "z zastrzeżeniem art. 13 ust. 2" zastępuje się wyrazami
   "z zastrzeżeniem art. 14";
10) art. 13-18 otrzymują brzmienie:
       "Art. 13. 1. Postępowanie kontrolne, z zastrzeżeniem art. 14 ust. 1, 
                wszczyna inspektor po okazaniu kontrolowanemu legitymacji
                służbowej i upoważnienia do przeprowadzenia 
                kontroli, z równoczesnym doręczeniem zawiadomienia o 
                wszczęciu postępowania kontrolnego.
              2. W przypadku nieobecności kontrolowanego czynności 
                kontrolne mogą być przeprowadzone po okazaniu dokumentów,
                o których mowa w ust. 1, osobie zastępującej 
                kontrolowanego lub jego pracownikom bądź przywołanemu
                świadkowi; z czynności tych sporządza się protokół
                i przedstawia niezwłocznie kontrolowanemu.
              3. Upoważnienie do przeprowadzenia kontroli wydawane 
                jest przez dyrektora urzędu kontroli skarbowej lub Generalnego
                Inspektora Kontroli Skarbowej i określa:
                 1) imię i nazwisko inspektora,
                 2) numer legitymacji służbowej inspektora,
                 3) oznaczenie kontrolowanego,
                 4) termin ważności upoważnienia.
              4. Zawiadomienie o wszczęciu postępowania kontrolnego 
                wystawiane jest przez inspektora i zawiera:
                 1) imię i nazwisko inspektora prowadzącego kontrolę oraz
                   imiona i nazwiska pracowników jednostki 
                   organizacyjnej kontroli skarbowej, wykonujących 
                   czynności kontrolne,
                 2) przewidywany czas trwania kontroli,
                 3) miejsce prowadzenia kontroli, 
                 4) zakres kontroli,
                 5) prawa i obowiązki kontrolowanego.
              5. Minister Finansów, w drodze zarządzenia, określa wzory 
                legitymacji pracowników jednostek organizacyjnych 
                kontroli skarbowej oraz ustala zasady ich wydawania i 
                wymiany.
        Art. 14. 1. Jeżeli okoliczności faktyczne uzasadniają niezwłoczne 
                podjęcie kontroli, postępowanie kontrolne może być 
                wszczęte po okazaniu legitymacji służbowej osobom 
                wymienionym w art. 13 ust. 1 i 2.
              2. W przypadku, o którym mowa w ust. 1, kontrolowanemu 
                należy niezwłocznie doręczyć upoważnienie do przeprowadzenia
                kontroli oraz zawiadomienie o wszczęciu postępowania
                kontrolnego; niedopełnienie tych obowiązków
                powoduje nieważność postępowania kontrolnego. O 
                nieważności przeprowadzonego postępowania kontrolnego
                informuje się kontrolowanego, a materiały pochodzące
                z kontroli zostają zniszczone.
              3. Czynności kontrolnych dokonuje się w obecności kontrolowanego;
                w przypadku jego nieobecności przepis art. 
                13 ust. 2 stosuje się odpowiednio.
              4. Jeżeli ustalenie danych oznaczających (identyfikujących) 
                kontrolowanego jest niemożliwe, przedstawienia dokumentów,
                o których mowa w ust. 2, dokonuje się po ustaleniu
                tych danych.
              5. Inspektor może zawiesić postępowanie, jeżeli w okresie 
                14 dni od wszczęcia postępowania nie ustali danych 
                oznaczających (identyfikujących) kontrolowanego. Z tych 
                samych przyczyn inspektor może umorzyć postępowanie, 
                jeżeli od wszczęcia postępowania upłynęło co najmniej 
                30 dni; postępowanie umorzone może być jednak podjęte
                w każdym czasie, gdy ustali się osobę, w stosunku do 
                której może być prowadzone postępowanie kontrolne.
        Art. 15. 1. Inspektor ma obowiązek zapoznać kontrolowanego z jego
                prawami i obowiązkami wynikającymi z ustawy; 
                kontrolowany potwierdza podpisem na zawiadomieniu o 
                wszczęciu postępowania, że zapoznał się z tymi prawami 
                i obowiązkami.
              2. Kontrolowany ma obowiązek wskazać na piśmie, w dniu 
                wszczęcia postępowania kontrolnego, osobę upoważnioną
                do działania w jego imieniu, zwłaszcza w czasie jego 
                nieobecności.
        Art. 16. 1. Czynności kontrolne prowadzone są przede wszystkim w 
                siedzibie kontrolowanego oraz w innych miejscach związanych
                z prowadzoną przez niego działalnością i w godzinach
                jej prowadzenia.
              2. Przepis ust. 1 stosuje się również w przypadku, gdy 
                kontrolowany prowadzi działalność w lokalu mieszkalnym.
              3. Na żądanie inspektora kontrolowany będący osobą fizyczną
                jest obowiązany złożyć oświadczenie o stanie majątkowym
                na określony dzień, jeżeli z toczącego się postępowania
                wynika, że nie ujawnił wszystkich obrotów lub 
                przychodów mających istotne znaczenie do ustalenia wysokości
                zobowiązania podatkowego; do oświadczeń tych 
                stosuje się przepis art. 247 Kodeksu karnego, o czym należy
                pouczyć kontrolowanego.
              4. Inspektor może, za zgodą prokuratora, dokonywać czynności
                kontrolnych w lokalu, w którym zamieszkuje osoba 
                fizyczna zobowiązana do uiszczenia należności pieniężnych,
                o których mowa w art. 2 ust. 1 pkt 1 i 1a, w razie 
                powzięcia wiarygodnych wiadomości, że osoba ta nie 
                zgłosiła osiąganych przychodów do opodatkowania lub 
                zgłosiła je w niepełnej wysokości. Z czynności tych sporządza
                się protokół, który wymaga zatwierdzenia przez 
                prokuratora. Przepisy Kodeksu postępowania karnego 
                o przeszukaniu odnoszące się do Policji mają również 
                zastosowanie do inspektorów.
       Art. 17. 1. Kontrolowany jest obowiązany umożliwić inspektorowi 
                dokonanie czynności kontrolnych, a w szczególności:
                 1) udostępnić obiekty, urządzenia i składniki majątkowe,
                   których badanie wchodzi w zakres kontroli skarbowej,
                 2) zapewnić wgląd w dokumentację i prowadzone ewidencje
                   objęte zakresem kontroli,
                 3) sporządzać kopie dokumentów określonych przez 
                   kontrolującego,
                 4) zapewnić warunki do pracy, w tym, w miarę możliwości,
                   samodzielne pomieszczenie i miejsce do 
                   przechowywania dokumentów,
                 5) umożliwić filmowanie i fotografowanie oraz dokonywanie
                   nagrań dźwiękowych, jeżeli film, fotografia 
                   lub nagranie może stanowić dowód lub przyczynić 
                   się do utrwalenia dowodu w sprawie będącej 
                   przedmiotem kontroli,
                 6) udostępnić środki łączności, a w przypadku gdy 
                   kontrolowanym jest podmiot gospodarczy - także 
                   inne konieczne środki techniczne, jakimi dysponuje 
                   w zakresie niezbędnym do wykonywania czynności 
                   kontrolnych,
                 7) przedstawić, na żądanie inspektora, tłumaczenie na 
                   język polski sporządzonej w języku obcym dokumentacji
                   finansowo-księgowej,
                 8) przeprowadzić inwentaryzację na żądanie i w niezbędnym
                   zakresie określonym przez inspektora.
              2. Czynności określone w ust. 1 kontrolowany jest obowiązany
                wykonać nieodpłatnie.
              3. W przypadku gdy kontrolowany nie jest w stanie zapewnić
                warunków pracy, o których mowa w ust. 1 pkt 4, jest 
                obowiązany, na żądanie inspektora, wydać stosowne 
                ewidencje i dokumenty na czas trwania postępowania 
                kontrolnego; czynności w tym zakresie są przeprowadzane
                w jednostce  organizacyjnej kontroli  skarbowej. 
                Z wydania ewidencji i dokumentów sporządza się protokół,
                który podpisuje również kontrolowany.
              4. W sprawach objętych zakresem kontroli, kontrolowany 
                ma obowiązek, w wyznaczonym terminie, udzielić wyjaśnień
                lub dostarczyć żądany dokument inspektorowi lub 
                innym osobom dokonującym czynności kontrolnych.
              5. Inspektor oraz osoby dokonujące czynności kontrolnych 
                są uprawnione do wstępu oraz poruszania się po terenie 
                jednostki kontrolowanej na podstawie legitymacji służbowej,
                bez potrzeby uzyskiwania przepustki, oraz nie 
                podlegają rewizji osobistej przewidzianej w regulaminie 
                wewnętrznym tej jednostki; podlegają natomiast przepisom
                o bezpieczeństwie i higienie pracy obowiązującym 
                w kontrolowanej jednostce.
       Art. 18. 1. W toku postępowania kontrolnego inspektor może w 
                szczególności:
                 1) badać dokumenty i ewidencje, objęte zakresem 
                   kontroli,
                 2) zabezpieczać zebrane dowody,
                 3) zarządzać inwentaryzację wraz z rozliczeniem jej 
                   wyniku,
                 4) dokonywać oględzin,
                 5) legitymować osoby w celu ustalenia tożsamości, jeżeli
                   jest to niezbędne dla potrzeb kontroli,
                 6) przesłuchiwać świadków,
                 7) zasięgać opinii biegłych,
                 8) zbierać inne niezbędne materiały w zakresie objętym
                   kontrolą,
                 9) przesłuchiwać kontrolowanego w charakterze strony, 
                   jeżeli po wyczerpaniu środków dowodowych lub z 
                   powodu ich braku pozostały nie wyjaśnione okoliczności
                   mające znaczenie dla postępowania kontrolnego.
              2. W razie niestawienia się kontrolowanego, świadka lub 
                biegłego na wezwanie inspektora w związku z prowadzonym
                postępowaniem kontrolnym, stosuje się odpowiednio
                przepisy art. 110 § 2 i art. 115 § 2 ustawy karnej
                skarbowej z dnia 26 października 1971 r. (Dz.U. z 
                1984 r. Nr 22, poz. 103, z 1985 r. Nr 23, poz. 100, z 
                1990 r. Nr 14, poz. 84 i Nr 86, poz. 503, z 1991 r. Nr 
                100, poz. 442 i Nr 107, poz. 458, z 1992 r. Nr 21, poz. 
                85 i Nr 68, poz. 341, z 1994 r. Nr 43, poz. 160, Nr 126, 
                poz. 615 i Nr 136, poz. 703 oraz z 1995 r. Nr 132, poz. 
                641), o czym należy uprzedzić osobę wezwaną.";
11) w art. 19 ust. 2 i 3 otrzymują brzmienie:
      "2. Kontrolowany powinien być powiadomiony o miejscu i terminie 
         przeprowadzania dowodu ze świadków, biegłych lub oględzin w 
         sposób umożliwiający kontrolowanemu udział w przeprowadzeniu 
         tych dowodów nie później niż przed podjęciem tych czynności.
       3. Przepisu ust. 2 nie stosuje się, jeżeli okoliczności faktyczne uzasadniają
         natychmiastowe podjęcie czynności, a kontrolowany jest 
         nieobecny.";
12) w art. 20:
   a) ust. 2 otrzymuje brzmienie:
          "2. Inspektor, w związku z prowadzonym u kontrolowanego postępowaniem
             kontrolnym, może po okazaniu legitymacji służbowej
             dokonać sprawdzenia prawidłowości i rzetelności badanych
             dokumentów u kontrahentów kontrolowanego prowadzących
             działalność gospodarczą, bez względu na ich siedzibę;
             z czynności tych sporządza się protokół, który podpisują
             osoby obecne przy dokonywaniu tych czynności. Przepis 
             art. 9 ust. 4 nie ma w tym przypadku zastosowania.",
   b) w ust. 3 wyrazy "art. 13-19" zastępuje się wyrazami "art. 17 i 19";
13) w art. 23 w ust. 3 skreśla się wyrazy "niezwłocznie lub najpóźniej";
14) art. 24 otrzymuje brzmienie:
        "Art. 24. 1. Inspektor jest obowiązany rozpatrzyć zastrzeżenia, o 
                których mowa w art. 23 ust. 3, i w terminie 3 dni zawiadomić
                kontrolowanego o sposobie ich załatwienia.
              2. Po rozpatrzeniu zastrzeżeń, o których mowa w ust. 1, 
                inspektor wydaje:
                 1) decyzję lub decyzje w rozumieniu Kodeksu postępowania
                   administracyjnego - gdy ustalenia dotyczą 
                   podatków i innych należności budżetowych, których 
                   określanie lub ustalanie należy do właściwości urzędów
                   skarbowych,
                 2) wynik kontroli - gdy ustalenia dotyczą nieprawidłowości
                   innych niż wymienione w pkt 1 lub gdy nieprawidłowości
                   nie stwierdzono.
              3. Przy ustalaniu zobowiązań podatkowych organowi 
                kontroli skarbowej przysługują uprawnienia organu podatkowego,
                w zakresie obliczania podatku w drodze szacunkowej,
                przewidziane w przepisach podatkowych oraz 
                uprawnienia przewidziane w art. 168 § 2 i art. 169 § 2 
                Kodeksu postępowania administracyjnego.";
15) art. 25-28 otrzymują brzmienie:
       "Art. 25. Decyzję doręcza się kontrolowanemu oraz właściwemu 
              urzędowi skarbowemu reprezentującemu Skarb Państwa, 
              który staje się wierzycielem obowiązków wynikających z tej 
              decyzji.
       Art. 26. 1. Od decyzji, o której mowa w art. 24 ust. 2 pkt 1, służy 
                odwołanie do:
                 1) izby skarbowej właściwej dla podatnika, płatnika lub 
                   inkasenta, jeżeli decyzję wydał inspektor zatrudniony
                   w urzędzie kontroli skarbowej,
                 2) Generalnego Inspektora Kontroli Skarbowej, jeżeli 
                   decyzję wydał inspektor zatrudniony w Ministerstwie 
                   Finansów.
              2. Odwołanie wnosi się za pośrednictwem inspektora, który 
                wydał decyzję, w terminie 14 dni od dnia jej doręczenia.
              3. Do uchylenia, zmiany lub stwierdzenia nieważności decyzji
                ostatecznej inspektora właściwy jest Generalny Inspektor
                Kontroli Skarbowej; do wznowienia postępowania
                stosuje się przepisy Kodeksu postępowania administracyjnego.
       Art. 27. 1. Wynik kontroli powinien zawierać:
                 1) oznaczenie organu kontroli skarbowej,
                 2) oznaczenie kontrolowanego,
                 3) datę wydania,
                 4) zakres kontroli,
                 5) powołanie podstawy prawnej,
                 6) końcowe ustalenia i wnioski w zakresie określonym 
                   w art. 24 ust. 2 pkt 2,
                 7) termin usunięcia nieprawidłowości wskazanych przez 
                   inspektora,
                 8) pieczęć urzędową i podpis inspektora.
              2. Wynik kontroli doręcza się kontrolowanemu, a właściwemu
                organowi lub dysponentowi części budżetu doręcza
                się ponadto dokumentację z czynności kontrolnych; 
                jeżeli wynik kontroli zawiera ustalenia obejmujące zagadnienia
                należące do właściwości różnych organów, 
                każdemu z tych organów doręcza się wyciąg i dokumentację
                zawierającą ustalenia w sprawie, w której właściwy 
                jest ten organ.
              3. Kontrolowany jest obowiązany, w ciągu 30 dni po upływie
                terminu określonego w ust. 1 pkt 7, poinformować 
                organ kontroli skarbowej o sposobie usunięcia wskazanych
                nieprawidłowości.
        Art. 28. Przepisu art. 24 ust. 2 pkt 1 nie stosuje się, jeżeli ustalenia 
              inspektora dotyczą spraw zakończonych decyzją organu 
              podatkowego. W tym przypadku organ kontroli skarbowej 
              sporządza wynik kontroli, który przekazuje właściwemu organowi
              podatkowemu i kontrolowanemu.";
16) skreśla się art. 29 i 30;
17) w art. 32:
   a) w ust. 1-3 wyrazy "organ kontroli skarbowej" zastępuje się użytymi w 
     odpowiednim przypadku wyrazami "Generalny Inspektor Kontroli Skarbowej
     lub dyrektor urzędu kontroli skarbowej",
   b) skreśla się ust. 4;
18) art. 33 otrzymuje brzmienie:
        "Art. 33. 1. Na pisemne żądanie Generalnego Inspektora Kontroli 
                Skarbowej lub dyrektora urzędu kontroli skarbowej, wydane
                w związku z wszczętym postępowaniem przygotowawczym
                w sprawie karnej skarbowej, banki są obowiązane
                do sporządzania i przekazywania informacji dotyczących
                podejrzanego w zakresie:
                 1) posiadanych rachunków bankowych lub rachunków 
                   oszczędnościowych, liczby tych rachunków, a także 
                   obrotów i stanów tych rachunków,
                 2) posiadanych rachunków pieniężnych lub rachunków 
                   papierów wartościowych, liczby tych rachunków, a 
                   także obrotów i stanów tych rachunków,
                 3) zawartych umów kredytowych lub umów pożyczki, a 
                   także umów depozytowych,
                 4) nabytych za pośrednictwem banków akcji Skarbu 
                   Państwa lub obligacji Skarbu Państwa, a także obrotu
                   tymi papierami wartościowymi,
                 5) obrotu wydawanymi przez banki certyfikatami depozytowymi
                   lub innymi papierami wartościowymi.
              2. Przepisy ust. 1 pkt 2 i 4 stosuje się również do innych 
                niż banki podmiotów prowadzących przedsiębiorstwa 
                maklerskie.
              3. Towarzystwa funduszy powierniczych, na pisemne żądanie
                Generalnego Inspektora Kontroli Skarbowej lub dyrektora
                urzędu kontroli skarbowej, są obowiązane do 
                sporządzania i przekazywania informacji o umorzonych 
                jednostkach uczestnictwa; przepis ust. 1, w części dotyczącej
                przesłanek wystąpienia z żądaniem, stosuje się 
                odpowiednio.
              4. W żądaniu, o którym mowa w ust. 1-3, Generalny Inspektor
                Kontroli Skarbowej lub dyrektor urzędu kontroli 
                skarbowej określa zakres informacji oraz termin ich 
                przekazania; żądanie oznacza się klauzulą "Tajemnica 
                skarbowa", a jego przekazanie następuje w trybie przewidzianym
                dla dokumentów zawierających wiadomości 
                stanowiące tajemnicę służbową w rozumieniu przepisów 
                o ochronie tajemnicy państwowej i służbowej.";
19) po art. 33 dodaje się art. 33a i 33b w brzmieniu:
       "Art. 33a. 1. Z żądaniem sporządzenia i przekazania informacji w 
                zakresie, o którym mowa w art. 33 ust. 1-3, Generalny 
                Inspektor Kontroli Skarbowej lub dyrektor urzędu 
                kontroli skarbowej może wystąpić również w związku z 
                postępowaniem kontrolnym wszczętym przez inspektora 
                na podstawie wydanego upoważnienia, po uprzednim 
                wezwaniu podatnika przez inspektora do udzielenia informacji
                z tego zakresu albo do upoważnienia instytucji 
                finansowych do przekazania tych informacji, jeżeli podatnik
                uprzednio:
                 1) nie wyrazi zgody na udzielenie tych informacji albo
                 2) nie upoważni inspektora do wystąpienia do instytucji 
                   finansowych wymienionych w art. 33 ust. 1-3 o 
                   przekazanie tych informacji, albo
                 3) w terminie wyznaczonym przez inspektora nie udzieli
                   informacji lub upoważnienia, o których mowa w 
                   pkt 1 lub 2.
              2. Żądanie, o którym mowa w ust. 1, zawiera:
                 1) wskazanie przesłanek uzasadniających konieczność 
                   uzyskania tych informacji,
                 2) dowody potwierdzające, że:
                    a) podatnik odmówił udzielenia informacji lub
                    b) podatnik nie wyraził zgody na udzielenie inspektorowi
                      upoważnienia do zażądania tych informacji,
                      lub
                    c) w terminie określonym przez inspektora podatnik
                      nie udzielił informacji albo upoważnienia.
              3. Instytucje finansowe wymienione w art. 33 ust. 1-3 odmawiają
                udzielenia informacji, jeżeli żądanie Generalnego
                Inspektora Kontroli Skarbowej lub dyrektora urzędu
                kontroli skarbowej nie spełnia wymogów formalnych, 
                o których mowa w ust. 2.
              4. Występując z żądaniem, o którym mowa w ust. 1, Generalny
                Inspektor Kontroli Skarbowej lub dyrektor urzędu 
                kontroli skarbowej powinien zwracać szczególną uwagę 
                na zasadę wzajemnego zaufania pomiędzy instytucjami 
                finansowymi a ich klientami; przepis art. 33 ust. 4 stosuje
                się odpowiednio.
              5. Generalny Inspektor Kontroli Skarbowej i dyrektorzy 
                urzędów kontroli skarbowej składają Ministrowi Finansów
                półroczne sprawozdania zawierające informacje o 
                liczbie wszczętych w danym półroczu postępowań karnych
                skarbowych i kontrolnych w porównaniu z liczbą 
                spraw, w których wystąpiono o przekazanie informacji 
                określonych w art. 33.
              6. Informacje, o których mowa w ust. 5, są corocznie 
                przedkładane Sejmowi, łącznie ze sprawozdaniem z wykonania
                budżetu państwa.
       Art. 33b. 1. W toku postępowania karnego skarbowego lub kontrolnego
                prowadzonego przez inspektora dostęp do informacji,
                o których mowa w art. 33, przysługuje wyłącznie 
                pracownikowi prowadzącemu postępowanie, jego przełożonym
                oraz Generalnemu Inspektorowi Kontroli Skarbowej.
              2. Akta sprawy należy przechowywać w pomieszczeniu zabezpieczonym
                zgodnie z przepisami o ochronie tajemnicy
                państwowej i służbowej.
              3. Po zakończeniu postępowania karnego skarbowego lub 
                kontrolnego informacje, o których mowa w art. 33, są 
                wyłączane z akt sprawy i przechowywane w kasach pancernych
                lub szafach pancernych; Generalny Inspektor 
                Kontroli Skarbowej lub dyrektor urzędu kontroli skarbowej
                dokonuje w aktach sprawy adnotacji o wyłączeniu 
                informacji.
              4. Ponowne włączenie do akt sprawy informacji, o których 
                mowa w art. 33, następuje wyłącznie w przypadkach 
                określonych w art. 34a.";
20) art. 34 otrzymuje brzmienie:
        "Art. 34. 1. Informacje gromadzone i przetwarzane w ramach 
                kontroli skarbowej stanowią tajemnicę skarbową.
              2. Do przestrzegania tajemnicy skarbowej obowiązani są:
                 1) pracownicy urzędów kontroli skarbowej,
                 2) Generalny Inspektor Kontroli Skarbowej oraz pracownicy
                   Ministerstwa Finansów, o których mowa w 
                   art. 10 ust. 3,
                 3) osoby, które na podstawie odrębnych przepisów odbywają
                   praktykę zawodową w urzędach kontroli 
                   skarbowej.
              3. Osoby wymienione w ust. 2 są obowiązane do złożenia 
                na piśmie przyrzeczenia następującej treści:
               "Przyrzekam, że będę przestrzegał tajemnicy skarbowej. 
                Oświadczam, że są mi znane przepisy o odpowiedzialności
                karnej za ujawnienie tajemnicy skarbowej.".
              4. Zachowanie tajemnicy skarbowej obowiązuje również po 
                ustaniu zatrudnienia lub praktyki zawodowej.
              5. Do przestrzegania tajemnicy skarbowej obowiązane są 
                również inne osoby, którym udostępniono informacje 
                objęte tajemnicą skarbową, chyba że na ich ujawnienie 
                zezwala przepis prawa.
              6. Przepisu ust. 5 nie stosuje się do osób, których dotyczą 
                informacje objęte tajemnicą skarbową.";
21) po art. 34 dodaje się art. 34a-34c w brzmieniu:
       "Art. 34a. 1. Akta zawierające informacje wymienione w art. 33 organy
                kontroli skarbowej udostępnią wyłącznie:
                 1) Ministrowi Finansów, Generalnemu Inspektorowi 
                   Kontroli Skarbowej, izbie skarbowej lub podatkowej 
                   komisji odwoławczej - w toku postępowania administracyjnego
                   lub karnego skarbowego,
                 2) urzędom skarbowym albo innym organom kontroli 
                   skarbowej - w związku z wszczętym, na podstawie 
                   uprzednio wydanego postanowienia, postępowaniem 
                   administracyjnym albo w związku z wszczętym postępowaniem
                   kontrolnym lub karnym skarbowym,
                 3) Naczelnemu Sądowi Administracyjnemu - w razie 
                   złożenia przez stronę skargi w rozumieniu przepisów
                   o Naczelnym Sądzie Administracyjnym,
                 4) Ministrowi Sprawiedliwości, Pierwszemu Prezesowi 
                   Sądu Najwyższego, Prezesowi Naczelnego Sądu 
                   Administracyjnego - w związku z badaniem sprawy 
                   w celu złożenia rewizji nadzwyczajnej, a także Rzecznikowi
                   Praw Obywatelskich, jeżeli strona wniesie 
                   podanie o złożenie rewizji nadzwyczajnej,
                 5) Prokuratorowi Generalnemu:
                    a) w związku z badaniem sprawy w celu złożenia 
                      rewizji nadzwyczajnej,
                    b) na wniosek właściwego prokuratora,
                      - w przypadkach określonych w Dziale IV Kodeksu
                        postępowania administracyjnego,
                      - w  związku z udziałem prokuratora w postępowaniu
                        przed Naczelnym Sądem Administracyjnym,
                 6) Sądowi Najwyższemu - w związku z rozpoznaniem 
                   rewizji nadzwyczajnej.
              2. W przypadkach określonych w ust. 1 pkt 1 i 2 stosuje się 
                odpowiednio przepisy art. 33b ust. 1.
              3. W przypadkach, o których mowa w ust. 1, akta spraw są 
                oznaczane oraz przekazywane w sposób przewidziany w 
                art. 33 ust. 4.
              4. Generalny Inspektor Kontroli Skarbowej lub dyrektor 
                urzędu kontroli skarbowej udostępnia Najwyższej Izbie 
                Kontroli, w związku z toczącym się postępowaniem 
                kontrolnym, akta, o których mowa w ust. 1, po wyłączeniu
                z nich informacji wymienionych w art. 33, chyba że 
                informacje takie zostały uprzednio udzielone Najwyższej 
                Izbie Kontroli na podstawie odrębnych przepisów.
              5. Akta nie zawierające informacji, o których mowa w art. 
                33, organy kontroli skarbowej udostępniają:
                 1) Ministrowi Finansów lub Generalnemu Inspektorowi 
                   Kontroli Skarbowej,
                 2) organom podatkowym,
                 3) innym organom kontroli skarbowej,
                 4) Najwyższej Izbie Kontroli - w zakresie i na zasadach
                   określonych w przepisach o Najwyższej Izbie 
                   Kontroli,
                 5) sądowi albo prokuratorowi - w związku z toczącym 
                   się postępowaniem,
                 6) biegłym powołanym w toku postępowania kontrolnego
                   - w zakresie określonym przez organ kontroli 
                   skarbowej,
                 7) innym organom - w przypadkach i na zasadach 
                   określonych w odrębnych ustawach.
       Art. 34b. 1. Organy kontroli skarbowej udostępniają informacje wynikające
                z akt kontroli, z wyłączeniem informacji określonych
                w art. 33, organom podatkowym, innym organom 
                kontroli skarbowej, Generalnemu Inspektorowi Kontroli 
                Skarbowej i Ministrowi Finansów.
              2. W zakresie i na zasadach określonych odrębnymi przepisami
                organy kontroli skarbowej obowiązane są udostępniać
                informacje wynikające z akt kontroli skarbowych.
              3. Informacje, o których mowa w ust. 1, udostępniane są 
                również:
                 1) organom celnym,
                 2) rejonowym urzędom pracy,
                 3) jednostkom organizacyjnym Zakładu Ubezpieczeń 
                   Społecznych,
                 4) Policji, Urzędowi Ochrony Państwa, Straży Granicznej,
                 5) innym organom - w przypadkach i na zasadach 
                   określonych w art. 27 ust. 2.
              4. Dokumenty zawierające informacje przekazywane zgodnie
                z przepisami ust. 2 oznacza się klauzulą "Tajemnica 
                skarbowa".
       Art. 34c. Przepisy art. 34a i 34b nie naruszają uprawnień strony 
              przewidzianych w art. 73 i 74 Kodeksu postępowania administracyjnego
              oraz w art. 150 § 1 i 2 ustawy karnej skarbowej.";
22) art. 35 otrzymuje brzmienie:
        "Art. 35. Na żądanie dyrektora urzędu kontroli skarbowej wydawca 
              i redaktor dziennika lub czasopisma są obowiązani do 
              udzielania posiadanych informacji o nazwach i adresach 
              podmiotów gospodarczych lub nazwiskach i adresach osób 
              fizycznych zamieszczających odpłatne ogłoszenia i reklamy 
              w sprawach działalności gospodarczej.";
23) dodaje się rozdział 3a i 3b w brzmieniu:
                              "Rozdział 3a
                             Przepisy karne
       Art. 35a. 1. Kto, będąc obowiązanym do zachowania tajemnicy skarbowej,
                ujawnia informacje objęte tą tajemnicą,
                  podlega karze pozbawienia wolności do lat 3.
              2. Kto, będąc obowiązanym do zachowania tajemnicy skarbowej,
                ujawnia informacje określone w art. 33 ust. 1-3,
                  podlega karze pozbawienia wolności od 6 miesięcy 
                   do lat 5.
              3. Jeżeli sprawca czynu określonego w ust. 1 lub 2 działa 
                nieumyślnie,
                  podlega karze pozbawienia wolności do lat 2.
              4. Jeżeli pokrzywdzonym nie jest Skarb Państwa, ściganie 
                następuje na wniosek pokrzywdzonego.
                              Rozdział 3b
                      Szczególny nadzór podatkowy
       Art. 35b. 1. Szczególnemu nadzorowi podatkowemu podlega produkcja,
                import, eksport oraz obrót niektórymi wyrobami 
                akcyzowymi, a także czynności bezpośrednio z nimi 
                związane, jak wytwarzanie, uszlachetnianie, przerabianie, 
                zużywanie, skażanie, rozlew, przyjmowanie, magazynowanie,
                wydawanie, przewóz oraz stosowanie i oznaczanie
                tych wyrobów znakami skarbowymi akcyzy, zgodnie 
                z odrębnymi przepisami.
              2. Przepis art. 5 ust. 1 stosuje się odpowiednio.
       Art. 35c. 1. Szczególny nadzór podatkowy wykonują jednostki organizacyjne
                kontroli skarbowej przez swoich pracowników, 
                zwanych dalej pracownikami szczególnego nadzoru podatkowego,
                w formie kontroli okresowych, doraźnych 
                lub przez sprawowanie stałego nadzoru.
              2. Do wykonywania szczególnego nadzoru podatkowego 
                stosuje się odpowiednio przepisy określone w art. 9 ust. 
                4, 4a, 5 i 6, art. 10 ust. 2 pkt 5 i 7, art. 16-20, art. 31, 
                art. 34 i art. 34a-34c oraz przepisy rozdziału 3a.
      Art. 35d.  1. Pracownicy szczególnego nadzoru podatkowego są uprawnieni
                do:
                 1) żądania powtórzenia, jeżeli to możliwe, każdej czynności,
                   w której wyniku uzyskuje się dane o przyjmowanych,
                   wydawanych lub wprowadzanych do procesu
                   produkcyjnego surowcach, materiałach, produkcji 
                   w toku i półfabrykatach oraz uzyskanych produktach,
                   wyrobach gotowych i wysokości strat produkcyjnych,
                 2) pobierania próbek surowców, półfabrykatów i wyrobów
                   gotowych w celu ich zbadania,
                 3) nakładania zabezpieczeń urzędowych,
                 4) przepisy art. 16 ust. 1, 2 i 4 oraz art. 18 stosuje się 
                   odpowiednio.
              2. Czynności kontrolne, o których mowa w ust. 1, są wykonywane
                na podstawie upoważnienia określonego przez 
                Ministra Finansów, wydawanego przez dyrektora urzędu 
                kontroli skarbowej lub Generalnego Inspektora Kontroli 
                Skarbowej.
              3. Uprawnienia, o których mowa w ust. 1, przysługują pracownikom
                szczególnego nadzoru podatkowego także w 
                stosunku do podmiotów wykonujących czynności określone
                w art. 35b, bez zachowania warunków oraz form 
                przewidzianych przepisami prawa.
       Art. 35e. 1. Podmioty podlegające szczególnemu nadzorowi podatkowemu
                obowiązane są zapewnić warunki i środki do 
                sprawnego przeprowadzenia kontroli, w tym:
                 1) przesłać do urzędu kontroli skarbowej co najmniej 
                   na 14 dni przed rozpoczęciem działalności, o której 
                   mowa w art. 35b, zgłoszenie oraz dokumentację dotyczącą
                   tej działalności w zakresie określonym przez 
                   Ministra Finansów,
                 2) dostosować urządzenia i pomieszczenia do nakładania
                   zabezpieczeń urzędowych,
                 3) dostarczyć legalizowane przyrządy pomiarowe, odczynniki
                   oraz sprzęt techniczny, niezbędne do 
                   kontroli ilości i jakości surowców, półfabrykatów i 
                   wyrobów gotowych,
                 4) oznaczyć urządzenia i pomieszczenia służące do 
                   działalności objętej szczególnym nadzorem podatkowym
                   w sposób określony przez Ministra Finansów,
                 5) zgłaszać niezwłocznie urzędowi kontroli skarbowej 
                   albo stałemu nadzorowi podatkowemu, o ile jest w 
                   danym podmiocie sprawowany, przypadki zniszczenia
                   lub kradzieży wyrobów objętych szczególnym 
                   nadzorem podatkowym bądź znaków skarbowych 
                   akcyzy,
                 6) zgłaszać urzędowi kontroli skarbowej albo stałemu 
                   nadzorowi podatkowemu informacje o terminach 
                   czynności, o których mowa w art. 35b, w zakresie 
                   określonym przez Ministra Finansów,
                 7) prowadzić dokumentację i ewidencje zgodnie ze 
                   wzorami ustalonymi przez Ministra Finansów.
              2. Przepisy art. 17 ust. 1, 3, 4 i 5 stosuje się odpowiednio.
              3. Koszty związane z realizacją obowiązków określonych w 
                ust. 1 i 2 obciążają podmioty podlegające szczególnemu 
                nadzorowi podatkowemu.
       Art. 35f. W podmiotach podlegających szczególnemu nadzorowi podatkowemu
              przeprowadza się urzędowe sprawdzenie przed 
              rozpoczęciem wykonywania czynności, o których mowa w 
              art. 35b, w zakresie i na zasadach określonych przez Ministra
              Finansów.
       Art. 35g. 1. Wyroby akcyzowe objęte szczególnym nadzorem podatkowym,
                wytworzone lub będące przedmiotem czynności, 
                o których mowa w art. 35b, bez spełnienia obowiązków 
                określonych w art. 35f, podlegają zajęciu.
              2. Do czynności zajęcia stosuje się odpowiednio przepisy 
                Kodeksu postępowania karnego oraz przepisy o postępowaniu
                egzekucyjnym w administracji.
       Art. 35h. 1. Minister Finansów określi, w drodze rozporządzenia:
                 1) wyroby akcyzowe, które w związku z wykonywaniem 
                   czynności, o których mowa w art. 35b, są objęte 
                   szczególnym nadzorem podatkowym,
                 2) zakres i zasady wykonywania szczególnego nadzoru 
                   podatkowego w stosunku do poszczególnych wyrobów
                   akcyzowych podlegających temu nadzorowi,
                 3) zakres i zasady wykonywania szczególnego nadzoru 
                   podatkowego w oznaczaniu wyrobów znakami skarbowymi
                   akcyzy,
                 4) zasady i tryb nakładania zabezpieczeń urzędowych 
                   oraz rodzaje lub formy tych zabezpieczeń, o których 
                   mowa w art. 35d ust. 1 pkt 3,
                 5) zakres i zasady urzędowego sprawdzenia, o których 
                   mowa w art. 35f,
                 6) szczegółowe zasady i tryb przeprowadzania doraźnych
                   i okresowych kontroli oraz sprawowania stałego
                   nadzoru przez pracowników szczególnego nadzoru
                   podatkowego,
                 7) wzór pisemnego upoważnienia, o którym mowa w 
                   art. 35d ust. 2,
                 8) szczegółowe zasady i tryb pobierania próbek, o których
                   mowa w art. 35d ust. 1 pkt 2,
                 9) rodzaje i wzory prowadzonej dokumentacji i ewidencji,
                   o której mowa w art. 35e ust. 1 pkt 1 i 7,
                10) sposób i warunki zgłaszania czynności, o których 
                   mowa w art. 35e ust. 1 pkt 6.
              2. Minister Finansów może określić, w drodze rozporządzenia:
                 1) tryb niszczenia wyrobów akcyzowych objętych szczególnym
                   nadzorem podatkowym w przypadku stwierdzenia
                   ich nieprzydatności do spożycia, dalszego 
                   przerobu lub zużycia,
                 2) zasady i warunki przyjmowania, magazynowania, 
                   wydawania i przewożenia wyrobów akcyzowych objętych
                   szczególnym nadzorem podatkowym.";
24) art. 36 otrzymuje brzmienie:
       "Art. 36. 1. Kontrola skarbowa, w granicach swoich zadań, uzyskuje, 
                w tym również w drodze czynności operacyjno-rozpoznawczych,
                gromadzi, przetwarza i wykorzystuje informacje
                o dochodach, obrotach, rzeczach i prawach majątkowych
                podlegających kontroli w celu ustalenia należności,
                o których mowa w art. 2 ust. 1 pkt 1, 1a i ust. 2, 
                oraz w sprawach wymienionych w art. 2 ust. 1 pkt 5 i 
                art. 3.
              2. Przy wykonywaniu zadań określonych w ust. 1 mogą być 
                dokonywane czynności operacyjno-rozpoznawcze umożliwiające
                uzyskiwanie informacji oraz utrwalanie śladów i 
                dowodów w sposób tajny lub poufny.
              3. W celu wykrycia przestępstw:
                 1) gospodarczych, powodujących znaczną szkodę majątkową,
                 2) przeciwko mieniu znacznej wartości,
                 3) skarbowych, polegających na uszczupleniu podatku 
                   lub innej należności Skarbu Państwa znacznej wartości
               - Generalny Inspektor Kontroli Skarbowej, po uzyskaniu
                zgody Prokuratora Generalnego, może zarządzić 
                na czas określony stosowanie środków technicznych, 
                umożliwiających w sposób tajny uzyskiwanie informacji 
                oraz utrwalanie śladów i dowodów.
              4. Czynności operacyjno-rozpoznawcze, o których mowa 
                w ust. 1 i 2, wykonują pracownicy operacyjni zatrudnieni 
                w jednostkach organizacyjnych kontroli skarbowej.
              5. Czynności operacyjno-rozpoznawcze określone w ust. 1 i 
                2 mogą być podjęte tylko wówczas, gdy inne środki okazały
                się bezskuteczne albo zachodzi wysokie prawdopodobieństwo,
                że będą nieskuteczne lub nieprzydatne 
                do wykrycia przestępstwa, ujawnienia jego sprawców i 
                ujawnienia oraz zabezpieczenia dowodów.
              6. Materiały uzyskane w wyniku czynności operacyjno-rozpoznawczych,
                które nie stanowią informacji potwierdzających
                zaistnienie przestępstwa, podlegają niezwłocznemu,
                protokolarnemu, komisyjnemu zniszczeniu.
              7. Przy wykonywaniu zadań, o których mowa w ust. 1, 
                kontrola skarbowa współdziała z Policją, Urzędem 
                Ochrony Państwa, Głównym Urzędem Ceł oraz Strażą 
                Graniczną.
              8. Informacje uzyskiwane w czasie wykonywania czynności 
                operacyjno-rozpoznawczych są tajne i mogą być wykorzystane
                wyłącznie przez organy kontroli skarbowej dla 
                celów postępowania kontrolnego.";
25) art. 37 otrzymuje brzmienie:
       "Art. 37. 1. Pracownik operacyjny przy wykonywaniu zadań, o których
                mowa w art. 36, może korzystać z pomocy osób nie 
                będących pracownikami jednostek organizacyjnych 
                kontroli skarbowej.
              2. Minister Finansów jest obowiązany ujawnić dane o osobie,
                o której mowa w ust. 1, na wniosek Pierwszego Prezesa
                Sądu Najwyższego w przypadku wszczęcia postępowania
                karnego o przestępstwo wymienione w art. 109 
                Kodeksu karnego lub o zbrodnię godzącą w życie ludzkie
                albo o występek przeciwko życiu i zdrowiu, gdy jego 
                następstwem była śmierć człowieka, a także w przypadku
                uzasadnionego podejrzenia popełnienia przez tę osobę
                przestępstwa ściganego z oskarżenia publicznego w 
                związku z wykonywaniem czynności operacyjno-rozpoznawczych.
              3. Osobom udzielającym pomocy pracownikom operacyjnym
                w wykonywaniu zadań, o których mowa w art. 36, 
                może być przyznane wynagrodzenie.
              4. Jeżeli w czasie udzielania pomocy lub w związku z pomocą,
                o której mowa w ust. 1, osoby udzielające pomocy
                utraciły życie lub poniosły uszczerbek na zdrowiu, 
                osobom tym lub członkom ich rodzin odszkodowanie 
                przysługuje na zasadach i w trybie określonych przez 
                Ministra Finansów w drodze rozporządzenia.
              5. Tworzy się fundusz operacyjny przeznaczony na wypłatę 
                wynagrodzeń lub odszkodowań, o których mowa w ust. 3 
                i 4; ustawa budżetowa, w części dotyczącej Ministerstwa 
                Finansów, określa wysokość funduszu w danym roku. 
              6. Minister Finansów, uwzględniając przepisy o ochronie 
                tajemnicy państwowej, określi w drodze zarządzeń:
                 1) w porozumieniu z Ministrem Spraw Wewnętrznych i 
                   Administracji - sposób prowadzenia czynności operacyjno-rozpoznawczych
                   oraz rodzaje stosowanych 
                   środków technicznych, o których mowa w art. 36 
                   ust. 1-3,
                 2) zasady dysponowania funduszem operacyjnym, o 
                   którym mowa w ust. 5.";
26) w art. 38 w ust. 3:
   a) po pkt 2 dodaje się pkt 2a w brzmieniu:
       "2a) przesłuchiwania kontrolowanego w charakterze strony,",
   b) pkt 5 otrzymuje brzmienie:
       "5) wydawania decyzji,",
   c) pkt 7 i 8 otrzymują brzmienie:
       "7) podpisywania aktów oskarżenia lub wniosków o ukaranie,
        8) czynności, o których mowa w art. 16 ust. 4.";
27) w art. 39:
   a) w ust. 1 pkt 4 otrzymuje brzmienie:
          "4) jest zatrudniony w jednostkach organizacyjnych kontroli skarbowej
             i posiada co najmniej 5-letni staż pracy w organach 
             administracji podatkowej albo 3-letnią praktykę w jednostkach
             organizacyjnych kontroli skarbowej,",
   b) po ust. 2 dodaje się ust. 2a w brzmieniu:
          "2a. Inspektorzy podlegają corocznej ocenie kwalifikacyjnej.";
28) w art. 40 po ust. 1 dodaje się nowe ust. 1a i 1b w brzmieniu:
          "1a. Pracownikom jednostek organizacyjnych kontroli skarbowej, 
             którzy nie są inspektorami, a wykonują osobiście czynności 
             kontrolne lub czynności operacyjno-rozpoznawcze, przysługuje
             miesięczny dodatek skarbowy do wynagrodzenia, w wysokości
             do 50% wynagrodzenia.
           1b. Minister Finansów, w drodze rozporządzenia, określi zasady, 
             wysokość i tryb przyznawania dodatku, o którym mowa w 
             ust. 1a.";
29) art. 42 i 43 otrzymują brzmienie:
       "Art. 42. 1. Generalny Inspektor Kontroli Skarbowej odwołuje inspektora
                z zajmowanego stanowiska, jeżeli inspektor:
                 1) złożył rezygnację z zajmowanego stanowiska,
                 2) nie spełnia warunków określonych w art. 39 ust. 1 
                   pkt 1 lub 2,
                 3) otrzymał ujemną ocenę kwalifikacyjną, potwierdzoną 
                   ponowną ujemną oceną dokonaną nie wcześniej niż 
                   po upływie trzech miesięcy od poprzedniej oceny,
                 4) utracił zdolność fizyczną lub psychiczną do pracy na 
                   zajmowanym stanowisku, stwierdzoną orzeczeniem 
                   komisji lekarskiej do spraw inwalidztwa i zatrudnienia,
                 5) nabył prawo do emerytury na podstawie ogólnie 
                   obowiązujących przepisów.
              2. Odwołanie inspektora z przyczyn określonych w ust. 1 
                pkt 1, 3 i 4, nie stanowi rozwiązania stosunku pracy; 
                nowe warunki pracy i płacy proponuje odwołanemu inspektorowi
                dyrektor urzędu kontroli skarbowej - jeżeli 
                inspektor jest zatrudniony w tym urzędzie, albo Minister 
                Finansów - jeżeli inspektor jest zatrudniony w Ministerstwie
                Finansów.
              3. Generalny Inspektor Kontroli Skarbowej odwołuje inspektora,
                jeżeli wystąpiły przyczyny uzasadniające rozwiązanie
                stosunku pracy bez wypowiedzenia, określone w 
                ustawie o pracownikach urzędów państwowych; odwołanie
                w tym trybie jest równoznaczne z rozwiązaniem 
                umowy o pracę bez wypowiedzenia.
        Art. 43. W sprawach z zakresu stosunku pracy, nie uregulowanych 
              w niniejszej ustawie, do inspektorów oraz innych pracowników
              urzędów kontroli skarbowej stosuje się przepisy o pracownikach
              urzędów państwowych.".
                                    
                                Art. 2.
W Kodeksie postępowania karnego w art. 265 w § 2 skreśla się wyrazy "w toku
kontroli".
                                    
                                Art. 3.
W ustawie karnej skarbowej z dnia 26 października 1971 r. (Dz.U. z 1984 r. 
Nr 22, poz. 103, z 1985 r. Nr 23, poz. 100, z 1990 r. Nr 14, poz. 84 i Nr 86, 
poz. 503, z 1991 r. Nr 100, poz. 442 i Nr 107, poz. 458, z 1992 r. Nr 21, poz. 
85 i Nr 68, poz. 341, z 1994 r. Nr 43, poz. 160, Nr 126, poz. 615 i Nr 136, poz. 
703 oraz z 1995 r. Nr 132, poz. 641) wprowadza się następujące zmiany:
 1) art. 106 otrzymuje brzmienie:
        "Art. 106. Kto utrudnia inspektorowi kontroli skarbowej lub uprawnionemu
                pracownikowi jednostki organizacyjnej kontroli
                skarbowej albo pracownikowi organu podatkowego 
                wszczęcie postępowania kontrolnego lub przeprowadzanie
                kontroli
         - podlega karze grzywny do 25 000 złotych.";
 2) w art. 174 w § 2 pkt 2 otrzymuje brzmienie:
      "2) w sprawach o pozostałe przestępstwa i wykroczenia skarbowe - 
         urzędy skarbowe, a w sprawach o przestępstwa i wykroczenia skarbowe
         ujawnione przez organy kontroli skarbowej - inspektorzy 
         kontroli skarbowej.".
                                    
                                Art. 4.
 1. Żądania, o których mowa w art. 1 pkt 18 i 19 niniejszej ustawy, nie mogą 
   dotyczyć informacji o zdarzeniach zaistniałych przed dniem 1 stycznia 1997 
   r.
 2. Przepisów, o których mowa w ust. 1, nie stosuje się do żądań wymienionych
   w art. 1 pkt 18 niniejszej ustawy, w zakresie dotyczącym informacji o 
   zdarzeniach określonych w art. 33 ust. 1.
                                    
                                Art. 5.
 1. W okresie trzech lat od dnia wejścia w życie niniejszej ustawy instytucje finansowe
   wymienione w art. 1 pkt 17 mogą wystąpić z wnioskiem do Generalnego
   Inspektora Kontroli Skarbowej lub dyrektora urzędu kontroli 
   skarbowej, w zależności od tego, kto zażądał przekazania informacji, o 
   ograniczenie ich zakresu.
 2. Wniosek, o którym mowa w ust. 1, składany jest w terminie 14 dni od dnia 
   otrzymania żądania i wymaga uzasadnienia.
 3. Generalny Inspektor Kontroli Skarbowej lub dyrektor urzędu kontroli skarbowej,
   w terminie 30 dni od dnia otrzymania wniosku, postanawia ostatecznie
   o zakresie żądanych informacji.
                                    
                                Art. 6.
Sprawy wszczęte, a nie zakończone do dnia wejścia w życie ustawy, prowadzi 
się na zasadach i w trybie określonych przez przepisy dotychczasowe.
                                    
                                Art. 7.
Minister Finansów ogłosi w Dzienniku Ustaw Rzeczypospolitej Polskiej jednolity
tekst ustawy o kontroli skarbowej, z uwzględnieniem zmian wynikających z 
przepisów ogłoszonych przed dniem wydania jednolitego tekstu.
                                    
                                Art. 8.
 1. Ustawa wchodzi w życie z dniem 1 stycznia 1997 r.
 2. Przepisy art. 1 pkt 24 i 25 wchodzą w życie z dniem 1 stycznia 1998 r.
 
 
 
 
