



Dz.U. z 2001 r. Nr 125, poz. 1372   
                                                                                
                                                                                
                                                                                
                                        
                                        
                                     USTAWA
                            z dnia 6 września 2001 r.
                                        
                       o zmianie ustawy o Trybunale Stanu
                                        
                                        
                                     Art. 1.
 W ustawie  z  dnia 26 marca 1982 r. o Trybunale Stanu (Dz.U. z 1993 r.  Nr  38,
    poz.  172,  z  1996  r.  Nr 73, poz. 350 oraz z 1999 r.  Nr  35,  poz.  321)
    wprowadza się następujące zmiany:
1) art. 1-3 otrzymują brzmienie:
       "Art. 1. 1. Za naruszenie Konstytucji lub ustawy, w związku z zajmowanym
              stanowiskiem lub w zakresie swojego urzędowania, odpowiedzialność
              konstytucyjną przed Trybunałem Stanu ponoszą:
           1) Prezydent Rzeczypospolitej Polskiej,
           2) Prezes Rady Ministrów oraz członkowie Rady Ministrów,
           3) Prezes Narodowego Banku Polskiego,
           4) Prezes Najwyższej Izby Kontroli,
           5) członkowie Krajowej Rady Radiofonii i Telewizji,
           6) osoby, którym Prezes Rady Ministrów powierzył kierowanie
             ministerstwem,
           7) Naczelny Dowódca Sił Zbrojnych.
         2. W zakresie określonym w art. 107 Konstytucji odpowiedzialność przed
           Trybunałem Stanu ponoszą również posłowie i senatorowie.
       Art. 2. 1. Prezydent może być pociągnięty do odpowiedzialności przed
              Trybunałem Stanu za naruszenie Konstytucji, ustawy lub za
              popełnienie przestępstwa.
         2. W okresie sprawowania urzędu Prezydenta nie biegnie przedawnienie
           odpowiedzialności karnej za te przestępstwa, za które osoba
           sprawująca ten urząd nie została postawiona w stan oskarżenia przed
           Trybunałem Stanu.
         3. Przepisy ust. 1 i 2 stosuje się odpowiednio do Marszałka Sejmu i
           Marszałka Senatu, którzy tymczasowo wykonują obowiązki Prezydenta.
         4. Członkowie Rady Ministrów ponoszą odpowiedzialność przed Trybunałem
           Stanu za naruszenie Konstytucji lub ustaw, a także za przestępstwa
           popełnione w związku z zajmowanym stanowiskiem.
         5. Osoby, o których mowa w ust. 4, mogą być pociągnięte do
           odpowiedzialności karnej przed Trybunałem Stanu za przestępstwa
           popełnione w związku z zajmowanym stanowiskiem, jeżeli w uchwale
           Sejmu o pociągnięciu do odpowiedzialności konstytucyjnej tych osób
           39czne pociągnięcie do odpowiedzialności konstytucyjnej i karnej
           uznano za celowe. W takim przypadku Trybunał Stanu przejmuje do
           łącznego rozpoznania sprawę, która toczy się już przed sądem.
    Art. 3. Odpowiedzialność konstytucyjna obejmuje czyny, którymi osoby
          wymienione w art. 1 ust. 1, w związku z zajmowanym stanowiskiem lub w
          zakresie swojego urzędowania, chociażby nieumyślnie, naruszyły
          Konstytucję lub ustawę.";
2) w art. 5 wyrazy "ust. 2" zastępuje się wyrazami "ust. 1";
3) dodaje się art. 5a w brzmieniu:
       "Art. 5a. Prawo do pociągnięcia posła do odpowiedzialności
              konstytucyjnej przysługuje wyłącznie Sejmowi.";
4) art. 6 otrzymuje brzmienie:
       "Art. 6. 1. Wstępny wniosek o postawienie Prezydenta w stan oskarżenia
              może być złożony Marszałkowi Sejmu przez co najmniej 140 członków
              Zgromadzenia Narodowego.
         2. Wstępny wniosek o pociągnięcie do odpowiedzialności konstytucyjnej
           osób, o których mowa w art. 1 ust. 1 pkt 2-7, może być złożony
           Marszałkowi Sejmu przez:
           1) Prezydenta,
           2) posłów, w liczbie co najmniej 115.
         3. Wstępny wniosek o pociągnięcie do odpowiedzialności konstytucyjnej
           osób, o których mowa w art. 1 ust. 1 pkt 3-7, może być złożony
           Marszałkowi Sejmu również przez komisję śledczą powołaną na
           podstawie art. 111 Konstytucji.
         4. Wstępny wniosek o pociągnięcie do odpowiedzialności konstytucyjnej
           posła może być złożony do Komisji Odpowiedzialności Konstytucyjnej
           przez Marszałka Sejmu.
        5. Wstępny wniosek o postawienie w stan oskarżenia lub o pociągnięcie
         do odpowiedzialności konstytucyjnej musi spełniać warunki wymagane
         przez przepisy Kodeksu postępowania karnego w stosunku do aktu
         oskarżenia i zawierać podpisy wszystkich wnioskodawców, a także
         wskazywać osobę upoważnioną do występowania w imieniu wnioskodawców w
         dalszym postępowaniu przed organami Sejmu.
        6. Jeżeli wstępny wniosek, o którym mowa w ust. 1-4, nie odpowiada
         warunkom określonym w ustawie, Marszałek Sejmu, w uzgodnieniu z
         Prezydium Sejmu, po zasięgnięciu opinii Komisji Odpowiedzialności
         Konstytucyjnej, wzywa reprezentanta wnioskodawców, o którym mowa w
         ust. 5, do uzupełnienia wniosku w terminie 14 dni, wskazując niezbędny
         zakres uzupełnienia.
        7. W przypadku nieuzupełnienia wstępnego wniosku w terminie i w
         zakresie, o którym mowa w ust. 6, Marszałek Sejmu postanawia o
         pozostawieniu wniosku bez biegu.";
5) w art. 7 kropkę zastępuje się przecinkiem i dodaje się wyrazy " która
  wszczyna postępowanie.";
6) w art. 8 po wyrazie "przesyła" dodaje się wyraz "niezwłocznie";
7) w art. 9:
   a) w ust. 1 wyrazy "art. 21" zastępuje się wyrazami "art. 18 ust. 5",
   b) w ust. 4 wyrazy "art. 1 ust. 2 pkt 2-7" zastępuje się wyrazami "art. 1
     ust. 1 pkt 2-7 i ust. 2",
   c) dodaje się ust. 6-9 w brzmieniu:
     "6. Wnioski mniejszości mogą zawierać jedynie wnioski o umorzenie
       postępowania, postawienie w stan oskarżenia lub o pociągnięcie do
       odpowiedzialności konstytucyjnej.
     7. Wnioski mniejszości do sprawozdań, o których mowa w ust. 3 i 4,
       zawierające wnioski o postawienie w stan oskarżenia lub o pociągnięcie
       do odpowiedzialności konstytucyjnej powinny spełniać warunki wymagane
       przez przepisy Kodeksu postępowania karnego w stosunku do aktu
       oskarżenia.
     8. Jeżeli wnioski, o których mowa w ust. 5 i 6, nie odpowiadają warunkom
       określonym w ustawie, odpowiednio przewodniczący Zgromadzeniu Narodowemu
       albo Marszałek Sejmu, w uzgodnieniu z Prezydium Sejmu, wzywa
       wnioskodawców do ich uzupełnienia w terminie 14 dni, wskazując niezbędny
       zakres uzupełnienia wniosku.
     9. W przypadku nieuzupełnienia wniosku w terminie i w zakresie, o których
       mowa w ust. 8, wniosek taki uznaje się za nieprzedstawiony przez Komisję
       Odpowiedzialności Konstytucyjnej.";
8) w art. 10:
   a) w ust. 1 zdanie drugie skreśla się,
   b) dodaje się ust. 1a w brzmieniu:
       "1a. Z dniem podjęcia uchwały o postawieniu Prezydenta w stan oskarżenia
         przed Trybunałem Stanu sprawowanie urzędu przez Prezydenta ulega
         zawieszeniu.",
   c) ust. 3 otrzymuje brzmienie:
     "3. Po podjęciu przez Zgromadzenie Narodowe uchwały o postawieniu
       Prezydenta w stan oskarżenia Marszałek Sejmu przesyła, z zastrzeżeniem
       art. 13 ust. 2b, przewodniczącemu Trybunału Stanu, uchwałę Zgromadzenia
       Narodowego wraz z uchwałą Komisji Odpowiedzialności Konstytucyjnej albo
       wnioskiem mniejszości, które w dalszym postępowaniu przed Trybunałem
       Stanu stanowią akt oskarżenia.";
9) w art. 11:
   a) dodaje się ust. 1a w brzmieniu:
     "1a. Przepisu ust. 1 zdanie drugie nie stosuje się do mandatu
       poselskiego.",
   b) ust. 2 otrzymuje brzmienie:
     "2. Po podjęciu uchwały o pociągnięciu do odpowiedzialności konstytucyjnej
       Sejm wybiera spośród posłów, w terminie 3 miesięcy, dwóch oskarżycieli,
       z których co najmniej jeden posiada kwalifikacje wymagane do zajmowania
       stanowiska sędziego. W razie utraty uprawnień przez oskarżycieli ich
       obowiązki do czasu wyboru nowych oskarżycieli wykonuje Marszałek
       Sejmu.",
   c) w ust. 3 zdanie pierwsze otrzymuje brzmienie:
      "Po wyborze oskarżycieli, o których mowa w ust. 2, Marszałek Sejmu
       przesyła, z zastrzeżeniem art. 13 ust. 3b, przewodniczącemu Trybunału
       Stanu uchwałę, o pociągnięciu do odpowiedzialności konstytucyjnej wraz z
       uchwałą Komisji Odpowiedzialności Konstytucyjnej albo wnioskiem
       mniejszości, które w dalszym postępowaniu przed Trybunałem Stanu
       stanowią akt oskarżenia.";
10) w art. 13:
   a) ust. 1 otrzymuje brzmienie:
     "1. Postawienie Prezydenta w stan oskarżenia może nastąpić uchwałą
       Zgromadzenia Narodowego, podjętą większością co najmniej 23 głosów
       ustawowej liczby członków Zgromadzenia Narodowego.",
   b) dodaje się ust. 1a i 1b w brzmieniu:
     "1a. Uchwałę o pociągnięciu do odpowiedzialności konstytucyjnej osób, o
       których mowa w art. 1 ust. 1 pkt 3-7 oraz ust. 2, Sejm podejmuje
       bezwzględną większością głosów w obecności co najmniej połowy ustawowej
       liczby posłów.
     1b. Uchwałę o pociągnięciu do odpowiedzialności przed Trybunałem Stanu
       osób, o których mowa w art. 1 ust. 1 pkt 2, Sejm podejmuje większością
       35 ustawowej liczby posłów.",
   c) dodaje się ust. 2a i 2b w brzmieniu:
     "2a. Niezależnie od treści wniosku, o którym mowa w art. 9 ust. 3,
       Zgromadzenie Narodowe głosuje nad postawieniem Prezydenta w stan
       oskarżenia.
      2b. Jeżeli Zgromadzenie Narodowe podjęło uchwałę o postawieniu Prezydenta
       w stan oskarżenia, a Komisja Odpowiedzialności Konstytucyjnej wnosiła o
       umorzenie postępowania wobec niego, nie przedstawiając w swoim
       sprawozdaniu wniosku mniejszości o postawienie w stan oskarżenia, to
       aktem oskarżenia jest uchwała o postawieniu w stan oskarżenia wraz z
       wnioskiem wstępnym o postawienie w stan oskarżenia. Akt oskarżenia
       przewodniczący Zgromadzeniu Narodowemu przesyła przewodniczącemu
       Trybunału Stanu.",
   d) w ust. 3 wyrazy "art. 1 ust. 2 pkt 2-7 w trybie określonym w ust. 1"
     zastępuje się wyrazami "art. 1 ust. 1 pkt 2-7 i ust. 2 w trybie określonym
     w ust. 1a i 1b",
   e) dodaje się ust. 3a i 3b w brzmieniu:
     "3a. Niezależnie od treści wniosku, o którym mowa w art. 9 ust. 4, Sejm
       głosuje nad pociągnięciem do odpowiedzialności konstytucyjnej osób, o
       których mowa w art. 1 ust. 1 pkt 2-7 i ust. 2.
     3b. Jeżeli Sejm podjął uchwałę o pociągnięciu do odpowiedzialności
       konstytucyjnej osób, o których mowa w art. 1 ust. 1 pkt 2-7 i ust. 2, a
       Komisja Odpowiedzialności Konstytucyjnej wnosiła o umorzenie
       postępowania wobec nich, nie przedstawiając w swoim sprawozdaniu wniosku
       mniejszości o pociągnięcie do odpowiedzialności, to aktem oskarżenia
       jest uchwała o pociągnięciu do odpowiedzialności konstytucyjnej wraz z
       wnioskiem wstępnym o pociągnięcie do odpowiedzialności. Akt oskarżenia
       Marszałek Sejmu przesyła przewodniczącemu Trybunału Stanu.";
11) dodaje się art. 13a i 13b w brzmieniu:
      "Art. 13a. 1. Jeżeli po nadaniu biegu przez Marszałka Sejmu wnioskowi
             wstępnemu, a przed podjęciem przez Sejm uchwały o postawieniu w
             stan oskarżenia lub o pociągnięciu do odpowiedzialności
             konstytucyjnej albo przed stwierdzeniem umorzenia postępowania w
             sprawie upłynie kadencja Sejmu, postępowanie w danej sprawie toczy
             się nadal w Sejmie następnej kadencji.
         2. W przypadku, o którym mowa w ust. 1, Marszałek Sejmu kieruje sprawę
           do Komisji Odpowiedzialności Konstytucyjnej.
         3. Komisja Odpowiedzialności Konstytucyjnej nie jest związana
           uchwałami podjętymi przez komisję sejmową, która uprzednio
           rozpatrywała daną sprawę; w poczet materiału dowodowego zalicza się
           dowody zebrane w dotychczasowym postępowaniu.
         4. Sejm nowej kadencji wybiera posłów oskarżycieli.
       Art. 13b. W przypadku zakończenia kadencji Sejmu postępowanie w sprawie
              odpowiedzialności posła, który nie uzyskał ponownie mandatu,
              określonej w art. 107 ust. 2 Konstytucji, ulega umorzeniu, które
              stwierdza Marszałek Sejmu nowej kadencji.";
12) art. 15 i 16 otrzymują brzmienie:
      "Art. 15. 1. W skład Trybunału Stanu mogą być wybrani obywatele polscy
             korzystający z pełni praw publicznych, niekarani sądownie,
             niezatrudnieni w organach administracji rządowej.
         2. Osoby wybrane w skład Trybunału Stanu składają przed Marszałkiem
           Sejmu przyrzeczenie sędziowskie.
       Art. 16. Sędziowie Trybunału Stanu sprawują swoje funkcje nieodpłatnie,
              z tym że zachowują prawo do diet i zwrotu poniesionych kosztów
              podróży.";
13) w art. 17 w ust. 2 wyrazy "więcej niż trzech członków Trybunału Stanu lub
  ich zastępców" zastępuje się wyrazami "członka Trybunału Stanu";
14) art. 18-20 otrzymują brzmienie:
      "Art. 18. 1. Trybunał Stanu jest sądem pierwszej instancji oraz sądem
             drugiej instancji.
         2. W postępowaniu przed Trybunałem Stanu oraz Komisją
           Odpowiedzialności Konstytucyjnej stosuje się odpowiednio przepisy
           Kodeksu postępowania karnego, chyba że niniejsza ustawa stanowi
           inaczej.
         3. W postępowaniu przed Trybunałem Stanu powództwo cywilne jest
           niedopuszczalne.
         4. W warunkach określonych w art. 2 Trybunał Stanu może zlecić
           Prokuratorowi Generalnemu przeprowadzenie w określonym zakresie
           postępowania co do czynu wypełniającego znamiona przestępstwa.
         5. W postępowaniu przed Trybunałem Stanu oskarżeni, świadkowie i
           biegli zwolnieni są od obowiązku zachowania tajemnicy służbowej i
           państwowej.
       Art. 19. 1. W pierwszej instancji Trybunał Stanu orzeka w składzie:
              przewodniczący i 4 członków.
         2. W drugiej instancji Trybunał Stanu orzeka w składzie:
           przewodniczący i 6 członków, z wyłączeniem sędziów, którzy
           uczestniczyli w rozpatrzeniu sprawy w pierwszej instancji.
         3. W sprawach pytań prawnych orzeka cały skład Trybunału Stanu, z
           wyłączeniem sędziów, którzy w danej sprawie uczestniczyli w
           orzekaniu w pierwszej instancji.
         4. Poza rozprawą Trybunał Stanu orzeka w składzie: przewodniczący i 2
           członków.
      Art. 20. 1. Trybunał Stanu rozpatruje sprawę w granicach określonych w
             akcie oskarżenia.
         2. Oskarżyciel nie może zarzucić oskarżonemu innych czynów niż objęte
           aktem oskarżenia.
         3. Trybunał Stanu nie może przekazać sprawy Zgromadzeniu Narodowemu,
           Sejmowi albo Senatowi w celu uzupełnienia lub rozszerzenia
           przeprowadzonego postępowania.";
15) dodaje się art. 20a-20e w brzmieniu:
       "Art. 20a. W postępowaniu przed Trybunałem Stanu udział obrońcy jest
              konieczny.
     Art. 20b. Wykluczenie jawności rozprawy przed Trybunałem Stanu może
           uzasadnić wyłącznie wzgląd na bezpieczeństwo państwa lub tajemnicę
           państwową.
      Art. 20c. 1. Termin do wniesienia apelacji wynosi 30 dni i biegnie dla
             każdego uprawnionego od daty doręczenia mu odpisu wyroku z
             uzasadnieniem.
         2. Termin do wniesienia zażalenia wynosi 14 dni.
         3. Od wyroku Trybunału Stanu wydanego w drugiej instancji kasacja nie
           przysługuje.
       Art. 20d. Umorzenie albo warunkowe umorzenie postępowania przed
              Trybunałem Stanu może nastąpić jedynie na rozprawie.
       Art. 20e. Obsługę kancelaryjną Trybunału Stanu zapewnia Sąd Najwyższy.";
16) art. 21 i art. 22 skreśla się;
17) art. 24 skreśla się;
18) w art. 25:
   a) ust. 1 otrzymuje brzmienie:
     "1. Za czyny określone w art. 3, o ile nie wypełniają znamion
       przestępstwa, Trybunał Stanu wymierza łącznie lub osobno następujące
       kary:
         1) utratę czynnego i biernego prawa wyborczego na urząd Prezydenta, do
           Sejmu, do Senatu oraz do organów stanowiących jednostek samorządu
           terytorialnego,
         2) zakaz zajmowania kierowniczych stanowisk lub pełnienia funkcji
           związanych ze szczególną odpowiedzialnością w organach państwowych i
           w organizacjach społecznych,
         3) utratę wszystkich lub niektórych orderów, odznaczeń i tytułów
           honorowych oraz utratę zdolności do ich uzyskania.",
   b) dodaje się ust. 1a w brzmieniu:
     "1a. Za naruszenie zakazów, o których mowa w art. 107 ust. 1 Konstytucji,
       Trybunał Stanu orzeka pozbawienie mandatu poselskiego.",
   c) w ust. 2 wyrazy " , z tym że kara, o której mowa w ust. 1 pkt 2, może być
     orzekana na stałe" skreśla się,
   d) ust. 3 i 4 otrzymują brzmienie:
     "3. W razie uznania przez Trybunał Stanu chociażby nieumyślnego
       popełnienia czynów określonych w art. 2 ust. 1 i art. 3 Trybunał orzeka
       odpowiednio w odniesieniu do Prezydenta - złożenie z urzędu, a w
       odniesieniu do pozostałych osób, z zastrzeżeniem ust. 1a - utratę
       zajmowanego stanowiska, z którego pełnieniem związana jest
       odpowiedzialność konstytucyjna.
      4. Trybunał Stanu z uwagi na znikomy stopień społecznej szkodliwości
       czynu lub szczególne okoliczności sprawy może poprzestać na uznaniu winy
       oskarżonego.";
19) dodaje się art. 26a i 26b w brzmieniu:
       "Art. 26a. Jeżeli po rozpoczęciu rozprawy, a przed wydaniem wyroku,
              zostanie wybrany nowy skład Trybunału Stanu, rozprawę w danej
              instancji  prowadzi od początku Trybunał Stanu w nowym składzie.
       Art. 26b. W zakresie odpowiedzialności konstytucyjnej senatorów stosuje
              się odpowiednio przepisy ustawy odnoszące się do
              odpowiedzialności konstytucyjnej posłów. W tym zakresie
              kompetencje Sejmu i jego organów przysługują odpowiednio Senatowi
              i jego organom.";
20) w art. 28 zdanie drugie otrzymuje brzmienie:
    "Jeżeli czyn uprzednio popełniony polegał na chociażby nieumyślnym
     naruszeniu Konstytucji lub ustawy, Trybunał Stanu ogranicza się do
     stwierdzenia dokonanych naruszeń prawa.".
   
                                     Art. 2.
Ustawa wchodzi w życie po upływie 14 dni od dnia ogłoszenia.
 
 
 
 
 
 
 
                                                                                
                                        
