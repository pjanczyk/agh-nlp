



Dz.U. z 2004 r. Nr 151, poz. 1593
                                        
                                        
                                        
                                        
                                   U S T A W A
                             z dnia 27 maja 2004 r.
                                        
  o zmianie ustawy o zasadach ewidencji i identyfikacji podatników i płatników
                                        
                                     Art. 1.
W ustawie z dnia 13 października 1995 r. o zasadach ewidencji i identyfikacji
podatników i płatników (Dz.U. Nr 142, poz. 702, z 1997 r. Nr 88, poz. 554, z
1998 r. Nr 162, poz. 1118, z 1999 r. Nr 83, poz. 931, z 2000 r. Nr 119, poz.
1249 i Nr 116, poz. 1216, z 2001 r. Nr 110, poz. 1189, z 2002 r. Nr 74, poz. 676
i Nr 126, poz. 1067 oraz z 2003 r. Nr 130, poz. 1188, Nr 137, poz. 1302 i Nr
217, poz. 2125) w art. 9:
1) ust. 1a otrzymuje brzmienie:
   "1a. Podatnicy podatku dochodowego od osób fizycznych, dla których
     płatnikiem jest organ emerytalny lub rentowy, mogą dokonać zgłoszenia
     aktualizacyjnego za pośrednictwem tego płatnika. Płatnik jest obowiązany
     przekazać zgłoszenie naczelnikowi urzędu skarbowego właściwemu dla
     podatnika w terminie 7 dni od dnia złożenia przez podatnika tego
     zgłoszenia.";
2) po ust. 1a dodaje się ust. 1b w brzmieniu:
   "1b. Podatnicy podatku dochodowego od osób fizycznych nieprowadzący
     działalności gospodarczej, dla których obowiązek aktualizowania danych
     wynika z faktu otrzymania dowodu osobistego, mogą dokonać zgłoszenia
     aktualizacyjnego za pośrednictwem organu wydającego dowód osobisty. Organ
     ten obowiązany jest do poinformowania podatnika o obowiązku złożenia
     zgłoszenia aktualizacyjnego oraz do przekazania zgłoszenia naczelnikowi
     urzędu skarbowego właściwemu dla podatnika w terminie 7 dni od dnia
     złożenia przez podatnika tego zgłoszenia.".
                                        
                                     Art. 2.
Ustawa wchodzi w życie z dniem 1 lipca 2004 r.
 
 
 
 
 
