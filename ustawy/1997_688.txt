



Dz.U. z 1997 r. Nr 107, poz. 688
                                    
                                  
                                    
                                 USTAWA
                        z dnia 31 lipca 1997 r.
                                    
     o zmianie ustawy o służbie wojskowej żołnierzy zawodowych oraz
                ustawy o wyższym szkolnictwie wojskowym
                                    
                                    
                                Art. 1.
W ustawie z dnia 30 czerwca 1970 r. o służbie wojskowej żołnierzy zawodowych
(Dz.U. z 1997 r. Nr 10, poz. 55 i Nr 28, poz. 153) wprowadza się następujące
zmiany:
 1) w art. 7 w ust. 1:
   a) w pkt 3 kropkę zastępuje się przecinkiem,
   b) po pkt 3 dodaje się pkt 4 w brzmieniu:
          "4) "modelu przebiegu służby oficera zawodowego", należy przez 
             to rozumieć wykaz typowych - dla oficerów zawodowych - 
             stanowisk służbowych o stopniach etatowych do stopnia pułkownika
             (komandora) włącznie, powiązany z podaniem wymaganych
             predyspozycji i wieku żołnierza, a także okresu 
             zajmowania tych stanowisk wynoszącego od 2 do 5 lat.";
 
 2) w art. 35:
   a) ust. 7 otrzymuje brzmienie:
          "7. Żołnierza zawodowego wyznacza się na stanowisko służbowe:
              1) o stopniu etatowym do stopnia pułkownika (komandora) 
                włącznie - na okres wynikający z modelu przebiegu służby
                oficera zawodowego, 
              2) o stopniu etatowym generała (admirała) - na 3 lata.",
   b) po ust. 7 dodaje się ust. 7a i 7b w brzmieniu:
         "7a. Przepisu ust. 7 nie stosuje się do oficerów zawodowych zajmujących
             stanowiska sędziów w sądach wojskowych i prokuratorów
             w wojskowych jednostkach prokuratury.
          7b. Oficera zawodowego po upływie okresu, o którym mowa w 
             ust. 7, wyznacza się na to samo lub na inne stanowisko służbowe.";
 
 3) art. 36 otrzymuje brzmienie:
       "Art. 36. 1. Żołnierza zawodowego w służbie stałej zwalnia się z zajmowanego
                stanowiska służbowego:
                 1) jeżeli otrzymał niedostateczną ogólną ocenę w opinii 
                   służbowej,
                 2) jeżeli wojskowa komisja lekarska orzekła jego niezdolność
                   do pełnienia służby w określonych jednostkach
                   wojskowych albo na zajmowanym stanowisku 
                   służbowym,
                 3) gdy zlikwidowano zajmowane przez niego stanowisko
                   służbowe,
                 4) gdy upłynął termin określony w decyzji o wyznaczeniu
                   na stanowisko służbowe,
                 5) gdy uprawomocniło się orzeczenie o wymierzeniu 
                   kary dyscyplinarnej wyznaczenia na niższe stanowisko
                   służbowe.
              2. Żołnierza zawodowego w służbie stałej można zwolnić z 
                zajmowanego stanowiska służbowego:
                 1) jeżeli złożył wniosek o zwolnienie z zajmowanego 
                   stanowiska służbowego,
                 2) jeżeli otrzymał mierną ogólną ocenę w opinii służbowej,
                 3) w przypadkach szczególnie uzasadnionych potrzebami
                   Sił Zbrojnych,
                 4) jeżeli nie spełnia wymagań co do kwalifikacji niezbędnych
                   na zajmowanym stanowisku służbowym.
              3. Niezależnie od przyczyn wymienionych w ust. 1 i 2 żołnierza
                zawodowego zajmującego stanowisko służbowe o 
                stopniu etatowym generała (admirała) można zwolnić z 
                zajmowanego stanowiska służbowego, gdy otrzymał dostateczną
                ogólną ocenę w opinii służbowej.
              4. Żołnierza zawodowego zwolnionego ze stanowiska służbowego
                na podstawie przepisów:
                 1) ust. 1 pkt 1, ust. 2 pkt 1, 2 i 4 albo ust. 3 - można 
                   wyznaczyć na niższe stanowisko służbowe,
                 2) ust. 1 pkt 2-4 - można wyznaczyć na niższe stanowisko
                   służbowe za jego pisemną zgodą,
                 3) ust. 1 pkt 5 - wyznacza się na niższe stanowisko służbowe.
              5. W odniesieniu do oficerów zawodowych wyznaczenie na 
                niższe stanowisko służbowe może nastąpić wyłącznie 
                wtedy, gdy jest to stanowisko służbowe o stopniu etatowym
                bezpośrednio niższym od dotychczas zajmowanego. 
                W przypadku gdy oficer nie ma kwalifikacji do zajmowania
                stanowiska służbowego o stopniu etatowym bezpośrednio
                niższym od dotychczas zajmowanego, można 
                go wyznaczyć na stanowisko w korpusie oficerów odpowiadającym
                jego kwalifikacjom.
              6. Żołnierzowi zawodowemu w służbie stałej, który nie wyrazi
                pisemnej zgody na wyznaczenie na niższe stanowisko
                służbowe, w przypadkach, o których mowa w ust. 4 
                pkt 2, można wypowiedzieć stosunek służbowy zawodowej
                służby wojskowej.
              7. Przez niższe stanowisko służbowe rozumie się:
                 1) w stosunku do oficerów zawodowych - stanowisko, 
                   którego stopień etatowy jest niższy od stopnia etatowego
                   poprzednio zajmowanego stanowiska służbowego,
                 2) w stosunku do chorążych zawodowych i podoficerów 
                   zawodowych - stanowisko, które jest zaszeregowane 
                   do niższej grupy uposażenia niż poprzednio zajmowane
                   stanowisko służbowe, z wyjątkiem przypadków 
                   gdy żołnierzowi zachowano dotychczasową grupę 
                   uposażenia.";
 
 4) w art. 37:
   a) po ust. 1 dodaje się ust. 1a i 1b w brzmieniu:
      "1a. Żołnierza zawodowego w służbie kontraktowej zwalnia się z zajmowanego
         stanowiska służbowego:
          1) jeżeli otrzymał niedostateczną ogólną ocenę w opinii służbowej,
          2) jeżeli wojskowa komisja lekarska orzekła jego niezdolność do 
            pełnienia służby w określonych jednostkach wojskowych albo 
            na zajmowanym stanowisku służbowym,
          3) gdy zlikwidowano zajmowane przez niego stanowisko służbowe,
          4) gdy uprawomocniło się orzeczenie o wymierzeniu kary dyscyplinarnej
            wyznaczenia na niższe stanowisko służbowe.
      1b. Żołnierza zawodowego w służbie kontraktowej można zwolnić z 
         zajmowanego stanowiska służbowego:
          1) jeżeli złożył wniosek o zwolnienie z zajmowanego stanowiska 
            służbowego,
          2) w przypadkach szczególnie uzasadnionych potrzebami Sił 
            Zbrojnych.",
   b) w ust. 2:
       - w pkt 1 wyrazy "art. 36 ust. 1" zastępuje się wyrazami "ust. 1a pkt 
         1 i 4",
       - w pkt 2 wyrazy "art. 36 ust. 2" zastępuje się wyrazami "ust. 1a pkt 
         2 i 3 oraz ust. 1b";
 
 5) w art. 39 pkt 3 otrzymuje brzmienie:
         "3) model przebiegu służby oficera zawodowego, z uwzględnieniem
            stanowisk służbowych dla oficerów zawodowych w poszczególnych
            korpusach osobowych (rodzajach służb),";
 
 6) w art. 75 w ust. 1 po pkt 8 dodaje się pkt 8a w brzmieniu:
         "8a) braku kwalifikacji niezbędnych do wyznaczenia go na stanowisko
             służbowe w korpusie kadry, do którego żołnierz ten 
             jest zaliczany,";
 
 7) w art. 78 w ust. 2 w pkt 3 wyrazy "art. 36 ust. 4" zastępuje się wyrazami 
   "art. 36 ust. 6";
 
 8) w art. 80 w ust. 1 wyrazy "art. 76 ust. 1 pkt 4" zastępuje się wyrazami "art. 
   76 ust. 1 pkt 3 i 4";
 
 9) w art. 95 w ust. 1:
   a) w pkt 1 skreśla się wyrazy "oraz wysokość pobieranych opłat z tytułu 
     przeprowadzania egzaminów wstępnych i sprawdzianów przy ubieganiu 
     się o przyjęcie do tych szkół",
   b) w pkt 2 kropkę zastępuje się przecinkiem,
   c) po pkt 2 dodaje się pkt 3 w brzmieniu:
          "3) wysokość opłat z tytułu egzaminów wstępnych i sprawdzianów
             dla ubiegających się o przyjęcie do szkół wojskowych 
             oraz szczegółowe zasady ich pobierania.";
10) w art. 106a wyrazy "art. 36 ust. 2 i 4" zastępuje się wyrazami "art. 36 ust. 4 
   pkt 2 i ust. 6";
          
          
                                Art. 2.
W ustawie z dnia 31 marca 1965 r. o wyższym szkolnictwie wojskowym (Dz.U. 
z 1992 r. Nr 10, poz. 40 i z 1996 r. Nr 7, poz. 44) w art. 10 po ust. 3 dodaje 
się ust. 3a w brzmieniu:
     "3a. W wyjątkowych przypadkach Minister Obrony Narodowej może 
         wyznaczyć na stanowisko komendanta akademii wojskowej oficera 
         o wysokich kwalifikacjach zawodowych i odpowiednim doświadczeniu
         praktycznym, posiadającego stopień wojskowy generała 
         (równorzędny), który nie ma tytułu naukowego lub stopnia naukowego
         doktora habilitowanego.".
                                    
                                Art. 3.
 1. Uprawniony organ w ciągu 3 miesięcy od dnia wejścia w życie ustawy wyznaczy
   żołnierza zawodowego zajmującego w dniu wejścia w życie ustawy 
   stanowisko służbowe o stopniu etatowym generała (admirała) na to samo 
   stanowisko służbowe lub na inne stanowisko nie niższe niż poprzednio zajmowane.
 2. Do czasu wejścia w życie przepisów, o których mowa w art. 39 pkt 3, 
   ustawy, o której mowa w art. 1, wyznaczenie oficerów zawodowych na stanowiska
   służbowe do stopnia etatowego pułkownika (komandora) włącznie
   i zwalnianie z nich odbywa się na dotychczasowych zasadach.
 
                                Art. 4.
Ustawa wchodzi w życie po upływie 14 dni od dnia ogłoszenia.
