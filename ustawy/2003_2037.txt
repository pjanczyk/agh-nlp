


Tekst
ustawy przyjęty przez Senat bez poprawek
 
 
USTAWA
z dnia 9 listopada 2017 r.
o
zmianie ustawy o kształtowaniu ustroju rolnego
Art. 1. W
ustawie z dnia 11 kwietnia 2003 r. o kształtowaniu ustroju rolnego (Dz. U.
z 2016 r. poz. 2052 i 2260 oraz z 2017 r. poz. 60 i 624) wprowadza się
następujące zmiany:
1)     w art. 2a w ust. 3 w pkt 1 po
lit. c dodaje się lit. ca w brzmieniu:
„ca)  spółkę prawa handlowego,
której wyłącznym udziałowcem albo akcjonariuszem jest Skarb Państwa, będącą
operatorem systemu przesyłowego albo posiadającą koncesję na przesyłanie paliw
ciekłych, w rozumieniu ustawy z dnia 10 kwietnia 1997 r. – Prawo energetyczne
(Dz. U. z 2017 r. poz. 220, 791, 1089, 1387 i 1566),”;
2)     w art. 3 w ust. 5 w pkt 1 po
lit. b dodaje się lit. ba w brzmieniu:
„ba) spółka, o której mowa w art. 2a
ust. 3 pkt 1 lit. ca,”;
3)     w art. 3a w ust. 2 w pkt 3 na
końcu kropkę zastępuje się średnikiem i dodaje się pkt 4 w brzmieniu:
„4)    udziałów i akcji
na rzecz spółki, o której mowa w art. 2a ust. 3 pkt 1 lit. ca.”;
4)     w art. 4:
a)     w ust. 4 w pkt 2 w lit. d na
końcu średnik zastępuje się przecinkiem i dodaje się lit. e
w brzmieniu:
„e)   przez spółkę, o której mowa w
art. 2a ust. 3 pkt 1 lit. ca;”,
b)     ust. 6 otrzymuje brzmienie:
„6. Przepisy ust. 1–3, ust. 4 pkt 2 lit.
b–e, ust. 5, art. 3 ust. 10 i 11 oraz art. 3a ust. 3 stosuje się odpowiednio do
nabycia udziałów i akcji w spółce prawa handlowego, która jest właścicielem
nieruchomości rolnej, z wyłączeniem przypadku, gdy nabywcą udziałów i akcji
jest Skarb Państwa.”.
Art. 2. Wszczęte
na podstawie ustawy zmienianej w art. 1 i niezakończone przed dniem wejścia w
życie niniejszej ustawy postępowania dotyczące nabycia przez spółkę, o której
mowa w art. 2a ust. 3 pkt 1 lit. ca ustawy zmienianej w art. 1 w brzmieniu
nadanym niniejszą ustawą, nieruchomości rolnych, lub nabycia przez tę spółkę
udziałów i akcji spółki prawa handlowego, która jest właścicielem nieruchomości
rolnej, podlegają umorzeniu z dniem wejścia w życie niniejszej ustawy.
Art. 3. Ustawa
wchodzi w życie z dniem następującym po dniu ogłoszenia.
 
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński
 
