



Dz.U. z 1998 r. Nr 155, poz. 1014
                                    USTAWA
                         z dnia  26 listopada 1998 r.
                                       
                            o finansach publicznych
                                       
                                       
                                    Dział I
                      Zasady ogólne finansów publicznych
                                       
                                  Rozdział 1
                             Podstawowe definicje
                                       
                                       
                                    Art. 1.
Ustawa określa:
   1) pojęcia: środków publicznych, w tym dochodów i przychodów publicznych,
     wydatków i rozchodów publicznych, deficytu i nadwyżki sektora finansów
     publicznych oraz państwowego długu publicznego,
   2) zasady i sposoby zapewnienia jawności i przejrzystości finansów publicz
     nych,
   3) formy organizacyjno-prawne jednostek należących do sektora finansów pub
     licznych,
   4) zasady planowania środków publicznych oraz dysponowania nimi,
   5) zasady zarządzania państwowym długiem publicznym oraz procedury ostroż
     nościowe i sanacyjne wprowadzane w razie nadmiernego zadłużenia,
   6) sposób finansowania deficytu i zasady operacji finansowych dokonywanych
     przez podmioty sektora finansów publicznych,
   7) zakres projektowanych i uchwalanych budżetów opartych na dochodach
     publicznych, w tym zasady klasyfikacji dochodów i wydatków,
   8) zasady opracowywania projektów,
   9) zasady uchwalania budżetów,
  10) zasady i tryb wykonywania budżetów,
  11) odpowiedzialność za naruszenie dyscypliny finansów publicznych.
                                    Art. 2.
Ilekroć w ustawie jest mowa o Ministrze Finansów należy przez to rozumieć
odpowiednio ministra właściwego do spraw budżetu, ministra właściwego do spraw
finansów publicznych oraz ministra właściwego do spraw instytucji finansowych.
                                       
                                    Art. 3.
1. Środkami publicznymi są:
   1) dochody publiczne,
   2) środki pochodzące ze źródeł zagranicznych, nie podlegające zwrotowi,
   3) przychody jednostek organizacyjnych i osób prawnych zaliczanych do
     sektora finansów publicznych, pochodzące z działalności i innych źródeł,
   4) przychody budżetu państwa i budżetów jednostek samorządu terytorialnego,
     pochodzące:
     a) ze sprzedaży papierów wartościowych oraz innych operacji finansowych,
     b) z prywatyzacji majątku Skarbu Państwa oraz majątku jednostek
       samorządu terytorialnego,
     c) ze spłat pożyczek, udzielonych ze środków publicznych,
     d) z otrzymanych pożyczek i kredytów.
2. Dochodami publicznymi są:
   1) daniny publiczne, do których zalicza się podatki oraz inne świadczenia
     pieniężne, których obowiązek ponoszenia na rzecz państwa wynika z
     odrębnych ustaw,
   2) pozostałe dochody, do których zalicza się:
     a) opłaty,
     b) dochody z mienia, w szczególności z najmu oraz z dzierżawy i innych
       umów o podobnym charakterze, dywidendy od wniesionego kapitału,
     c) dochody ze sprzedaży rzeczy i praw oraz ze świadczenia usług przez
       jednostki, o których mowa w art. 5 ust. 1,
     d) dochody ze sprzedaży praw, nie stanowiące przychodów w rozumieniu
       ust. 1 pkt 4 lit. a),
     e) spadki, zapisy i darowizny w postaci pieniężnej,
     f) inne dochody, uzyskane na podstawie odrębnych przepisów, o ile są
       pobierane przez organy finansowane z dochodów publicznych lub przez
       podległe albo nadzorowane przez te organy jednostki, o których mowa w
       art. 5 ust. 1.
                                       
                                    Art. 4.
1. Środki publiczne mogą być przeznaczane na:
   1) wydatki publiczne,
   2) rozchody budżetu państwa i budżetów jednostek samorządu terytorialnego.
2. Rozchodami publicznymi są:
   1) spłaty otrzymanych pożyczek i kredytów,
   2) wykup papierów wartościowych oraz inne operacje finansowe,
   3) udzielone pożyczki.
   
                                    Art. 5.
1. Do sektora finansów publicznych zalicza się:
   1) organy władzy publicznej i podległe im jednostki organizacyjne,
   2) państwowe osoby prawne oraz inne państwowe jednostki organizacyjne nie
     objęte Krajowym Rejestrem Sądowym, których działalność jest finansowana
     ze środków publicznych w całości lub części, z wyjątkiem:
     a) przedsiębiorstw państwowych,
     b) banków państwowych,
     c) spółek prawa handlowego.
2. Sektor finansów publicznych dzieli się na:
   1) sektor rządowy,
   2) sektor samorządowy, obejmujący jednostki samorządu terytorialnego i ich
     organy oraz podległe tym organom jednostki organizacyjne.
                                       
                                    Art. 6.
Finanse publiczne obejmują procesy związane z gromadzeniem środków publicznych
oraz ich rozdysponowaniem, a w szczególności:
   1) pobieranie i gromadzenie dochodów,
   2) wydatkowanie środków publicznych,
   3) finansowanie deficytu,
   4) zaciąganie zobowiązań angażujących środki publiczne,
   5) zarządzanie środkami publicznymi,
   6) zarządzanie długiem publicznym.
                                       
                                    Art. 7.
1. Dodatnia różnica między dochodami publicznymi powiększonymi o środki
  pochodzące ze źródeł zagranicznych, nie podlegające zwrotowi, a wydatkami
  publicznymi ustalona dla okresu rozliczeniowego, stanowi nadwyżkę sektora
  finansów publicznych, zaś ujemna różnica jest deficytem sektora finansów
  publicznych.
2. Dochody i wydatki oraz deficyt lub nadwyżkę sektora finansów publicznych
  ustala się po wyeliminowaniu przepływów finansowych pomiędzy podmiotami
  należącymi do tego sektora.
                                       
                                    Art. 8.
Przez potrzeby pożyczkowe budżetu państwa rozumie się środki finansowe
niezbędne do sfinansowania deficytu budżetu państwa, spłat wcześniej zaciągnię
tych zobowiązań, sfinansowania udzielanych przez Skarb Państwa pożyczek oraz
wykonywania innych operacji finansowych związanych z długiem Skarbu Państwa.
                                       
                                    Art. 9.
1. Przez państwowy dług publiczny rozumie się nominalne zadłużenie podmiotów
  sektora finansów publicznych ustalone po wyeliminowaniu przepływów
  finansowych pomiędzy podmiotami należącymi do tego sektora.
2. Przez dług Skarbu Państwa rozumie się nominalne zadłużenie Skarbu Państwa.
                                       
                                   Art. 10.
1. Państwowy dług publiczny obejmuje zobowiązania sektora finansów
  publicznych z następujących tytułów:
   1) wyemitowanych papierów wartościowych opiewających na wierzytelności
     pieniężne,
   2) zaciągniętych kredytów i pożyczek,
   3) przyjętych depozytów,
   4) wymagalnych zobowiązań:
     a) jednostek budżetowych,
     b) wynikających z ustaw i orzeczeń sądu, udzielonych poręczeń i
       gwarancji oraz  innych tytułów.
2. Minister Finansów określa, w drodze rozporządzenia, szczegółowe zasady
  klasyfikacji tytułów dłużnych zaliczanych do państwowego długu publicznego,
  w tym do długu Skarbu Państwa, uwzględniające w szczególności podstawowe
  kategorie przedmiotowe i podmiotowe zadłużenia oraz okresy zapadalności.
   
                                  Rozdział  2
                 Jawność i przejrzystość finansów publicznych
                                       
                                   Art. 11.
1. Finanse publiczne są jawne.
2. Jawność finansów publicznych jest realizowana, z zastrzeżeniem ust. 3, w
  szczególności przez:
   1) jawność sejmowej debaty budżetowej i debat budżetowych jednostek
     samorządu terytorialnego,
   2) jawność  sejmowej debaty nad sprawozdaniem z wykonania budżetu państwa i
     debat nad wykonaniem sprawozdań budżetowych jednostek samorządu
     terytorialnego,
   3) podawanie do publicznej wiadomości:
     a) kwot dotacji udzielanych z budżetu państwa i budżetów jednostek
       samorządu terytorialnego,
     b) zbiorczych danych dotyczących finansów publicznych przez Ministra
       Finansów,
   4) udostępnianie corocznych sprawozdań dotyczących finansów i działalności
     jednostek należących do sektora finansów publicznych.
3. Jawność finansów publicznych wyłącza się w stosunku do tych środków
  publicznych, których pochodzenie lub przeznaczenie zostało uznane za
  tajemnicę państwową na podstawie odrębnych przepisów lub jeżeli wynika to z
  umów międzynarodowych.
4. Jednostki sektora finansów publicznych stosują jednolite zasady
  rachunkowości.
                                       
                                   Art. 12.
1. Minister Finansów ogłasza, w drodze obwieszczenia,  w Dzienniku Urzędowym
  Rzeczypospolitej Polskiej "Monitor Polski":
   1) kwotę:
     a) państwowego długu publicznego,
     b) niewymagalnych zobowiązań z tytułu poręczeń i gwarancji udzielonych
       przez podmioty sektora finansów publicznych,
     c) długu Skarbu Państwa,
     d) niewymagalnych zobowiązań z tytułu poręczeń i gwarancji udzielonych
       przez Skarb Państwa,
   2) relacje do produktu krajowego brutto:
     a) kwoty państwowego długu publicznego,
     b) łącznej kwoty państwowego długu publicznego powiększonej o kwotę
       przewidywanych wypłat z tytułu poręczeń i gwarancji udzielonych przez
       podmioty sektora finansów publicznych do produktu krajowego brutto,
     c) kwoty długu Skarbu Państwa,
     d) łącznej kwoty długu Skarbu Państwa powiększonej o kwotę
       przewidywanych wypłat z tytułu poręczeń i gwarancji udzielonych przez
       Skarb Państwa do produktu krajowego brutto.
2. Ogłoszenie kwot, o których mowa w ust. 1 pkt 1, jest dokonywane w
  odniesieniu do:
   1) roku budżetowego - w terminie do dnia 31 maja roku następnego,
   2) pierwszej połowy roku budżetowego - w terminie do dnia 30 września tego
     roku.
3. Ogłoszenie relacji, o których mowa w ust. 1 pkt 2, dokonywane jest dla
  stanu za rok budżetowy - w terminie do dnia 31 maja roku następnego.
4. Podstawą obliczenia relacji, o których mowa w ust. 1 pkt 2, jest wielkość
  produktu krajowego brutto ogłaszana przez Prezesa Głównego Urzędu
  Statystycznego.
                                       
                                   Art. 13.
1. Dochody i wydatki publiczne oraz przychody,  o których mowa w art. 3 ust.
  1 pkt 3 klasyfikuje się według:
   1) działów i rozdziałów,  określających rodzaj działalności,
   2) paragrafów, określających rodzaj dochodu, przychodu lub wydatku.
2. Przychody, o których mowa w art. 3 ust. 1 pkt 4 oraz rozchody, o których
  mowa w art. 4 ust. 2 klasyfikuje się według paragrafów, określających źródło
  przychodu lub rodzaj rozchodu.
3. Minister Finansów określi, w drodze rozporządzenia, szczegółową
  klasyfikację dochodów i wydatków oraz przychodów i rozchodów, z
  uwzględnieniem zasad Polskiej Klasyfikacji Działalności.
4. Minister Finansów może określić w rozporządzeniu, o którym mowa w ust. 3,
  klasyfikację wydatków o większej szczegółowości, niż określona w ust. 1 dla
  zadań z zakresu bezpieczeństwa wewnętrznego i zewnętrznego.
                                       
                                   Art. 14.
1. Minister Finansów określi, w drodze rozporządzenia:
   1) jednolity plan kont dla jednostek sektora finansów publicznych,
   2) szczególne zasady rachunkowości oraz plany kont dla budżetu państwa,
     budżetów jednostek samorządu terytorialnego, jednostek budżetowych,
     zakładów budżetowych i gospodarstw pomocniczych jednostek budżetowych
     oraz jednostek budżetowych mających siedzibę poza granicami
     Rzeczypospolitej Polskiej,
   3) zasady rachunkowości oraz plany kont dla organów podatkowych w zakresie
     poboru i rozliczenia podatków, opłat oraz innych niepodatkowych
     należności budżetu, do których ustalania lub określania uprawnione są
     organy podatkowe.
2. Plany kont, o których mowa w ust. 1, powinny uwzględniać zasady określone
  w przepisach ustawy o  rachunkowości i standardach międzynarodowych, z tym
  że:
   1) dochody i wydatki będą ujmowane w terminie ich zapłaty, niezależnie od
     rocznego budżetu, którego dotyczą,
   2) będą ujmowane również wszystkie etapy rozliczeń poprzedzające płatność
     dochodów i wydatków, a w zakresie wydatków także zaangażowanie środków,
   3) odsetki od nieterminowych płatności będą naliczane i ewidencjonowane nie
     później niż na koniec każdego kwartału,
   4) przeszacowanie wartości aktywów i pasywów dewizowych według bieżących
     kursów walutowych będzie dokonywane nie później niż na koniec kwartału,
   5) zadłużenie będzie wyceniane według wartości emisyjnej powiększonej o
     narosłe kwoty z tytułu oprocentowania,
   6) należności i zobowiązania nominowane w walutach obcych będą wycenione
     również według bieżących kursów walutowych.
3. Szczególne zasady rachunkowości dotyczą:
   1) ewidencji wykonania budżetu,
   2) ewidencji majątku trwałego stanowiącego własność Skarbu Państwa lub
     jednostek samorządu terytorialnego,
   3) wyceny poszczególnych składników aktywów i pasywów,
   4) sporządzania sprawozdań finansowych.
                                       
                                   Art. 15.
1. Jednostki sektora finansów publicznych sporządzają sprawozdania z wykona
  nia procesów, o których mowa w art. 6, zwane dalej "sprawozdaniami
  budżetowymi".
2. Minister Finansów określa, po zasięgnięciu opinii Prezesa Głównego Urzędu
  Statystycznego, w drodze rozporządzenia:
   1) rodzaje, formy, terminy i zasady sporządzania sprawozdań budżetowych z
     wykonania budżetów jednostek samorządu terytorialnego oraz z wykonania
     planów finansowych:
     a) jednostek budżetowych,
     b) zakładów budżetowych, gospodarstw pomocniczych jednostek budżetowych,
       środków specjalnych jednostek budżetowych,
     c) funduszy celowych,
     d) pozostałych jednostek sektora finansów publicznych,
   2) rodzaje i zasady sporządzania sprawozdań w zakresie państwowego długu
     publicznego oraz poręczeń i gwarancji sektora finansów publicznych,
   3) zasady sporządzania zbiorczych, skonsolidowanych sprawozdań budżetowych
     jednostek samorządu terytorialnego,
   4) zasady sporządzania łącznych, skonsolidowanych sprawozdań budżetowych
     dysponentów części budżetowych i budżetu państwa,
   5) jednostki obowiązane do sporządzania poszczególnych rodzajów sprawozdań
     finansowych w tym budżetowych, których mogą dotyczyć szczególne zasady
     rachunkowości, terminy sporządzania tych sprawozdań oraz odbiorców
     sprawozdań.
3. Zbiorcze roczne sprawozdanie z wykonania budżetów jednostek samorządu
  terytorialnego sporządza Prezes Głównego Urzęđu Statystycznego.
                                   Art. 16.
1. Minister Finansów podaje do publicznej wiadomości zbiorcze dane dotyczące
  ogółu operacji finansowych sektora finansów publicznych, obejmujące w
  szczególności dochody i wydatki, zobowiązania i należności, gwarancje i
  poręczenia.
2. Minister Finansów podaje do publicznej wiadomości, w terminach, o których
  mowa w art. 12 ust. 2, informacje obejmujące:
   1) kwotę deficytu lub nadwyżki budżetu państwa,
   2) kwotę długu Skarbu Państwa,
   3) wykaz udzielonych przez Skarb Państwa poręczeń i gwarancji, z wy
     mienieniem podmiotów, których te poręczenia i gwarancje dotyczą,
   4) wykaz osób prawnych i fizycznych, którym umorzono znaczące kwoty
     zaległości podatkowych, wraz ze wskazaniem wysokości umorzonej kwoty i
     przyczyn umorzenia.
3. Rada Ministrów określi, w drodze rozporządzenia, wysokość kwot oraz sposób
  podawania do publicznej wiadomości wykazu, o którym mowa w ust. 2 pkt 4.
                                       
                                  Rozdział  3
       Formy organizacyjno-prawne jednostek sektora finansów publicznych
                                       
                                   Art. 17.
Jednostki sektora finansów publicznych mogą być tworzone jedynie w formach
przewidzianych ustawą.
                                       
                                   Art. 18.
1. Jednostkami budżetowymi są takie jednostki organizacyjne sektora finansów
  publicznych, które pokrywają swoje wydatki bezpośrednio z budżetu, a pobrane
  dochody odprowadzają na rachunek odpowiednio dochodów budżetu państwa albo
  budżetu jednostki samorządu terytorialnego.
2. Jednostka budżetowa prowadzi gospodarkę finansową według zasad określonych
  w ustawie.
3. Jednostki budżetowe tworzą, łączą i likwidują:
   1) ministrowie, kierownicy urzędów centralnych i wojewodowie oraz inne
     organy działające na podstawie odrębnych przepisów - państwowe jednostki
     budżetowe,
   2) organy stanowiące jednostek samorządu terytorialnego - gminne, powiatowe
     lub wojewódzkie jednostki budżetowe.
4. Likwidując jednostkę budżetową organ, o którym mowa w ust. 3, określa
  przeznaczenie mienia, znajdującego się w użytkowaniu jednostki; w przypadku
  państwowej jednostki budżetowej decyzja o przeznaczeniu tego mienia
  podejmowana jest w porozumieniu z ministrem właściwym do spraw Skarbu
  Państwa.
5. Przepis ust. 4 stosuje się odpowiednio do łączenia jednostek budżetowych.
6. Podstawą gospodarki finansowej jednostki budżetowej jest plan dochodów
  i wydatków, zwany dalej "planem finansowym".
                                       
                                   Art. 19.
1. Zakładami budżetowymi są takie jednostki organizacyjne sektora finansów
  publicznych, które:
   1) odpłatnie wykonują wyodrębnione zadania,
   2) pokrywają koszty swojej działalności z przychodów własnych, z zas
     trzeżeniem ust. 7 i 8.
2. Zakłady budżetowe tworzą, łączą i likwidują:
   1) ministrowie, kierownicy urzędów centralnych lub wojewodowie oraz inne
     organy działające na podstawie odrębnych przepisów - państwowe zakłady
     budżetowe,
   2) organy stanowiące jednostek samorządu terytorialnego - gminne, powiatowe
     lub wojewódzkie zakłady budżetowe.
3. Organ, o którym mowa w ust. 2, likwidując zakład budżetowy, określa
  przeznaczenie mienia znajdującego się w użytkowaniu zakładu; w przypadku
  państwowego zakładu budżetowego decyzja o przeznaczeniu tego mienia
  podejmowana jest w porozumieniu z ministrem właściwym do spraw Skarbu
  Państwa.
4. Przepis ust. 3 stosuje się odpowiednio do łączenia zakładów budżetowych.
5. Należności i zobowiązania zlikwidowanego zakładu budżetowego przejmuje
  organ, który go zlikwidował.
6. Podstawą gospodarki finansowej zakładu budżetowego jest roczny plan fi
  nansowy, obejmujący przychody i wydatki stanowiące koszty działalności oraz
  stan środków obrotowych i rozliczenia z budżetem.
7. Zakład budżetowy może otrzymywać z budżetu dotację przedmiotową.
8. W zakresie określonym w odrębnych przepisach zakład budżetowy może
  otrzymywać dotację podmiotową lub dotację celową na dofinansowanie kosztów
  realizacji inwestycji.
9. Nowo tworzonemu zakładowi budżetowemu może być przyznana jednorazowa
  dotacja z budżetu na pierwsze wyposażenie w środki obrotowe.
10. Łącznie dotacje dla zakładu budżetowego nie mogą przekroczyć 50% jego
  dochodów własnych.
11. Zakład budżetowy dokonuje wpłat do budżetu nadwyżek środków obrotowych,
  ustalonych na koniec okresu rozliczeniowego.
12. W planie finansowym zakładu budżetowego wyodrębnia się w szczególności:
   1) przychody własne,
   2) dotacje z budżetu państwa lub budżetu jednostki samorządu terytorial
     nego,
   3) wydatki na wynagrodzenia i składniki naliczane od wynagrodzeń,
   4) wydatki inwestycyjne.
13. W planie finansowym zakładu budżetowego mogą być dokonywane zmiany w ciągu
  roku w przypadku realizowania wyższych od planowanych przychodów i wydatków
  pod warunkiem, że nie spowoduje to zmniejszenia wpłat do budżetu ani
  zwiększenia dotacji z budżetu.
                                       
                                   Art. 20.
1. Gospodarstwem pomocniczym jest wyodrębniona z jednostki budżetowej, pod
  względem organizacyjnym i finansowym, część jej podstawowej działalności lub
  działalność uboczna.
2. Gospodarstwo pomocnicze pokrywa koszty swojej działalności z uzyskiwanych
  przychodów własnych, z zastrzeżeniem ust. 7.
3. Gospodarstwo pomocnicze tworzy i likwiduje kierownik jednostki budżetowej,
  po uprzednim uzyskaniu zgody:
   1) właściwego ministra, kierownika urzędu centralnego lub wojewody
     - w przypadku gospodarstw pomocniczych państwowych jednostek budżetowych,
   2) zarządu jednostki samorządu terytorialnego - w przypadku gospodarstw
     pomocniczych gminnych, powiatowych i wojewódzkich jednostek budżetowych.
4. Tworząc gospodarstwo pomocnicze kierownik jednostki budżetowej określa
  nazwę i siedzibę gospodarstwa pomocniczego, nazwę i siedzibę jednostki
  budżetowej, przedmiot działalności wyodrębnionej z zakresu działalności
  jednostki budżetowej oraz składniki majątkowe przydzielone gospodarstwu
  przez jednostkę budżetową.
5. Składniki majątkowe, należności i zobowiązania zlikwidowanego gospodarstwa
  pomocniczego przejmuje jednostka budżetowa, przy której funkcjonowało
  gospodarstwo.
6. Podstawą gospodarki finansowej gospodarstwa pomocniczego jest roczny plan
  finansowy obejmujący przychody, wydatki stanowiące koszty działalności,
  rachunek wyników, stan środków obrotowych i rozliczenia z budżetem.
7. Gospodarstwo pomocnicze może otrzymywać z budżetu dotacje przedmiotowe.
8. Nowo utworzone gospodarstwo pomocnicze jednostki budżetowej może otrzymać
  z budżetu dotację na pierwsze wyposażenie w środki obrotowe.
9. Sprzedaży usług na rzecz macierzystej jednostki budżetowej, gospodarstwo
  pomocnicze dokonuje według kosztów własnych.
10. Gospodarstwo pomocnicze wpłaca do budżetu połowę osiągniętego zysku.
11. W planie finansowym gospodarstwa pomocniczego jednostki budżetowej
  wyodrębnia się w szczególności:
   1) przychody własne,
   2) dotacje z budżetu państwa lub budżetu jednostki samorządu teryto
     rialnego,
   3) wydatki na wynagrodzenia i składki naliczane od wynagrodzeń.
12. W planie finansowym gospodarstwa pomocniczego mogą być dokonywane zmiany w
  ciągu roku w przypadku realizowania wyższych od planowanych przychodów i
  wydatków pod warunkiem, że nie spowoduje to zmniejszenia wpłat do budżetu
  ani zwiększenia dotacji z budżetu.
                                       
                                   Art. 21.
1. Środki specjalne są środkami finansowymi, gromadzonymi przez jednostki
  budżetowe na wyodrębnionych rachunkach bankowych:
   1) na podstawie odrębnych ustaw oraz uchwał organów stanowiących jednostek
     samorządu terytorialnego,
   2) z tytułu spadków, zapisów i darowizn w postaci pieniężnej na rzecz
     jednostki budżetowej,
   3) z tytułu odszkodowań i wpłat  za utracone lub uszkodzone mienie oddane
     jednostce budżetowej w zarząd bądź w użytkowanie,
   4) z tytułu sprzedaży zapasów środków materiałowych przechowywanych w
     celach mobilizacyjnych.
2. Środki specjalne przeznacza się na:
   1) cele wskazane w ustawie lub uchwale, na podstawie której utworzono te
     środki,
   2) cele wskazane przez darczyńcę lub spadkodawcę,
   3) remont lub odtworzenie mienia, o którym mowa w ust. 1 pkt 3 i 4.
3. Roczny plan finansowy obejmujący przychody i wydatki środków specjalnych
  sporządza się dla środków specjalnych, o których mowa w ust. 1 pkt 1 i 4.
4. Plan finansowy dla środków specjalnych pochodzących ze źródeł, o których
  mowa w ust. 1 pkt 2 i 3, sporządza się na okres, w którym środki te będą
  wydatkowane.
5. W planach finansowych środków specjalnych, o których mowa w ust. 3,
  wyodrębnia się w szczególności:
   1) wynagrodzenia i składki naliczane od wynagrodzeń,
   2) wydatki inwestycyjne.
                                       
                                   Art. 22.
1. Funduszem celowym jest fundusz ustawowo powołany przed dniem wejścia w
  życie ustawy, którego przychody pochodzą z dochodów publicznych, a wydatki
  przeznaczone są na realizację wyodrębnionych zadań.
2. Fundusz celowy może działać jako osoba prawna lub stanowić wyodrębniony
  rachunek bankowy, którym dysponuje organ wskazany w ustawie tworzącej
  fundusz.
3. Fundusz celowy, który realizuje zadania wyodrębnione z budżetu:
   1) państwa - jest państwowym funduszem celowym,
   2)  gminy, powiatu lub województwa - jest  gminnym, powiatowym lub wo
     jewódzkim funduszem celowym.
4. Podstawą gospodarki finansowej funduszu celowego jest roczny plan
  finansowy.
5. Wydatki funduszu celowego mogą być dokonywane, z zastrzeżeniem ust. 6,
  tylko w ramach posiadanych środków finansowych obejmujących bieżące
  przychody, w tym dotacje z budżetu państwa lub budżetów jednostek samorządu
  terytorialnego i pozostałości środków z okresów poprzednich.
6. Fundusze celowe mogą zaciągać kredyty i pożyczki, o ile ustawa tworząca
  fundusz tak stanowi.
7. Szczegółowe zasady gospodarki finansowej państwowego funduszu celowego, w
  zakresie nie uregulowanym ustawą tworzącą fundusz, określa, w drodze
  rozporządzenia, minister nadzorujący państwowy fundusz celowy, w po
  rozumieniu z Ministrem Finansów.
                                       
                                   Art. 23.
Skarb Państwa nie może tworzyć fundacji.
                                  Rozdział 4
     Zasady  gospodarki finansowej podmiotów sektora finansów publicznych
                                       
                                   Art. 24.
1. Sposób gromadzenia środków publicznych z poszczególnych tytułów określają
  odrębne ustawy.
2. Środki publiczne pochodzące z poszczególnych tytułów nie mogą być
  przeznaczane na finansowanie imiennie wymienionych wydatków, chyba że
  odrębna ustawa stanowi inaczej.
3. Ograniczenia wynikającego z ust. 2 nie stosuje się do:
   1) wydatków finansowanych z kredytów udzielonych przez międzynarodowe
     instytucje finansowe,
   2) wydatków finansowanych ze środków pochodzących ze źródeł zagranicznych
     nie podlegających zwrotowi,
   3) jednostek prowadzących działalność gospodarczą.
                                       
                                   Art. 25.
1. Prawo realizacji zadań finansowanych ze środków publicznych przysługuje
  ogółowi podmiotów, chyba że ustawy stanowią inaczej.
2. Podmiot wnioskujący o przyznanie środków publicznych na realizację
  wyodrębnionego zadania powinien przedstawić ofertę wykonania zgodnie z
  zasadami uczciwej konkurencji, gwarantującą wykonanie zadania w sposób
  efektywny, oszczędny i terminowy.
                                       
                                   Art. 26.
1. Ujęte w budżetach jednostek sektora finansów publicznych:
   1) dochody - stanowią prognozy ich wielkości,
   2) wydatki i rozchody - stanowią nieprzekraczalny limit.
2. Ujęte w rocznych planach finansowych jednostek sektora finansów
  publicznych:
   1) przychody - stanowią prognozy ich wielkości,
   2) wydatki - mogą ulec zmianie, jeżeli:
     a) zrealizowano przychody wyższe od prognozowanych,
     b) zmiana wydatków nie spowoduje zwiększenia dotacji z budżetu oraz nie
       zmniejszy wielkości planowanych wpłat do budżetu, albo zysków oraz
       planowanego stanu środków na dzień 31 grudnia roku objętego
       planowaniem.
3. Zmiany przychodów i wydatków, o których mowa w ust. 2, wymagają dokonania
  zmian w rocznym planie finansowym.
                                       
                                   Art. 27.
1. Zamieszczenie w budżecie państwa dochodów z określonych źródeł lub wy
  datków na określone cele nie stanowi podstawy roszczeń bądź zobowiązań
  państwa wobec osób trzecich, ani roszczeń tych osób wobec państwa.
2. Przepisu ust. 1 nie stosuje się do wydatków budżetu państwa na subwencje
  dla jednostek samorządu terytorialnego.
3. Przepis ust. 1 stosuje się odpowiednio do budżetów jednostek samorządu te
  rytorialnego.
                                       
                                   Art. 28.
1. Wydatki publiczne mogą być ponoszone na cele i w wysokości ustalonych
  w ustawie budżetowej, uchwale budżetowej jednostki samorządu terytorialnego
  i w planie finansowym jednostki sektora finansów publicznych.
2. Jednostki sektora finansów publicznych dokonują wydatków zgodnie z prze
  pisami dotyczącymi poszczególnych rodzajów wydatków.
3. Wydatki publiczne powinny być dokonywane:
   1) w sposób celowy i oszczędny, z zachowaniem zasady uzyskiwania najle
     pszych efektów z danych nakładów,
   2) w sposób umożliwiający terminową realizację zadań,
   3) w wysokości i terminach wynikających z wcześniej zaciągniętych zobo
     wiązań.
4. Jednostki sektora finansów publicznych dokonują zakupów dostaw, usług i ro
  bót budowlanych na zasadach określonych w przepisach ustawy o zamówieniach
  publicznych.
5. Planowanie i dokonywanie wydatków na realizację każdego kolejnego etapu
  programu wieloletniego poprzedzane jest analizą i oceną efektów uzyskanych w
  etapach poprzednich.
                                       
                                   Art. 29.
1. Minister Finansów, w porozumieniu z dysponentami części budżetowych,
  o których mowa w art. 67 ust. 4, opracowuje harmonogram realizacji dochodów
  i wydatków budżetu państwa.
2. Zarząd jednostki samorządu terytorialnego opracowuje harmonogram reali
  zacji dochodów i wydatków budżetu jednostki samorządu terytorialnego.
3. Dysponent części budżetowej oraz zarząd jednostki samorządu terytorialnego
  informują podległe i nadzorowane jednostki o harmonogramie, o którym mowa w
  ust. 1  i  2.
4. Realizacja wydatków powinna być dokonywana zgodnie z harmonogramem, o
  którym mowa w ust. 1 i 2.
5. Dla poniesienia jednorazowego wydatku wyższego niż wielkość wynikająca
  z harmonogramu niezbędne jest uzyskanie zgody odpowiednio Ministra Finansów
  bądź zarządu jednostki samorządu terytorialnego.
6. Jednostki sektora finansów publicznych mogą zaciągać zobowiązania do wy
  sokości wynikającej z planu wydatków jednostki, pomniejszonej o wydatki na
  wynagrodzenia i uposażenia oraz o obligatoryjne wpłaty płatnika.
7. Dysponent części budżetowej lub zarząd jednostki samorządu terytorialnego
  może ustalić dla podległych jednostek dodatkowe ograniczenia zaciągania
  zobowiązań bądź dokonywania wydatków.
                                       
                                   Art. 30.
Środki pochodzące ze źródeł zagranicznych, nie podlegające zwrotowi są:
   1) przeznaczane wyłącznie na cele określone w umowie międzynarodowej lub
     deklaracji dawcy,
   2) wydatkowane zgodnie z procedurami zawartymi w tej umowie lub innymi
     procedurami obowiązującymi przy ich wykorzystywaniu.
                                       
                                   Art. 31.
1. Przedstawiane Radzie Ministrów projekty aktów prawnych, których skutkiem
  finansowym może być zwiększenie wydatków lub zmniejszenie dochodów podmiotów
  sektora finansów publicznych, w stosunku do wielkości wynikających z
  obowiązujących przepisów, wymagają określenia wysokości tych skutków i
  uprzedniego ich zaopiniowania przez Ministra Finansów.
2. Wydanie przez organ administracji rządowej aktu normatywnego wywołującego
  skutki finansowe dla budżetu państwa, nie przewidziane w danej części
  budżetowej, wymaga porozumienia z Ministrem Finansów.
3. Projekt ustawy skutkującej zmianą poziomu dochodów własnych bądź wydatków
  jednostek samorządu terytorialnego, wymaga określenia wysokości skutków tych
  zmian oraz zaopiniowania przez Komisję Wspólną Rządu i Samorządu
  Terytorialnego.
4. Rada Ministrów przekazując do Sejmu projekt ustawy, o którym mowa
  w ust. 3, załącza opinię Komisji Wspólnej Rządu i Samorządu Terytorialnego.
                                       
                                   Art. 32.
Minister Finansów określa, w drodze rozporządzenia, szczegółowe zasady gos
podarki finansowej jednostek budżetowych, zakładów budżetowych, gospodarstw
pomocniczych jednostek budżetowych oraz szczegółowe zasady i terminy rocznych
rozliczeń i wpłat do budżetu, z uwzględnieniem:
   1) zasad i trybu sporządzania planów finansowych oraz dokonywania zmian
     w tych planach,
   2) trybu pobierania dochodów i dokonywania wydatków państwowych jednostek
     budżetowych,
   3) sposobu ustalania nadwyżki środków obrotowych w zakładach budżetowych,
   4) terminów i sposobu ustalania zaliczkowych wpłat do budżetu:
     a) nadwyżki środków obrotowych zakładów budżetowych,
     b) połowy zysku gospodarstw pomocniczych jednostek budżetowych.
   5) specyfiki działalności jednostek organizacyjnych podległych lub nadzoro
     wanych przez ministra właściwego do spraw obrony narodowej,  ministra
     właściwego do spraw wewnętrznych oraz jednostek organizacyjnych
     działających poza granicami Rzeczypospolitej Polskiej.
                                       
                                   Art. 33.
1. Jednostki będące państwowymi osobami prawnymi a zaliczone do sektora
  finansów publicznych, sporządzają plany finansowe zgodnie z przepisami
  stanowiącymi podstawę ich utworzenia, z uwzględnieniem przepisów niniejszej
  ustawy.
2. Jednostki, o których mowa w ust. 1, wyodrębniają w planach finansowych:
   1) przychody własne,
   2) dotacje z budżetu państwa lub budżetów jednostek samorządu teryto
     rialnego,
   3) wydatki:
     a) na wynagrodzenia i składki naliczane od wynagrodzeń,
     b) majątkowe.
3. Plany finansowe jednostek, o których mowa w ust. 1, po ich zatwierdzeniu
  bądź uchwaleniu przez organ wskazany w przepisach, na podstawie których
  jednostka została utworzona, przekazywane są Ministrowi Finansów w terminie
  14 dni od dnia zatwierdzenia bądź uchwalenia.
4.W przypadku osiągnięcia przychodów wyższych niż ujęte w planie finansowym,
  państwowe osoby prawne, o których mowa w ust. 1, dokonują odpowiednich zmian
  w planie wydatków.
                                       
                                   Art. 34.
1. Spłata należności pieniężnych do których nie stosuje się przepisów ustawy
  - Ordynacja podatkowa, przypadających na podstawie przepisów szczególnych,
  państwowym jednostkom sektora finansów publicznych, o których mowa w art. 1822,
może być, w szczególnie uzasadnionych przypadkach, umarzana, odraczana
  lub rozkładana na raty.
2. Rada Ministrów określi, w drodze rozporządzenia, szczegółowe zasady i tryb
  umarzania, odraczania lub rozkładania na raty spłat należności, o których
  mowa w ust. 1, a także wskazuje organy do tego uprawnione, z uwzględnieniem:
   1) przesłanek uzasadniających umorzenie, odroczenie lub rozłożenie na raty
     należności,
   2) rodzaju i zakresu udzielonych ulg w spłaceniu należności,
   3) wskazania organów właściwych do umarzania należności, odraczania lub
     rozkładania na raty w zależności od wysokości kwot udzielonej ulgi.
3. Egzekucja należności, o których mowa w ust. 1, z wyjątkiem należności o
  charakterze cywilnoprawnym, następuje w trybie i na zasadach określonych w
  przepisach o postępowaniu egzekucyjnym w administracji.
   
                                   Art. 35.
Rada Ministrów określi, w drodze rozporządzenia, prawa i obowiązki głównego
księgowego budżetu państwa, głównych księgowych części budżetowych, pań
stwowych jednostek budżetowych, zakładów budżetowych i gospodarstw pomoc
niczych oraz skarbników i głównych księgowych jednostek samorządu terytorial
nego.
                                       
                                   Dział II
                           Państwowy dług publiczny
                                       
                                  Rozdział 1
                                 Zasady ogólne
                                       
                                   Art. 36.
1. Łączną kwotę państwowego długu publicznego, z tytułów, o których mowa w
  art. 10 ust. 1, oblicza się jako wartość nominalną zobowiązań, przy wy
  łączeniu wzajemnych zobowiązań podmiotów sektora finansów publicznych.
2. Przez wartość nominalną zobowiązania rozumie się:
   1) wartość nominalną wyemitowanych papierów wartościowych,
   2) wartość nominalną zaciągniętej pożyczki, kredytu lub innego zobowią
     zania, to jest kwotę świadczenia głównego, należną do zapłaty w dniu
     wymagalności zobowiązania.
3. Wartość nominalna zobowiązań indeksowanych lub kapitalizowanych odpowiada
  początkowej wartości nominalnej z uwzględnieniem przyrostu kapitału,
  wynikającego z indeksacji lub kapitalizacji, naliczonego na koniec okresu
  sprawozdawczego.
4. Przepisy ust. 1-3 stosuje się do obliczania kwot niewymagalnych zobowiązań
  z tytułu poręczeń i gwarancji nie zaliczanych do państwowego długu
  publicznego, a także odpowiednio do obliczania długu Skarbu Państwa oraz
  kwot zobowiązań z tytułu poręczeń i gwarancji nie zaliczanych do długu
  Skarbu Państwa.
5. Minister Finansów określa, w drodze rozporządzenia, szczegółowe zasady
  ustalania:
   1) wartości zobowiązań zaliczanych do:
     a) państwowego długu publicznego,
     b) długu Skarbu Państwa,
   2) wartości zobowiązań z tytułu poręczeń i gwarancji,
   3) kwoty przewidywanych wypłat z tytułu poręczeń i gwarancji.
                                   Art. 37.
1. Minister Finansów sprawuje kontrolę nad sektorem finansów publicznych w
  zakresie przestrzegania zasady stanowiącej, iż państwowy dług publiczny,
  powiększony o kwotę przewidywanych wypłat z tytułu poręczeń i gwarancji, nie
  może przekroczyć 3/5 wartości rocznego produktu krajowego brutto.
2. Minister Finansów sprawuje kontrolę nad stanem długu Skarbu Państwa w celu
  zapewnienia przestrzegania zasady, o której mowa w ust. 1.
                                   Art. 38.
1. Minister Finansów ustala strategię zarządzania długiem Skarbu Państwa oraz
  państwowym długiem publicznym, obejmujących w szczególności:
   1) stabilność makroekonomiczną gospodarki i jej zdolność do rozwoju,
   2) bezpieczeństwo finansowania potrzeb pożyczkowych budżetu państwa,
   3) koszty obsługi długu Skarbu Państwa,
   4) kształtowanie struktury zadłużenia,
   5) wpływ prowadzonych operacji dłużnych na krajowy rynek finansowy.
2. Minister Finansów opracowuje trzyletnią strategię oddziaływania na dług
  sektora finansów publicznych.
3. Dokumenty, o których mowa w ust. 1, Minister Finansów przedkłada Radzie
  Ministrów do zatwierdzenia.
4. Rada Ministrów po zatwierdzeniu dokumentów, o których mowa w ust. 1,
  przedkłada je Sejmowi wraz z uzasadnieniem projektu ustawy budżetowej.
                                       
                                   Art. 39.
Jeżeli odzyskanie wierzytelności Skarbu Państwa, powstałych w związku z
udzielonymi poręczeniami lub gwarancjami, nie jest możliwe w pełnej wysokości,
Rada Ministrów może wyrazić zgodę na ich sprzedaż poniżej kwoty wynikającej z
prawidłowego obliczenia.
                                       
                                  Rozdział 2
               Finansowanie potrzeb pożyczkowych budżetu państwa
                                       
                                   Art. 40.
Minister Finansów, celem sfinansowania potrzeb pożyczkowych budżetu państwa, o
których mowa w art. 8, oraz w związku z zarządzaniem długiem Skarbu Państwa,
jest upoważniony do:
   1) zaciągania zobowiązań finansowych w imieniu Skarbu Państwa, w szcze
     gólności w drodze emisji papierów wartościowych oraz zaciągania pożyczek
     i kredytów na rynku krajowym i zagranicznym,
   2) spłaty zaciągniętych zobowiązań, o których mowa w pkt 1,
   3) przeprowadzania innych operacji finansowych związanych z zarządzaniem
     długiem, w tym operacji związanych z finansowymi instrumentami pochod
     nymi.
                                       
                                   Art. 41.
1. Minister Finansów realizuje zadania wynikające z zarządzania długiem
  Skarbu Państwa, w szczególności poprzez:
   1) dokonywanie wszelkich czynności prawnych i faktycznych związanych z:
     a) pozyskiwaniem zwrotnych środków finansujących potrzeby pożyczkowe bud
       żetu państwa,
     b) obsługą zobowiązań Skarbu Państwa z tytułu wyemitowanych papierów
       wartościowych oraz zaciągniętych kredytów i pożyczek,
   2) zarządzanie wolnymi środkami budżetu państwa, a także zarządzanie akty
     wami finansowymi Skarbu Państwa w tym środkami publicznymi wyodrębnionymi
     w związku z zarządzaniem długiem Skarbu Państwa.
2. Zarządzanie wolnymi środkami, o których mowa w ust. 1, obejmuje w
  szczególności ich lokowanie na rynku finansowym.
3. Zarządzanie aktywami finansowymi, o których mowa w ust. 1, obejmuje w
  szczególności wykonywanie operacji i działań na rynkach finansowych, które
  wpływają na zmianę struktury zadłużenia Skarbu Państwa w celu:
   1) zwiększenia bezpieczeństwa finansowego potrzeb pożyczkowych budżetu
     państwa,
   2) obniżenia ryzyka i kosztów obsługi długu Skarbu Państwa,
   3) realizację innych celów zarządzania długiem Skarbu Państwa, określonych
     w strategii, o której mowa w art. 38.
                                       
                                   Art. 42.
1. Z chwilą wykupu skarbowe papiery wartościowe podlegają umorzeniu.
2. Nie podlegają umorzeniu skarbowe papiery wartościowe nabywane przez Skarb
  Państwa w celu zarządzania długiem Skarbu Państwa.
                                       
                                   Art. 43.
1. Skarb Państwa może zaciągać pożyczki i kredyty wyłącznie na finansowanie
  potrzeb budżetu państwa, o których mowa w art. 8.
2. W imieniu Skarbu Państwa pożyczki i kredyty mogą być zaciągane, z zas
  trzeżeniem ust. 3, wyłącznie przez Ministra Finansów.
3. W przypadku zaciągania pożyczki lub kredytu w drodze umowy międzyna
  rodowej, w której wymagane jest, aby organem działającym w imieniu
  pożyczkobiorcy (kredytobiorcy) był rząd, Rada Ministrów upoważnia Ministra
  Finansów do podpisania umowy i określa warunki jej wykonywania.
4. Kwota zaciągniętych pożyczek i kredytów, o których mowa w ust. 1, nie może
  przekroczyć limitu przyrostu zadłużenia określonego w ustawie budżetowej.
                                       
                                   Art. 44.
Do zaciągania pożyczek i kredytów przez Skarb Państwa, emisji skarbowych
papierów wartościowych oraz innych operacji związanych bezpośrednio z za
rządzaniem państwowym długiem publicznym, nie stosuje się przepisów ustawy,
o której mowa w art. 28 ust. 4.
                                       
                                  Rozdział 3
                     Procedury ostrożnościowe i sanacyjne
                                       
                                   Art. 45.
1. W przypadku, gdy wartość relacji łącznej kwoty państwowego długu
  publicznego powiększonej o kwotę przewidywanych wypłat z tytułu poręczeń i
  gwarancji, udzielonych przez podmioty sektora finansów publicznych, do
  produktu krajowego brutto, o której mowa w art. 12 ust. 1 pkt 2 lit. b),
  ogłoszonej i obliczonej zgodnie z art. 12  ust. 3 i 4:
   1) jest większa od 50%, a nie większa od 55%, to:
   a) Rada Ministrów uchwala projekt ustawy budżetowej, w którym relacja
     deficytu budżetu państwa do dochodów budżetu państwa nie może być wyższa
     niż analogiczna relacja z roku bieżącego,
   b) relacja, o której mowa w lit. a) stanowi górne ograniczenie relacji
     deficytu każdej jednostki samorządu terytorialnego do jej dochodów, jaka
     może zostać uchwalona w budżecie jednostki samorządu terytorialnego,
   2) jest większa od 55%, a mniejsza od 60%, to:
     a) Rada Ministrów uchwala projekt ustawy budżetowej, przyjmując jako
       górne ograniczenie deficytu jego poziom zapewniający, że relacja długu
       Skarbu Państwa powiększonego o kwotę przewidywanych wypłat z tytułu
       poręczeń i gwarancji udzielonych przez Skarb Państwa do produktu
       krajowego brutto przewidywana na koniec roku budżetowego, którego
       dotyczy projekt ustawy, będzie niższa od relacji, o której mowa w art.
       12 ust. 1 pkt 2 lit. d), ogłoszonej i obliczonej zgodnie z art. 12
       ust. 3 i 4,
     b) górne ograniczenie relacji deficytu każdej jednostki samorządu
       terytorialnego do jej dochodów, jaka może zostać uchwalona w budżecie
       jednostki samorządu terytorialnego, określone w ust. 1 pkt 1 lit. b),
       zostaje zmniejszone poprzez pomnożenie przez współczynnik R, wyliczany
       w następujący sposób:
      R = (0,6 - PDP/PKB) : 0,05,
      gdzie PKB - produkt krajowy brutto, PDP - państwowy dług publiczny,
       powiększony o kwotę przewidywanych wypłat z tytułu poręczeń i
       gwarancji udzielonych przez podmioty tego sektora, oznaczają wielkości
       ogłoszone za poprzedni rok budżetowy,
     c) Rada Ministrów przedstawia Sejmowi program sanacyjny mający na celu
       obniżenie relacji, o której mowa w art. 12 ust. 1 pkt 2 lit. b),
   3) jest równa lub większa od 60% to:
     a) poczynając od siódmego dnia po dniu ogłoszenia relacji, o której mowa
       w art. 12 ust. 1 pkt 2 lit. b), podmioty sektora finansów publicznych
       nie mogą udzielać nowych poręczeń i gwarancji,
     b) Rada Ministrów, najpóźniej w terminie miesiąca od dnia ogłoszenia
       relacji, o której mowa w art. 12 ust. 1 pkt 2 lit. b), przedstawia
       Sejmowi program sanacyjny mający na celu ograniczenie przedmiotowej
       relacji do poziomu poniżej 60%,
     c) w kolejnym roku budżetowym obowiązuje zakaz udzielania nowych
       poręczeń i gwarancji przez podmioty sektora finansów publicznych,
     d) w projekcie ustawy budżetowej na kolejny rok budżetowy nie zawiera
       się deficytu budżetu państwa, a budżety jednostek samorządu
       terytorialnego uchwala się nie zawierając w nich deficytu.
2. Ograniczenia, o których mowa w ust. 1 pkt 1,  pkt 2 lit. a) i b) oraz pkt
  3 lit. d), nie stosuje się do kwot deficytu jednostek samorządu
  terytorialnego lub budżetu państwa sfinansowanych nadwyżką budżetową z lat
  poprzednich, a w przypadku deficytu budżetu państwa, także sfinansowanych
  przychodami budżetu państwa pochodzącymi ze sprzedaży wydzielonych aktywów
  Skarbu Państwa, a wydatkowanymi na sfinansowanie reformy systemu ubezpiecze
  nia społecznego, zgodnie z ustawą z dnia 25 czerwca 1997 r. o wykorzystaniu
  wpływów z prywatyzacji części mienia Skarbu Państwa na cele związane z
  reformą systemu ubezpieczeń społecznych (Dz.U. Nr 106, poz. 673).
                                       
                                   Art. 46.
Program sanacyjny obejmuje:
   1) podanie przyczyn kształtowania się relacji państwowego długu
     publicznego, o której mowa w art. 12 ust. 1 pkt 2 lit. b),
   2) program przedsięwzięć mających na celu doprowadzenie do ograniczenia
     relacji, o której mowa w art. 12 ust. 1 pkt 2 lit. b), uwzględniający
     analizę limitów ilościowych i innych uwarunkowań prawnych,
   3) trzyletnią prognozę dotyczącą relacji państwowego długu publicznego
     do produktu krajowego brutto wraz z przewidywanym rozwojem sytuacji
     makroekonomicznej kraju.
                                       
                                   Art. 47.
Przepisów art. 45 i 46 nie stosuje się w przypadku wprowadzenia stanu nadzwy
czajnego, uniemożliwiającego lub w znacznym stopniu utrudniającego wykonanie
programu sanacyjnego.
                                       
                                  Rozdział 4
   Ogólne zasady zaciągania zobowiązań przez inne niż Skarb Państwa podmioty
                         sektora finansów publicznych
                                       
                                   Art. 48.
1. Jednostki samorządu terytorialnego mogą zaciągać kredyty i pożyczki oraz
  emitować papiery wartościowe na:
   1) pokrycie występującego w ciągu roku niedoboru budżetu jednostki sa
     morządu terytorialnego,
   2) finansowanie wydatków nie znajdujących pokrycia w planowanych dochodach
     jednostki samorządu terytorialnego.
2. Zaciągnięte kredyty i pożyczki oraz wyemitowane papiery wartościowe,
  z przeznaczeniem na cel, o którym mowa w ust. 1 pkt 1, podlegają spłacie
  lub wykupowi w tym samym roku, w którym zostały zaciągnięte lub wyemitowane.
                                       
                                   Art. 49.
1. Suma zaciągniętych kredytów i pożyczek oraz zobowiązań z wyemitowanych
  papierów wartościowych, o których mowa w art. 48 ust. 1, nie może
  przekroczyć kwoty określonej w budżecie jednostki samorządu terytorialnego.
2. W przypadku ubiegania się przez jednostkę samorządu terytorialnego o udzie
  lenie kredytu lub pożyczki, a także w przypadku zamiaru emisji przez jed
  nostkę samorządu terytorialnego papierów wartościowych, regionalna izba
  obrachunkowa, na wniosek jednostki samorządu terytorialnego, wydaje opinię o
  możliwości spłaty kredytu lub pożyczki lub wykupu papierów wartościowych.
3. Opinia, o której mowa w ust. 2, jest przekazywana przez jednostkę sa
  morządu terytorialnego podmiotowi udzielającemu pożyczki lub kredytu oraz
  podawana jest do wiadomości podmiotom, do których kierowana jest oferta
  nabycia papierów wartościowych.
                                       
                                   Art. 50.
1. Jednostki samorządu terytorialnego mogą zaciągać jedynie takie zobowią
  zania finansowe, z przeznaczeniem na cel, o którym mowa w art. 48 ust. 1 pkt
  2, których koszty obsługi są ponoszone co najmniej raz do roku, przy czym:
   1) dyskonto od emitowanych przez jednostki samorządu terytorialnego papie
     rów wartościowych nie może przekraczać 5% wartości nominalnej,
   2) kapitalizacja odsetek jest niedopuszczalna.
2. Ograniczenie, o którym mowa w ust. 1, stosuje się odpowiednio do podmiotów
  sektora finansów publicznych innych niż Skarb Państwa i jednostek samorządu
  terytorialnego.
                                       
                                   Art. 51.
1. Jednostki samorządu terytorialnego oraz inne podmioty sektora finansów
  publicznych, z wyjątkiem Skarbu Państwa, nie mogą zaciągać zobowiązań
  finansowych, których maksymalna wartość nominalna, wyrażona w złotych, nie
  została ustalona w dniu zawierania transakcji.
2. Rada Ministrów określi, w drodze rozporządzenia, przypadki, w których
  nie stosuje się ograniczeń, o których mowa w ust. 1, uwzględniając w szcze
  gólności kredyty i pożyczki z instytucji międzynarodowych lub od pożycz
  kodawców rządowych.
                                       
                                   Art. 52.
1. Jednostki samorządu terytorialnego mogą udzielać poręczeń i gwarancji,
  z uwzględnieniem przepisów niniejszej ustawy.  Łączna kwota poręczeń i
  gwarancji określana jest w uchwale budżetowej.
2. Poręczenia i gwarancje, o których mowa w ust. 1, są terminowe i udzielane
  do określonej kwoty.
                                       
                                  Rozdział 5
     Zasady i tryb emisji  papierów wartościowych oraz zaciągania kredytów
                        i pożyczek przez Skarb Państwa
                                       
                                   Art. 53.
1. Skarbowy papier wartościowy jest papierem wartościowym, w którym Skarb
  Państwa stwierdza, że jest dłużnikiem właściciela takiego papieru i zo
  bowiązuje się wobec niego do spełnienia określonego świadczenia, które może
  mieć charakter pieniężny lub niepieniężny.
2. Skarbowe papiery wartościowe mogą być emitowane lub wystawiane w granicach
  limitu zadłużenia, określonego w ustawie budżetowej.
3. Skarbowe papiery wartościowe opiewające na świadczenia pieniężne mogą być
  emitowane lub wystawiane wyłącznie przez Ministra Finansów.
4. Skarbowe papiery wartościowe opiewające na świadczenia niepieniężne,
  emituje Minister Skarbu Państwa w porozumieniu z Ministrem Finansów.
5. Skarb Państwa odpowiada całym majątkiem za zobowiązania wynikające z
  wyemitowanych lub wystawionych skarbowych papierów wartościowych.
                                       
                                   Art. 54.
Skarbowe papiery wartościowe mogą być emitowane lub wystawiane jako papiery
wartościowe o pierwotnym terminie wykupu:
   1) krótszym niż jeden rok (do 364 dni włącznie), do których zalicza się
     w szczególności bony skarbowe (krótkoterminowe skarbowe papiery
     wartościowe),
   2) nie krótszym niż jeden rok (365 dni), do których zalicza się w
     szczególności obligacje skarbowe.
                                       
                                   Art. 55.
Minister Finansów określi, w drodze rozporządzenia, warunki emitowania danego
rodzaju skarbowych papierów wartościowych, dotyczące emisji, a w szczegól
ności:
   1) limit kwoty emisji lub sposób jego ustalenia, określający granice
     zaciągania przez Skarb Państwa zobowiązań z tytułu emisji skarbowych
     papierów wartościowych danego rodzaju,
   2) jednostkową wartość nominalną,
   3) walutę, w której następuje emisja lub sposób określenia waluty emisji,
   4) zasady i tryb sprzedaży, w tym termin lub sposób ustalenia ceny
     sprzedaży emitowanych papierów wartościowych na rynku pierwotnym,
   5) podmioty, którym skarbowe papiery wartościowe danej emisji są oferowane
     do nabycia na rynku pierwotnym,
   6) ograniczenia co do obrotu imiennymi skarbowymi papierami wartościowymi
     na rynku pierwotnym i wtórnym,
   7) sposób realizacji świadczeń z tytułu skarbowych papierów wartościowych.
                                       
                                   Art. 56.
1. Minister Finansów określi poprzez wydanie listu emisyjnego szczegółowe
  warunki emisji skarbowych papierów wartościowych dotyczące treści świadczeń
  wynikających ze skarbowego papieru wartościowego i sposób ich realizacji.
2. Minister Finansów może upoważnić inny podmiot do wydania listu emisyjnego
  dotyczącego skarbowych papierów wartościowych przeznaczonych na rynki
  finansowe.
3. List emisyjny zawiera w szczególności:
   1) datę emisji,
   2) powołanie podstawy prawnej emisji,
   3) wartość nominalną tej emisji,
   4) cenę sprzedaży,
   5) stopę procentową lub sposób jej obliczania,
   6) określenie sposobu, miejsca i terminów wypłaty należności głównej oraz
     należności ubocznych,
   7) datę, od której nalicza się oprocentowanie skarbowych papierów war
     tościowych tej emisji,
   8) termin wykupu oraz zastrzeżenia w przedmiocie możliwości wcześniejszego
     wykupu.
4. Minister Finansów podaje do publicznej wiadomości szczegółowe warunki
  danej emisji. Podanie do publicznej wiadomości listu emisyjnego jest
  warunkiem dojścia emisji do skutku.
                                       
                                   Art. 57.
Bon skarbowy jest krótkoterminowym papierem wartościowym,  oferowanym
do sprzedaży w kraju, na rynku pierwotnym z dyskontem i wykupywanym według
wartości nominalnej, po upływie okresu na jaki został wyemitowany.
                                       
                                   Art. 58.
1. Obligacja skarbowa jest papierem wartościowym oferowanym do sprzedaży w
  kraju lub za granicą, oprocentowanym w postaci dyskonta lub odsetek.
2. Obligacja skarbowa sprzedawana jest na rynku pierwotnym:
   1) z dyskontem,
   2) według wartości nominalnej,
   3) powyżej wartości nominalnej
 i wykupywana po upływie określonego terminu, nie krótszego niż jeden rok
  (365 dni).
                                       
                                   Art. 59.
1. Skarbowy papier oszczędnościowy jest skarbowym papierem wartościowym
  oferowanym do sprzedaży wyłącznie krajowym osobom fizycznym.
2. Skarbowy papier oszczędnościowy może być wyłączony z obrotu na rynku
  wtórnym, albo może być przedmiotem obrotu tylko pomiędzy krajowymi osobami
  fizycznymi, o ile ogólne warunki emitowania tak stanowią.
                                       
                                   Art. 60.
1. Skarbowe papiery wartościowe zbywane są na rynku pierwotnym odpłatnie.
2. Realizacja emisji następuje z dniem rozliczenia pieniężnego zadeklaro
  wanych do nabycia skarbowych papierów wartościowych oraz w kwocie
  wynikającej z rozliczenia.
                                       
                                  Dział  III
                                 Budżet państwa
                                       
                                  Rozdział 1
                         Podstawowe definicje i zasady
                                       
                                   Art. 61.
1. Budżet państwa jest rocznym planem dochodów i wydatków oraz przychodów i
  rozchodów:
   1) organów: władzy państwowej, kontroli i ochrony prawa,
   2) sądów i trybunałów,
   3) administracji rządowej.
2. Budżet państwa jest uchwalany w formie ustawy budżetowej na okres roku
  kalendarzowego, zwanego dalej "rokiem budżetowym".
3. Do budżetu państwa włączone są środki pochodzące ze źródeł zagranicznych,
  nie podlegające zwrotowi i wydatki z nich finansowane
4. Ustawa budżetowa zawiera także:
   1) zestawienie przychodów i wydatków zakładów budżetowych, gospodarstw
     pomocniczych jednostek budżetowych i środków specjalnych,
   2) plany przychodów i wydatków państwowych funduszy celowych,
   3) zestawienie dotacji dla państwowych agencji i fundacji z udziałem Skarbu
     Państwa.
5. Ustawa budżetowa może zawierać plany przychodów i wydatków:
   1) jednostek, o których mowa w ust. 4 pkt 1,
   2) innych jednostek sektora rządowego.
                                       
                                   Art. 62.
Dochodami budżetu państwa są:
   1) podatki i opłaty, które na mocy odrębnych ustaw nie stanowią dochodów
     jednostek samorządu terytorialnego, funduszów celowych oraz innych podmio
     tów sektora finansów publicznych,
   2) cła,
   3) wpłaty z zysku przedsiębiorstw państwowych oraz jednoosobowych spółek
     Skarbu Państwa,
   4) dywidendy,
   5) wpłaty z zysku Narodowego Banku Polskiego,
   6) wpłaty nadwyżek środków obrotowych państwowych zakładów budżetowych oraz
     części zysku gospodarstw pomocniczych państwowych jednostek budżetowych,
   7) dochody pobierane przez państwowe jednostki budżetowe, o ile przepisy
     szczególne nie stanowią inaczej,
   8) dochody z najmu i dzierżawy oraz z innych umów o podobnym charakterze
     składników majątkowych Skarbu Państwa, o ile przepisy szczególne nie sta
     nowią inaczej,
   9) opłaty od poręczeń i gwarancji udzielonych przez Skarb Państwa,
  10) odsetki od środków na rachunkach bankowych państwowych jednostek bud
     żetowych, o ile przepisy szczególne nie stanowią inaczej,
  11) odsetki od lokat terminowych ustanowionych ze środków zgromadzonych
     na centralnym rachunku bieżącym budżetu państwa,
  12) odsetki od udzielonych z budżetu państwa pożyczek krajowych i
     zagranicznych,
  13) grzywny, mandaty i inne kary pieniężne, o ile na mocy odrębnych
     przepisów nie stanowią dochodów innych jednostek sektora  finansów
     publicznych,
  14) spadki, zapisy i darowizny w postaci pieniężnej na rzecz Skarbu
     Państwa,
  15) inne dochody publiczne.
                                       
                                   Art. 63.
1. Wydatki budżetu państwa, z zastrzeżeniem ust. 2, przeznaczone są na:
   1) realizację zadań wykonywanych przez organy władzy państwowej, kontroli
     i ochrony prawa oraz administrację rządową, sądy i trybunały,
   2) subwencje ogólne dla jednostek samorządu terytorialnego,
   3) dotacje celowe na zadania z zakresu administracji rządowej oraz inne
     zadania zlecone jednostkom samorządu terytorialnego ustawami,
   4) dofinansowanie zadań własnych jednostek samorządu terytorialnego,
    5) dotacje na zadania określone ustawami,
   6) współfinansowanie programów realizowanych ze środków pochodzących ze
     źródeł zagranicznych, nie podlegających zwrotowi.
2. Z wydatków budżetu państwa wyodrębnia się wydatki, których źródłem fi
  nansowania są środki pochodzące ze źródeł zagranicznych, nie podlegające
  zwrotowi.
                                       
                                   Art. 64.
1. Różnica między dochodami a wydatkami budżetu państwa stanowi odpowiednio
  nadwyżkę budżetu państwa lub deficyt budżetu państwa.
2. Deficyt budżetu państwa może być pokryty przychodami pochodzącymi z:
   1) sprzedaży skarbowych papierów wartościowych na rynku krajowym i za
     granicznym,
   2) kredytów zaciąganych w bankach krajowych i zagranicznych,
   3) pożyczek,
   4) z prywatyzacji majątku Skarbu Państwa,
   5) nadwyżki budżetu państwa z lat ubiegłych.
                                   Art. 65.
1. Z budżetu państwa, w zakresie ustalonym w ustawie budżetowej, mogą być
  udzielane pożyczki:
   1) dla jednostek samorządu terytorialnego w ramach postępowania
     naprawczego,
   2) wynikające z umów międzynarodowych,
   3) wynikające z ustaw innych niż ustawa budżetowa.
2. Pożyczki udzielane z budżetu państwa są oprocentowane; wysokość opro
  centowania określa umowa.
                                       
                                   Art. 66.
1. W budżecie państwa tworzy się  rezerwę ogólną, nie wyższą niż 0,2%
  wydatków budżetu.
2. W budżecie państwa mogą być tworzone rezerwy celowe:
   1) na wydatki, których szczegółowy podział na pozycje klasyfikacji
     budżetowej nie może być dokonany w okresie opracowywania budżetu,
   2) na wydatki, których źródłem finansowania są środki pochodzące ze źródeł
     zagranicznych, w tym również nie podlegające zwrotowi,
   3) gdy inne ustawy tak stanowią.
3. Suma rezerw celowych, o których mowa w ust. 2 pkt 1 i 3, nie może
  przekroczyć 5% wydatków budżetu.
                                       
                                   Art. 67.
1. Budżet państwa składa się z części, odpowiadających organom władzy
  państwowej, kontroli, ochrony prawa, sądów trybunałów, wymienionym w art. 83
  ust. 2 oraz administracji rządowej.
2. W odrębnych częściach budżetu państwa ujmuje się:
   1) subwencje ogólne dla jednostek samorządu terytorialnego,
   2) rezerwę ogólną,
   3) rezerwy celowe,
   4) obsługę długu Skarbu Państwa,
   5) przychody i rozchody związane z finansowaniem deficytu i rozdyspono
     waniem nadwyżki budżetowej.
3. W uzasadnionych przypadkach w budżecie państwa mogą być tworzone odrębne
  części dla:
   1) państwowych jednostek organizacyjnych nie będących organami władzy lub
     administracji rządowej,
   2) zadań ogólnych, jeżeli wyodrębnienie części jest uzasadnione koniecz
     nością zapewnienia bieżącej kontroli wydatków.
4. Częściami budżetu państwa dysponują kierownicy organów wymienionych w art.
  83 ust. 2, właściwi ministrowie, przewodniczący określonych w odrębnych
  ustawach komitetów wchodzących w skład Rady Ministrów, kierownicy urzędów
  centralnych, wojewodowie oraz kierownicy państwowych jednostek
  organizacyjnych, o których mowa w ust. 3 pkt 1, zwani dalej "dysponentami
  części budżetowej".
                                       
                                   Art. 68.
1. Dochody i wydatki oraz przychody i rozchody budżetu państwa klasyfiku
  je się według zasad określonych w art. 13 oraz według części budżetowych, o
  których mowa w art. 67.
2. Minister Finansów ustala, w drodze rozporządzenia, klasyfikację części bud
  żetowych oraz dysponentów części, o których mowa w art. 67 ust. 4.
                                       
                                   Art. 69.
1. Wydatki budżetu państwa dzielą się na:
   1) wydatki bieżące,
   2) wydatki na obsługę długu Skarbu Państwa,
   3) wydatki majątkowe.
2. Wydatki bieżące obejmują:
   1) subwencje ogólne dla jednostek samorządu terytorialnego,
   2) dotacje,
   3) wynagrodzenia i uposażenia oraz składki od nich naliczane,
   4) inne świadczenia na rzecz osób fizycznych,
   5) zakupy towarów i usług,
   6) inne wydatki związane z funkcjonowaniem jednostek budżetowych lub
     realizacją ich statutowych zadań.
3. Świadczenia na rzecz osób fizycznych obejmują wydatki budżetu państwa
  kierowane, na podstawie odrębnych przepisów, bezpośrednio lub pośrednio
  do osób fizycznych, a nie będące wynagrodzeniem za świadczoną pracę.
4. Dotacjami są, podlegające szczególnym zasadom rozliczania, wydatki budżetu
  państwa przeznaczone na:
   1) finansowanie lub dofinansowanie:
     a) zadań z zakresu administracji rządowej oraz innych zadań zleconych
       jednostkom samorządu terytorialnego ustawami,
     b) ustawowo określonych zadań, realizowanych przez jednostki inne niż
       jednostki samorządu terytorialnego,
     c) bieżących zadań własnych jednostek samorządu terytorialnego,
     d) zadań zleconych do realizacji jednostkom nie zaliczonym do sektora
       finansów publicznych oraz fundacjom i stowarzyszeniom,
     e) kosztów realizacji inwestycji, o których mowa w art. 74 ust. 2,
     zwane dalej "dotacjami celowymi",
   2) dofinansowanie działalności bieżącej ustawowo wskazanego podmiotu, zwane
     dalej "dotacjami podmiotowymi",
   3) dopłaty do określonych rodzajów wyrobów lub usług, kalkulowanych według
     stawek jednostkowych, zwane dalej "dotacjami przedmiotowymi",
   4) dopłaty do oprocentowania kredytów bankowych w zakresie określonym w
     odrębnej ustawie,
   5) pierwsze wyposażenie w środki obrotowe nowo tworzonych zakładów
     budżetowych i gospodarstw pomocniczych jednostek budżetowych, zwane dalej
     "dotacjami na pierwsze wyposażenie w środki obrotowe".
5. Wydatki na obsługę długu Skarbu Państwa obejmują w szczególności wydatki
  budżetu państwa z tytułu oprocentowania i dyskonta od skarbowych papierów
  wartościowych, oprocentowania zaciągniętych kredytów i pożyczek oraz wypłat
  związanych z udzielonymi przez Skarb Państwa poręczeniami i gwarancjami.
6. Wydatki majątkowe obejmują:
   1) wydatki na zakup i objęcie akcji oraz wniesienie wkładów do spółek prawa
     handlowego,
   2) wydatki inwestycyjne państwowych jednostek budżetowych oraz dotacje
     celowe na finansowanie lub dofinansowanie kosztów realizacji inwestycji.
                                       
                                   Art. 70.
Odrębna ustawa określa zasady i tryb udzielania dotacji celowych dla jednostek
samorządu terytorialnego na:
   1) realizację zadań z zakresu administracji rządowej oraz innych zadań
     zleconych ustawami,
   2) dofinansowanie zadań własnych bieżących i inwestycyjnych
                                       
                                   Art. 71.
1. Jednostki nie zaliczone do sektora finansów publicznych mogą otrzymywać
  dotacje celowe na realizację zadań zleconych, o których mowa w art. 69
  ust. 4 pkt 1 lit. d), na podstawie umów zawartych z dysponentem części
  budżetowej.
2. Umowa, o której mowa w ust. 1, powinna określać:
   1) szczegółowy opis zadania i termin jego wykonania,
   2) dotację celową należną jednostce wykonującej zadanie i tryb płatności,
   3) tryb kontroli wykonywania zadania,
   4) sposób rozliczenia udzielonej dotacji celowej i zasady zwrotu niewy
     korzystanej części dotacji.
                                       
                                   Art. 72.
1. Z budżetu państwa mogą być udzielane dotacje przedmiotowe kalkulowane
  według stawek jednostkowych dla:
   1) przedsiębiorców wytwarzających określone rodzaje wyrobów lub świad
     czących określone rodzaje usług, z uwzględnieniem  ich równoprawności,
   2) państwowych zakładów budżetowych,
   3) gospodarstw pomocniczych państwowych jednostek budżetowych,
   4) różnych podmiotów wykonujących zadania na rzecz rolnictwa.
2. Ustawa budżetowa określa kwoty i przedmiot dotacji, o których mowa w ust.
  1.
3. Minister Finansów ustala, z zastrzeżeniem ust. 4 i 5, w drodze
  rozporządzenia, stawki dotacji przedmiotowych, o których mowa w ust. 1 pkt 13,
oraz określa szczegółowe zasady i tryb udzielania i rozliczania tych
  dotacji.
4. W przypadku, gdy ustawa budżetowa określi dotacje przedmiotowe do
  podręczników szkolnych i akademickich minister właściwy do spraw oświaty i
  wychowania oraz minister właściwy do spraw szkolnictwa wyższego w
  porozumieniu z Ministrem Finansów ustala, w drodze rozporządzenia, stawki
  oraz określa szczegółowe zasady, tryb udzielania i rozliczania tych dotacji.
5. Minister właściwy do spraw rolnictwa oraz minister właściwy do spraw
  rozwoju wsi w porozumieniu z Ministrem Finansów ustala, w drodze
  rozporządzenia, stawki dotacji, o których mowa w ust. 1 pkt 4, na jednostkę
  usługi lub produktu oraz szczegółowe zasady i tryb udzielania oraz
  rozliczania tych dotacji, z uwzględnieniem równoprawności podmiotów.
                                   Art. 73.
1. Z budżetu państwa mogą być udzielane dotacje podmiotowe w ustawowo ok
  reślonym zakresie.
2. Ustawa budżetowa, z zastrzeżeniem ust. 3, zawiera wykaz jednostek, dla któ
  rych zaplanowano dotacje podmiotowe.
3. W przypadku, gdy z określonych w odrębnych przepisach zasad i trybu udzie
  lania dotacji wynika, że nie jest możliwe ujęcie jednostki w wykazie,
  o którym mowa w ust. 2, wykaz może zawierać grupy jednostek i łączną kwotę
  dotacji.
4. W przypadku, o którym mowa w ust. 3, dysponent części budżetu państwa,
  w której zaplanowane zostały dotacje, podaje do publicznej wiadomości, w
  drodze obwieszczenia, wykaz jednostek wraz z kwotami dotacji przyznanych
  poszczególnym jednostkom.
                                       
                                   Art. 74.
1. Z budżetu państwa finansowane są, z zastrzeżeniem ust. 3, inwestycje
  państwowych jednostek budżetowych, w tym ich gospodarstw pomocniczych.
2. Z budżetu państwa mogą być udzielane dotacje celowe na finansowanie
  lub dofinansowanie kosztów realizacji inwestycji:
   1) państwowych zakładów budżetowych,
   2) innych państwowych jednostek organizacyjnych, dla których zasady
     gospodarki finansowej określają odrębne ustawy,
   3) jednostek nie zaliczanych do sektora finansów publicznych, na podstawie
     odrębnego upoważnienia zamieszczonego w ustawie budżetowej lub innej
     ustawie,
   4) realizowanych przez jednostki samorządu terytorialnego jako zadania:
     a) własne,
     b) z zakresu administracji rządowej,
     c) inne zlecone ustawami,
   5) związanych z badaniami naukowymi lub pracami badawczo-rozwojowymi.
3. Inwestycje państwowych jednostek budżetowych mogą być dofinansowane z:
   1) części zysku gospodarstwa pomocniczego państwowej jednostki budżetowej,
   2) środków specjalnych państwowej jednostki budżetowej.
                                       
                                   Art. 75.
Kierownik państwowej jednostki budżetowej jest właściwy dla podjęcia decyzji w
zakresie inwestycji gospodarstwa pomocniczego tej jednostki.
                                       
                                   Art. 76.
1. Dotacje celowe dla przedsiębiorców mogą być udzielane na realizację in
  westycji w zakresie infrastruktury technicznej oraz ochrony środowiska,
  mających szczególne znaczenie dla gospodarki narodowej.
2. Łączna kwota dotacji, o których mowa w ust. 1, przyznanych w kolejnych la
  tach na dofinansowanie inwestycji realizowanej przez przedsiębiorcę nie może
  być wyższa niż 50% planowanej wartości kosztorysowej inwestycji, chyba że
  odrębne przepisy stanowią inaczej.
3. Łączną kwotę dotacji, o której mowa w ust. 2, oraz jej przewidywaną
  wysokość w kolejnych latach realizacji inwestycji ustala się przy
  wprowadzeniu tej inwestycji do ustawy budżetowej.
                                       
                                   Art. 77.
Zwiększenie w okresie realizacji inwestycji jej planowanej wartości koszto
rysowej, wynikające z:
   1) zwiększenia zakresu rzeczowego inwestycji,
   2) zmian w dokumentacji projektowej,
   3) wydłużenia okresu realizacji inwestycji
 - nie stanowi podstawy do zwiększenia łącznej kwoty dotacji celowej.
                                       
                                   Art. 78.
1. Inwestycje finansowane lub dofinansowywane z budżetu państwa, których:
   1) okres realizacji przekracza rok budżetowy,
   2) wartość kosztorysowa jest wyższa od kwoty określonej przez Ministra
     Finansów w rozporządzeniu wydanym na podstawie art. 82 ust. 4
 - zwane dalej "inwestycjami wieloletnimi", ujmowane są w wykazie, stano
  wiącym załącznik do ustawy budżetowej.
2. W wykazie, o którym mowa w ust. 1, określa się:
   1) nazwę i lokalizację inwestycji,
   2) nazwę inwestora,
   3) planowane efekty rzeczowe inwestycji,
   4) termin jej rozpoczęcia i zakończenia,
   5) planowaną wartość  kosztorysową inwestycji,
   6) źródła finansowania inwestycji w podziale na:
     a) nakłady finansowane z budżetu państwa,
     b) nakłady finansowane z:
        -  środków własnych inwestora,
        - kredytu lub pożyczki objętej poręczeniem lub gwarancją Skarbu
         Państwa,
        - innych źródeł (w tym dotacje od jednostek samorządu terytorialnego i
         funduszy celowych),
   7) nakłady do poniesienia i źródła ich finansowania w roku budżetowym oraz
     w dwóch kolejnych latach.
                                       
                                   Art. 79.
Rada Ministrów określi, w drodze rozporządzenia, szczegółowe zasady finanso
wania inwestycji z budżetu państwa, w tym określania wysokości kwot dotacji w
kolejnych latach realizacji inwestycji oraz zasady i tryb zwiększania wartości
kosztorysowej inwestycji, wynikającego ze zmiany cen dóbr inwestycyjnych oraz
towarów i usług budowlano-montażowych.
                                       
                                   Art. 80.
1. Ustawa budżetowa może określać, oprócz limitów wydatków na okres roku
  budżetowego, limity wydatków na programy wieloletnie, ujmowane w wykazie
  stanowiącym załącznik do ustawy budżetowej.
2. Programy wieloletnie ustanawiane są przez Radę Ministrów, a na mocy
  ustawy, jeżeli koszty realizacji programu przekraczają kwotę 100 000 000 zł.
3. Program wieloletni może być ustanowiony wyłącznie w celu realizacji zadań
  dotyczących:
   1) obronności i bezpieczeństwa państwa,
   2) ochrony środowiska,
   3) rozwoju gospodarki, w tym restrukturyzacji wybranych dziedzin,
   4) rozwoju nauki,
   5) ochrony ogólnonarodowego dziedzictwa kulturowego.
4. W wykazie, o którym mowa w ust. 1, dla każdego programu określa się:
   1) nazwę programu,
   2) jednostkę organizacyjną realizującą program lub koordynującą jego
     wykonanie,
   3) cel programu,
   4) zadania, które mają być sfinansowane z budżetu państwa,
   5) okres realizacji programu,
   6) łączne nakłady, w tym z budżetu państwa, na realizację programu,
   7) wysokość wydatków w roku budżetowym oraz w dwóch kolejnych latach.
5. Realizacja programów wieloletnich może być podzielona na etapy.
                                       
                                   Art. 81.
Rada Ministrów może określać, w drodze rozporządzenia, zasady finansowania
zadań realizowanych w ramach międzynarodowej współpracy z zakresu wewnętrznego
i zewnętrznego bezpieczeństwa państwa, wynikających z umów i porozumień.
                                       
                                  Rozdział 2
                  Opracowywanie i uchwalanie budżetu państwa
                                       
                                   Art. 82.
1. Minister Finansów przedstawia Radzie Ministrów założenia projektu budżetu
  państwa na rok następny.
2. Łącznie z założeniami, o których mowa w ust. 1, Minister Finansów przed
  stawia Radzie Ministrów wykaz jednostek sektora rządowego, których plany
  przychodów i wydatków zgodnie z art. 61 ust. 5 może obejmować ustawa
  budżetowa.
3. Materiały do projektu ustawy budżetowej opracowują i przedkładają Mi
  nistrowi Finansów dysponenci części budżetowych.
4. Minister Finansów określa, w drodze rozporządzenia, szczegółowe zasady,
  tryb i terminy opracowania materiałów, o których mowa w ust. 3, w tym:
   1) planów rzeczowych zadań realizowanych ze środków budżetowych,
   2) projektów planów dochodów i wydatków poszczególnych części budżetowych,
   3) wzory formularzy.
                                       
                                   Art. 83.
1. Minister Finansów przedstawia Radzie Ministrów projekt ustawy budżetowej
  na rok następny wraz z uzasadnieniem.
2. Minister Finansów włącza do projektu ustawy budżetowej dochody i wydatki
  Kancelarii Sejmu, Kancelarii Senatu, Kancelarii Prezydenta Rzeczypospolitej
  Polskiej, Sądu Najwyższego, Naczelnego Sądu Administracyjnego, Trybunału
  Konstytucyjnego, Najwyższej Izby Kontroli, Rzecznika Praw Obywatelskich,
  Krajowej Rady Radiofonii i Telewizji, Generalnego Inspektora Ochrony Danych
  Osobowych, Krajowego Biura Wyborczego oraz Państwowej Inspekcji Pracy.
                                       
                                   Art. 84.
1. Rada Ministrów uchwala projekt ustawy budżetowej lub projekt ustawy o
  prowizorium budżetowym i wraz z uzasadnieniem przedstawia go Sejmowi w
  terminie do dnia 30 września roku poprzedzającego rok budżetowy.
2. W przypadku przedstawienia Sejmowi projektu ustawy o prowizorium
  budżetowym Rada Ministrów przedstawia Sejmowi projekt ustawy budżetowej nie
  później niż na 3 miesiące przed zakończeniem okresu obowiązywania
  prowizorium.
3. Do projektu ustawy o prowizorium budżetowym stosuje się przepisy ustawy
  odnoszące się do projektu ustawy budżetowej.
                                   Art. 85.
1. W przypadku, gdy ustawa budżetowa lub ustawa o prowizorium budżetowym
  nie zostanie ogłoszona przed dniem 1 stycznia to, do czasu ogłoszenia odpo
  wiedniej ustawy:
   1) podstawą gospodarki finansowej jest przedstawiony Sejmowi odpowiedni
     projekt ustawy, o której mowa w art. 84,
   2) obowiązują stawki należności budżetowych oraz składki na fundusze celowe
     w wysokości ustalonej dla roku poprzedzającego rok budżetowy.
2. Przepis ust. 1 stosuje się odpowiednio w przypadku, gdy podstawą gospodar
  ki finansowej państwa jest ustawa lub projekt ustawy o prowizorium budże
  towym na określoną część roku, a przed upływem terminu obowiązywania
  prowizorium nie zostanie uchwalona ustawa budżetowa.
                                       
                                   Art. 86.
1. Ustawa budżetowa ustala:
   1) dochody budżetu państwa,
   2) wydatki budżetu państwa,
   3) deficyt budżetu państwa oraz źródła jego pokrycia,
   4) limity zatrudnienia w administracji rządowej,
   5) przychody i rozchody budżetu państwa,
   6) zestawienie przychodów i wydatków państwowych zakładów budżetowych,
     gospodarstw pomocniczych i środków specjalnych,
   7) plany finansowe państwowych funduszy celowych,
   8) wykaz programów wieloletnich,
   9) wykaz inwestycji wieloletnich,
  10) dotacje celowe dla jednostek samorządu terytorialnego na realizację
     zadań z zakresu administracji rządowej i zadań zleconych ustawami,
  11) zakres i kwoty dotacji przedmiotowych,
  12) wykaz jednostek otrzymujących dotacje podmiotowe i kwoty dotacji.
2. Do ustawy budżetowej włącza się środki pochodzące ze źródeł zagranicznych,
  nie podlegające zwrotowi oraz wydatki, które będą nimi sfinansowane.
3. Suma wydatków, o których mowa w ust. 1 pkt 2 i w ust. 2, stanowi limit wy
  datków budżetu państwa.
4. Ustawa budżetowa może ustalać plany finansowe innych jednostek sektora
  rządowego.
5. Dochody budżetu państwa ujmuje się w ustawie budżetowej według:
   1) ważniejszych źródeł dochodów,
   2) części i działów klasyfikacji budżetowej.
6. Wydatki budżetu państwa ujmuje się w ustawie budżetowej w podziale na:
  części, działy i rozdziały klasyfikacji wydatków, z wyodrębnieniem wydatków,
  o których mowa w ust. 2.
7. Plany finansowe państwowych zakładów budżetowych, gospodarstw pomocniczych
  i środków specjalnych, włączone do ustawy budżetowej, ujmuje się w podziale
  na części budżetowe i rodzaje działalności, z wyodrębnieniem stanu
  początkowego i końcowego środków obrotowych, przychodów własnych, dotacji z
  budżetu państwa, wydatków na wynagrodzenia i składek naliczanych od
  wynagrodzeń, wydatków majątkowych oraz wpłat do budżetu.
8. Plany finansowe państwowych funduszy celowych ujmuje się w ustawie
  budżetowej oddzielnie dla każdego funduszu, z wyodrębnieniem stanu
  początkowego i końcowego funduszu, przychodów własnych oraz dotacji
  z budżetu państwa.
9. Dotacje celowe dla jednostek samorządu terytorialnego na zadania z zakresu
  administracji rządowej oraz inne zlecone ustawami, ujmuje się w ustawie
  budżetowej w podziale na poszczególne stopnie jednostek samorządu
  terytorialnego, części budżetowe, z których przekazywane są dotacje oraz
  działy klasyfikacji budżetowej.
10. Plany finansowe, o których mowa w ust. 4, ujmuje się w ustawie budżetowej
  odrębnie dla każdej jednostki, z wyodrębnieniem przychodów własnych oraz
  dotacji z budżetu państwa.
11. Ustawa budżetowa nie może zawierać przepisów zmieniających inne ustawy.
                                   Art. 87.
Do projektu ustawy budżetowej załącza się uzasadnienie zawierające w szczegól
ności:
   1) główne cele polityki społecznej i gospodarczej,
   2) założenia makroekonomiczne na rok budżetowy i dwa kolejne lata, do
     tyczące:
     a) kształtowania się produktu krajowego brutto,
     b) państwowego długu publicznego oraz długu Skarbu Państwa,
     c) poziomu cen towarów i usług konsumpcyjnych,
     d) bilansu płatniczego,
     e) obrotów bieżących,
     f) poziomu zatrudnienia i bezrobocia,
     g) dochodów budżetu państwa,
     h) deficytu budżetu państwa,
   3) kierunki prywatyzacji majątku Skarbu Państwa,
   4) przewidywane wykonanie budżetu państwa za rok poprzedzający rok, którego
     dotyczy projekt ustawy budżetowej,
   5) omówienie projektowanych:
     a) przychodów i rozchodów oraz dochodów i wydatków budżetowych,
     b) przychodów i wydatków państwowych funduszy celowych,
   6) informacje o przewidywanej na koniec roku budżetowego wysokości długu
     Skarbu Państwa oraz aktywów finansowych Skarbu Państwa, będących
     jednocześnie długiem innych podmiotów sektora finansów publicznych, wraz
     z odpowiednimi wartościami odnoszącymi się do kwot zobowiązań z tytułu
     poręczeń i gwarancji.
                                       
                                   Art. 88.
1. Dysponenci części budżetowych, w terminie do dnia 25 października,
  przekazują informacje:
   1) jednostkom podległym - o kwotach dochodów i wydatków,
   2) jednostkom samorządu terytorialnego - o kwotach dotacji na zadania z
     zakresu administracji rządowej,
   przyjętych w projekcie ustawy budżetowej.
2. W terminie do dnia 1 grudnia jednostki, o których mowa w ust. 1 pkt 1,
  opracowują i przekazują właściwym dysponentom części budżetowych projekty
  planów finansowych na następny rok budżetowy, zgodnie z projektem ustawy
  budżetowej.
                                       
                                  Rozdział 3
                  Zasady i tryb wykonywania ustawy budżetowej
                                       
                                   Art. 89.
1. W terminie 21 dni od dnia ogłoszenia ustawy budżetowej dysponenci części
  budżetowych przedstawiają Ministrowi Finansów szczegółowy plan dochodów
  i wydatków danej części budżetowej, zwany dalej "układem wykonawczym".
2. Układ wykonawczy opracowuje się w podziale na działy, rozdziały i
  paragrafy klasyfikacji dochodów i wydatków.
3. Dysponenci części budżetowych w terminie, o którym mowa w ust. 1, prze
  kazują jednostkom podległym informacje o ostatecznych kwotach dochodów
  i wydatków.
4. Jednostki, o których mowa w ust. 3, sporządzają plany finansowe celem
  zapewnienia ich zgodności z ustawą budżetową.
                                       
                                   Art. 90.
1. Podziału rezerw celowych dokonuje, z zastrzeżeniem ust. 2, Minister
  Finansów w porozumieniu z właściwymi dysponentami części budżetowych, nie
  później niż do dnia 31 października z wyjątkiem rezerw, o których  mowa w
  art. 66 ust. 2 pkt 2.
2. Rezerwą celową na wzrost wynagrodzeń w państwowej sferze budżetowej
  dysponuje Rada Ministrów.
3. Rezerwy celowe mogą być wykorzystane, z zastrzeżeniem ust. 4, wyłącznie
  na cel na jaki zostały utworzone.
4. Minister Finansów może, po uzyskaniu pozytywnej opinii sejmowej komisji
  właściwej do spraw budżetu, dokonać zmiany przeznaczenia rezerwy celowej.
5. Rezerwą ogólną dysponuje Rada Ministrów.
6. Rada Ministrów może upoważnić, w drodze rozporządzenia, Prezesa Rady
  Ministrów i Ministra Finansów do dysponowania rezerwą ogólną do wysokości
  określonych kwot.
7. Rezerwa ogólna nie może być przeznaczona na zwiększenie wydatków, które w
  wyniku przeniesień, dokonanych na podstawie art. 96 ust. 4, zostały
  uprzednio zmniejszone.
8. Ograniczenia, o których mowa w ust. 1, 3, 4 i 7, nie mają zastosowania w
  przypadku realizacji zadań wynikających z przepisów dotyczących wprowadzenia
  stanów nadzwyczajnych na terytorium państwa lub jego części.
                                       
                                   Art. 91.
1. Rada Ministrów kieruje  wykonywaniem budżetu państwa.
2. Minister Finansów sprawuje ogólną kontrolę:
   1) realizacji dochodów i wydatków budżetu państwa,
   2) poziomu deficytu.
3. Dysponenci części budżetowych sprawują nadzór i kontrolę nad całością
  gospodarki finansowej podległych im jednostek organizacyjnych i w tym celu,
  nie rzadziej niż raz na kwartał dokonują okresowych ocen:
   1) przebiegu wykonania zadań oraz dochodów i wydatków przez podległe im
     jednostki organizacyjne,
   2) wykorzystania dotacji udzielonych z budżetu państwa,
   3) realizacji innych zadań finansowanych z budżetu państwa
   -  oraz podejmują, w razie potrzeby, działania zmierzające do prawidłowego
     wykonania budżetu.
4. Przedmiotem ocen, o których mowa w ust. 3, jest w szczególności:
   1) prawidłowość i terminowość pobierania dochodów,
   2) zgodność wydatków z planowanym przeznaczeniem,
   3) prawidłowość wykorzystania środków finansowych, w tym zakres zreali
     zowanych zadań,
   4) wysokość i terminy przekazywania dotacji,
   5) prawidłowość wykorzystania dotacji udzielonych z budżetu państwa, pod
     względem zgodności z przeznaczeniem oraz wysokości wykorzystanej dotacji
     a stopniem realizacji zadań przewidzianych do sfinansowania dotacją z
     budżetu państwa.
                                       
                                   Art. 92.
W toku wykonywania budżetu państwa obowiązują następujące zasady gospodarki
finansowej:
   1) pełna realizacja zadań następuje w terminach określonych przepisami i
     harmonogramem, o którym mowa w art. 29 ust. 4,
   2) ustalanie, pobieranie i odprowadzanie dochodów budżetu państwa następuje
     na zasadach i w terminach wynikających z obowiązujących przepisów,
   3) dokonywanie wydatków następuje w granicach kwot określonych w planie
     finansowym, z uwzględnieniem prawidłowo dokonanych przeniesień i zgodnie
     z planowanym przeznaczeniem, w sposób celowy i oszczędny,
   4) wydatki na współfinansowanie programów realizowanych ze środków
     pochodzących ze źródeł zagranicznych, nie podlegających zwrotowi mogą być
     dokonywane po uzyskaniu tych środków,
   5) zlecanie zadań powinno następować na zasadzie wyboru najkorzystniejszej
     oferty, z uwzględnieniem przepisów ustawy o zamówieniach publicznych,
   6) wydatki na obsługę długu Skarbu Państwa są dokonywane przed innymi
     wydatkami budżetu państwa,
   7) wydatki nieprzewidziane, których obowiązkowe płatności wynikają z
     tytułów egzekucyjnych lub wyroków sądowych mogą być dokonywane bez
     względu na poziom środków finansowych zaplanowanych na ten cel; powinny
     one być zrefundowane w trybie przeniesień wydatków określonym w art. 96,
   8) przeniesienia wydatków w budżecie państwa mogą być dokonywane
     na zasadach i w zakresie określonych w art. 96,
   9) dotacje celowe przyznane jednostkom samorządu terytorialnego na
     realizację zadań z zakresu administracji rządowej oraz innych zadań
     zleconych ustawami, nie wykorzystane w danym roku, podlegają zwrotowi do
     budżetu państwa w części, w jakiej zadanie nie zostało wykonane.
                                       
                                   Art. 93.
1. Dotacje udzielone z budżetu państwa wykorzystane niezgodnie z
  przeznaczeniem lub pobrane w nadmiernej wysokości podlegają zwrotowi do
  budżetu państwa wraz z odsetkami w wysokości określonej jak dla zaległości
  podatkowych, w terminie do dnia 28 lutego następnego roku, o ile przepisy
  szczególne nie stanowią inaczej.
2. Odsetki, o których mowa w ust. 1, nalicza się odpowiednio od dnia
  przekazania dotacji z budżetu państwa lub stwierdzenia nieprawidłowego
  naliczenia dotacji.
3. W przypadku pobrania dotacji w nadmiernej wysokości zwrotowi do budżetu
  państwa podlega ta część dotacji, która została nadmiernie pobrana.
4. Wykorzystanie dotacji niezgodnie z przeznaczeniem wyklucza prawo do
  ubiegania się o przyznanie dotacji przez kolejne trzy lata.
                                       
                                   Art. 94.
1. O zmianie wysokości kwot dotacji celowych przyznanych jednostkom samorządu
  terytorialnego wojewoda zawiadamia niezwłocznie jednostkę samorządu
  terytorialnego, Ministra Finansów oraz ministra właściwego do spraw
  administracji publicznej.
2. Zmiany kwot dotacji na zadania zlecone jednostkom samorządu terytorialnego
  mogą następować w terminie do dnia 15 listopada roku budżetowego, a zmiany
  kwot dotacji na dofinansowanie zadań własnych jednostek samorządu
  terytorialnego do dnia 30 listopada roku budżetowego.
3. Terminy określone w ust. 2 nie obowiązują w przypadku dofinansowania zadań
  jednostek samorządu terytorialnego w związku ze zdarzeniem losowym.
                                   Art. 95.
1. Środki pochodzące ze źródeł zagranicznych, nie podlegające zwrotowi
  gromadzone są na wyodrębnionym rachunku bankowym i mogą być wydatkowane do
  wysokości kwot, zgromadzonych na tym rachunku.
2. W przypadku wykorzystania środków, o których mowa w ust. 1 niezgodnie z
  przeznaczeniem lub bez zachowania procedur, o których mowa w art. 30 pkt 2,
  podlegają one zwrotowi na rachunek, na którym są gromadzone.
                                       
                                   Art. 96.
1. Dysponenci części budżetowych mogą dokonywać przeniesień wydatków między
  rozdziałami i paragrafami klasyfikacji wydatków, z zastrzeżeniem ust. 5, w
  ramach danej części i działu budżetu państwa.
2. Nie są dozwolone przeniesienia wydatków, które powodują zwiększenie
  wydatków w jakiejkolwiek podziałce klasyfikacji wydatków ujętej w budżecie
  państwa o więcej niż 5%.
3. Przeniesienie polegające na zmniejszeniu lub zwiększeniu wydatków
  majątkowych wymaga zgody Ministra Finansów.
4. Dysponenci części budżetowych mogą upoważnić kierowników podległych
  jednostek do dokonywania przeniesień wydatków w obrębie jednego rozdziału, z
  uwzględnieniem przepisu ust. 3.
5. Przeniesienia wydatków, o których mowa w ust. 1 i 4, nie mogą zwiększać
  planowanych wydatków na wynagrodzenia, o ile odrębne przepisy nie stanowią
  inaczej.
6. Ograniczenia wynikające z przepisów ust. 1-4 nie mają zastosowania
  do przeniesień wydatków z rezerw budżetu państwa.
                                       
                                   Art. 97.
W przypadku wprowadzenia stanu nadzwyczajnego na terytorium państwa lub jego
części Rada Ministrów może, w drodze rozporządzenia, dokonywać przeniesienia
planowanych wydatków budżetowych między częściami i działami budżetu państwa w
celu realizacji zadań wynikających z przepisów dotyczących wprowadzenia tych
stanów.
                                       
                                   Art. 98.
1. Środki z budżetu państwa, przeznaczone na finansowanie inwestycji i pro
  gramów wieloletnich, ujętych w wykazach, o których mowa w art. 86 ust. 1 pkt
  8 i 9, nie mogą być, z zastrzeżeniem ust. 2, wykorzystane na inne cele.
2. Rada Ministrów, może wyrazić zgodę na zmianę wykorzystania środków
  budżetowych przeznaczonych uprzednio na finansowanie inwestycji i programów
  wieloletnich, po uzyskaniu pozytywnej opinii komisji sejmowej właściwej
  do spraw budżetu. Środki te nie mogą być wykorzystane na finansowanie
  wydatków bieżących.
                                       
                                   Art. 99.
1. Dokonywanie zmian w planie przychodów państwowego funduszu celowego jest
  niedozwolone.
2. Przeniesienia wydatków pomiędzy poszczególnymi pozycjami planu mogą być
  dokonywane, przez organy lub dysponenta funduszu, po uzyskaniu zgody
  ministra nadzorującego państwowy fundusz celowy.
                                       
                                   Art. 100.
1. W przypadku stwierdzenia:
   1) niegospodarności w określonych jednostkach,
   2) opóźnień w realizacji zadań,
   3) nadmiaru posiadanych środków,
   4) naruszenia zasad gospodarki finansowej, o których mowa w art. 92
 - może być podjęta decyzja o blokowaniu planowanych wydatków budżetowych;
  blokowanie to oznacza okresowy lub obowiązujący do końca roku zakaz
  dysponowania częścią lub całością planowanych wydatków, albo wstrzymanie
  przekazywania środków na realizację zadań finansowanych z budżetu państwa.
2. Decyzje o blokowaniu planowanych wydatków, w przypadkach określonych
  w ust. 1, podejmują:
   1) Minister Finansów - w zakresie całego budżetu państwa, z wyłączeniem
     wydatków podmiotów, o których mowa w art. 83 ust. 2,
   2) dysponenci części budżetowych - w zakresie ich części budżetu państwa.
3. O decyzjach, o których mowa w ust. 2 pkt 2, dysponenci części budżetowych
  niezwłocznie informują Ministra Finansów.
4. W decyzjach, o których mowa w ust. 2, może być zawarty wykaz wydatków,
  które nie mogą być dokonywane.
5. Minister Finansów, po uzyskaniu pozytywnej opinii sejmowej komisji
  właściwej do spraw budżetu może utworzyć nową rezerwę celową i przenieść do
  tej rezerwy kwoty wydatków zablokowane na podstawie ust. 1 pkt 2 i 3.
6. Rezerwę, o której mowa w ust. 5, przeznacza się na sfinansowanie
  zobowiązań Skarbu Państwa lub na cele osobno wskazane w ustawie budżetowej.
7. Minister Finansów informuje niezwłocznie Radę Ministrów o przyczynach
  działania, o których mowa w ust. 2 pkt 1. Rada Ministrów może uchylić
  decyzję Ministra Finansów.
                                       
                                   Art. 101.
1. W przypadku zagrożenia realizacji ustawy budżetowej może nastąpić blo
  kowanie na czas oznaczony planowanych wydatków budżetu państwa; blokowanie
  to oznacza okresowy lub obowiązujący do końca roku zakaz dysponowania
  częścią lub całością planowanych wydatków, albo wstrzymanie przekazywania
  środków na realizację zadań finansowanych z budżetu państwa.
2. Decyzję o blokowaniu wydatków podejmuje Rada Ministrów, w drodze roz
  porządzenia, po uzyskaniu w tej sprawie pozytywnej opinii komisji sejmowej
  właściwej do spraw budżetu.
                                       
                                   Art. 102.
1. Nie zrealizowane kwoty wydatków budżetu państwa wygasają, z zastrzeżeniem
  ust. 2, z upływem roku budżetowego.
2. Nie wygasają z upływem roku budżetowego wydatki:
   1) których planowanym źródłem finansowania są:
     a) przychody z kredytów zagranicznych,
     b) środki pochodzące ze źródeł zagranicznych, nie podlegające zwrotowi,
   2) przeznaczone na współfinansowanie programów realizowanych z nie
     podlegających zwrotowi środków pochodzących ze źródeł zagranicznych.
3. Nie później, niż do dnia 15 grudnia roku budżetowego, Rada Ministrów może
  ustalić, po uzyskaniu w tej sprawie opinii komisji sejmowej właściwej do
  spraw budżetu, wykaz wydatków, do których nie stosuje się przepisu ust. 1.
  Ustalając ten wykaz Rada Ministrów powinna uwzględniać w szczególności:
   1) terminy zakończenia procedur wynikających z ustawy, o której mowa w art.
     28 ust. 4,
   2) w przypadku wydatków inwestycyjnych - zrealizowany, ale nie zafaktu
     rowany zakres zadań rzeczowych danej inwestycji,
   3) stopień zaawansowania realizacji inwestycji i programów wieloletnich.
4. Łącznie z wykazem wydatków, które nie wygasają z upływem roku budżetowego,
  Rada Ministrów ustala plan finansowy tych wydatków, w szczegółowości
  określonej w art. 86 ust. 5, oraz wydatków, o których mowa w ust. 2 pkt 1
  lit. a) i pkt 2, a także określa ostateczny termin ich dokonania.
5. Środki finansowe na wydatki:
   1) ujęte w wykazie, o którym mowa w ust. 3,
   2) o których mowa w ust. 2 pkt 1 lit. a) i pkt 2
 - są gromadzone na wyodrębnionym subkoncie centralnego rachunku bieżącego
  budżetu państwa, zwanym dalej "subkontem".
6. Minister Finansów, do dnia 31 grudnia roku budżetowego, przekazuje na
  subkonto środki finansowe w wysokości równej łącznej kwocie wydatków ujętych
  w planie, o którym mowa w ust. 4.
7. Środki finansowe nie wykorzystane w terminie określonym przez Radę Mi
  nistrów podlegają przekazaniu na dochody budżetu państwa.
                                       
                                   Art. 103.
1. Wykonanie budżetu państwa podlega kontroli Sejmu.
2. Rada Ministrów przedstawia Sejmowi i Najwyższej Izbie Kontroli, w terminie
  do dnia 31 maja roku następującego po upływie roku budżetowego, coroczne
  sprawozdanie z wykonania budżetu państwa wraz ze:
   1) sprawozdaniem o dochodach i wydatkach związanych z zadaniami z zakresu
     administracji rządowej, realizowanymi przez jednostki samorządu teryto
     rialnego i innymi zadaniami zleconymi jednostkom samorządu terytorialnego
     ustawami,
   2) zbiorczą informację o wykonaniu budżetów jednostek samorządu tery
     torialnego,
   3) wraz ze sprawozdaniem Rada Ministrów przedkłada ocenę realizacji założeń
     makroekonomicznych oraz przebiegu prywatyzacji majątku Skarbu Państwa.
3. Sprawozdanie z wykonania ustawy budżetowej powinno zawierać:
   1) dochody, wydatki oraz nadwyżkę lub deficyt sektora finansów publicznych,
   2) dochody i wydatki wynikające z zamknięć rachunków budżetu państwa,
     sporządzone według szczegółowości i układu ustawy budżetowej,
   3) przychody i wydatki zakładów budżetowych, gospodarstw pomocniczych
     jednostek budżetowych, środków specjalnych oraz państwowych funduszy
     celowych,
   4) omówienie wykonania budżetu państwa, z uwzględnieniem różnic między
     budżetem uchwalonym a wykonanym,
   5) informację o realizacji wydatków, które nie wygasły z upływem roku
     budżetowego,
   6) informację o wykorzystaniu środków finansowych pochodzących z dopłat do
     stawek w grach liczbowych.
4. Informacja o wykonaniu budżetów jednostek samorządu terytorialnego powinna
  zawierać odrębnie dla każdego stopnia jednostki samorządu terytorialnego:
   1) zestawienie dochodów według ważniejszych źródeł,
   2) zestawienie wydatków według działów,
   3) zestawienie wydatków według ważniejszych rodzajów wydatków,
   4) zestawienie przychodów i wydatków zakładów budżetowych, gospodarstw
     pomocniczych, środków specjalnych oraz funduszy celowych,
   5) omówienie wykonania budżetów jednostek samorządu terytorialnego.
5. Do sprawozdania, o którym mowa w ust. 2, Rada Ministrów załącza:
   1) sprawozdanie dotyczące przestrzegania zasady stanowiącej, iż:
     a) łączna kwota państwowego długu publicznego powiększona o kwotę
       przewidywanych wypłat z tytułu poręczeń i gwarancji udzielonych przez
       podmioty sektora finansów publicznych,
     b) łączna kwota długu Skarbu Państwa powiększona o kwotę przewidywanych
       wypłat z tytułu poręczeń i gwarancji udzielonych przez Skarb Państwa
    - nie może przekroczyć 35 wartości rocznego produktu krajowego brutto w
     danym roku budżetowym,
   2) informację dotyczącą długu, deficytu, poręczeń i gwarancji sektora finan
     sów publicznych, o których mowa w art. 12 ust. 1.
                                       
                                   Art. 104.
Minister Finansów przedstawia komisji sejmowej właściwej do spraw budżetu
i Najwyższej Izbie Kontroli informację o przebiegu wykonania budżetu państwa
za I półrocze, w terminie do dnia 10 września tego roku.
                                       
                                  Rozdział 4
                            Kasowa obsługa budżetu
                                       
                                   Art. 105.
1. Wydatki budżetu państwa dokonywane są poprzez obciążenie centralnego
  rachunku bieżącego budżetu państwa, z zastrzeżeniem ust. 2 i 3.
2. Wydatki jednostek wymienionych w art. 83 ust. 2, dokonywane są poprzez
  obciążenie rachunków bieżących tych jednostek.
3. Wydatki budżetu państwa finansowane ze środków pochodzących ze źródeł
  zagranicznych, nie podlegających zwrotowi, dokonywane są z rachunku
  bieżącego tych środków.
4. Minister Finansów może przekazać upoważnienie do kasowej realizacji wydat
  ków wszystkim lub niektórym dysponentom części budżetowych poprzez:
   1) otworzenie odrębnego rachunku wydatków dla dysponenta części budżetowej,
   2) określenie rodzajów wydatków, które będą dokonywane z rachunku dys
     ponenta części budżetowej.
5. Minister Finansów może upoważnić dysponentów części budżetowych
  do przekazania prawa do kasowej realizacji wydatków podległym jednostkom
  budżetowym.
                                       
                                   Art. 106.
Minister Finansów określi, w drodze rozporządzenia, szczegółowy sposób wy
konywania budżetu państwa, w tym w szczególności:
   1) zasady i warunki ustanawiania przez dysponentów części budżetowych
     dysponentów niższego stopnia,
   2) tryb i terminy przekazywania na centralny rachunek bieżący budżetu pań
     stwa dochodów pobieranych przez urzędy skarbowe i inne państwowe jed
     nostki budżetowe,
   3) tryb dokonywania wydatków w ciężar centralnego bieżącego rachunku
     budżetu państwa.
                                       
                                   Art. 107.
1. Dla obsługi budżetu państwa są prowadzone następujące rachunki bankowe:
   1) centralny rachunek bieżący budżetu państwa,
   2) rachunki bieżące jednostek wymienionych w art. 83 ust. 2,
   3) rachunek bieżący środków pochodzących ze źródeł zagranicznych, nie
     podlegających zwrotowi,
   4) rachunki bieżące państwowych funduszy celowych,
   5) rachunki bieżące zakładów budżetowych, gospodarstw pomocniczych i
     środków specjalnych,
   6) rachunki pomocnicze,
   7) rachunki państwowych jednostek budżetowych mających siedzibę poza
     granicami Rzeczypospolitej Polskiej.
2. Obsługę bankową budżetu państwa w zakresie rachunków bankowych wy
  mienionych w ust. 1 - z wyłączeniem rachunków państwowych jednostek bud
  żetowych mających siedzibę poza granicami Rzeczypospolitej Polskiej - pro
  wadzi Narodowy Bank Polski, z zastrzeżeniem ust. 3.
3. Wyboru banku, dla obsługi rachunków wymienionych w ust. 1 pkt 4 i 5
  dokonuje się z zachowaniem przepisów o zamówieniach publicznych.
4. Obsługa bankowa rachunków budżetu państwa jest prowadzona w ramach umowy
  rachunku bankowego.
5. Minister Finansów określi, po zasięgnięciu opinii Prezesa Narodowego Banku
  Polskiego,  w drodze rozporządzenia, szczegółowe zasady obsługi centralnego
  rachunku bieżącego budżetu państwa, zakres informacji z wykonania budżetu
  państwa oraz terminy ich udostępniania w ramach obsługi centralnego rachunku
  bieżącego budżetu państwa.
                                       
                                   Art. 108.
1. W przypadku występowania przejściowych nadwyżek środków na centralnym
  rachunku bieżącym budżetu państwa Minister Finansów może dokonywać
  oprocentowanych lokat w Narodowym Banku Polskim, z zastrzeżeniem ust. 2.
2. Minister Finansów, po zasięgnięciu opinii Prezesa Narodowego Banku Pol
  skiego, może dokonywać lokat, o których mowa w ust. 1, w dowolnie wybranym
  banku.
                                       
                                   Dział IV
                   Budżet jednostki samorządu terytorialnego
                                       
                                  Rozdział 1
                         Podstawowe definicje i zasady
                                       
                                   Art. 109.
1. Budżet jednostki samorządu terytorialnego jest uchwalany w formie uchwały
  budżetowej na rok budżetowy.
2. Budżet jednostki samorządu terytorialnego jest rocznym planem:
   1)  dochodów i wydatków oraz przychodów i rozchodów tej jednostki,
   2) przychodów i wydatków:
     a)  zakładów budżetowych, gospodarstw pomocniczych jednostek budżetowych
       i środków specjalnych,
     b) funduszy celowych jednostki samorządu terytorialnego.
3. Uchwała budżetowa stanowi podstawę gospodarki finansowej jednostki
  samorządu terytorialnego.
                                       
                                   Art. 110.
1. Uchwała budżetowa może określać, oprócz limitów wydatków na okres roku
  budżetowego, limity wydatków na wieloletnie programy inwestycyjne, ujmowane
  w wykazie stanowiącym załącznik do uchwały budżetowej.
2. W załączniku, o którym mowa w ust. 1, organ stanowiący jednostki samorządu
  terytorialnego dla każdego programu określa:
   1) nazwę programu, jego cel i zadania, które będą finansowane z budżetu
     jednostki samorządu terytorialnego,
   2) jednostkę organizacyjna realizującą program lub koordynującą wykonywanie
     programu,
   3) okres realizacji programu i łączne nakłady finansowe,
   4) wysokość wydatków w roku budżetowym oraz w dwóch kolejnych latach,
3. Kolejne uchwały budżetowe będą określały nakłady na uruchomiony program
  w wysokości umożliwiającej jego terminowe zakończenie,
4. Zmiana kwot wydatków na realizację programu następuje w drodze uchwały
  organu stanowiącego jednostki samorządu terytorialnego, zmieniającej zakres
  wykonywania programu lub wstrzymującej jego wykonywanie.
                                       
                                   Art. 111.
1. Dochody budżetów jednostek samorządu terytorialnego określa odrębna
  ustawa.
2. Wydatki budżetów jednostek samorządu terytorialnego są przeznaczone na
  realizację zadań określonych w ustawach, w szczególności na:
   1) zadania własne jednostek samorządu terytorialnego,
   2) zadania z zakresu administracji rządowej i inne zadania zlecone jed
     nostkom samorządu terytorialnego ustawami,
   3) zadania przejęte przez jednostki samorządu terytorialnego do realizacji
     w drodze umowy lub porozumienia,
   4) zadania realizowane wspólnie z innymi jednostkami samorządu
     terytorialnego,
   5) pomoc rzeczową lub finansową dla innych jednostek samorządu teryto
     rialnego, określoną przez organ stanowiący jednostki samorządu teryto
     rialnego.
3. Podziału wydatków jednostek samorządu terytorialnego dokonuje się zgodnie
  z art. 69.
                                       
                                   Art. 112.
1. Różnica między dochodami a wydatkami budżetu jednostki samorządu te
  rytorialnego stanowi odpowiednio nadwyżkę budżetu jednostki samorządu
  terytorialnego lub deficyt budżetu jednostki samorządu terytorialnego.
2. Deficyt budżetu jednostki samorządu terytorialnego może być pokryty przy
  chodami pochodzącymi z:
   1) sprzedaży papierów wartościowych wyemitowanych przez jednostkę samorządu
     terytorialnego,
   2) kredytów zaciąganych w bankach krajowych,
   3) pożyczek,
   4) prywatyzacji majątku jednostki samorządu terytorialnego,
   5) nadwyżki budżetu jednostki samorządu terytorialnego z lat ubiegłych.
                                       
                                   Art. 113.
1. Łączna kwota przypadających do spłaty w danym roku budżetowym rat kredytów
  i pożyczek oraz potencjalnych spłat kwot wynikających z udzielonych przez
  jednostki samorządu terytorialnego poręczeń wraz z należnymi w danym roku
  odsetkami od tych kredytów i pożyczek, oraz należnych odsetek i dyskonta a
  także przypadających w danym roku budżetowym wykupów papierów wartościowych
  emitowanych przez jednostki samorządu terytorialnego, nie może przekroczyć
  15% planowanych na dany rok budżetowy dochodów jednostki samorządu
  terytorialnego.
2. W przypadku, gdy relacja, o której mowa w art. 12 ust. 1 pkt 2 lit. b),
  przekroczy 55%, to  kwota, o której mowa w ust. 1, nie może przekroczyć 12%
  planowanych dochodów jednostki samorządu terytorialnego, chyba że obciążenia
  te w całości wynikają z zobowiązań zaciągniętych przed datą ogłoszenia tej
  relacji.
                                       
                                   Art. 114.
Łączna kwota długu jednostki samorządu terytorialnego na koniec roku bud
żetowego nie może przekraczać 60% dochodów tej jednostki w tym roku budże
towym.
                                       
                                   Art. 115.
1. Regionalne izby obrachunkowe przedstawiają opinie w sprawach:
   1) możliwości sfinansowania deficytu przedstawionego przez jednostki sa
     morządu terytorialnego,
   2) prawidłowości załączonej do budżetu prognozy kwoty długu jednostki
     samorządu terytorialnego, ze szczególnym uwzględnieniem zapewnienia
     przestrzegania przepisów ustawy dotyczących uchwalania i wykonywania
     budżetów lat następnych.
2. Opinie, o których mowa w ust. 1, powinny być opublikowane w terminie
  miesiąca od dnia przekazania uchwały budżetowej jednostki samorządu tery
  torialnego do regionalnej izby obrachunkowej, w trybie przewidzianym
  dla opublikowania uchwały budżetowej.
3. W przypadku negatywnej opinii regionalnej izby obrachunkowej wymagana jest
  odpowiednia uchwała jednostki samorządu terytorialnego.
                                       
                                   Art. 116.
1. W budżecie jednostki samorządu terytorialnego mogą być tworzone rezerwy
  celowe i rezerwa ogólna.
2. Rezerwy celowe są tworzone na wydatki, których szczegółowy podział
  na pozycje klasyfikacji budżetowej nie może być dokonany w okresie opra
  cowywania budżetu.
3. Suma rezerw celowych nie może przekroczyć 5% wydatków budżetu.
4. Rezerwa ogólna nie może być wyższa niż 1% wydatków budżetu.
5. Rezerwami, o których mowa w ust. 1, dysponuje zarząd jednostki samorządu
  terytorialnego.
                                       
                                   Art. 117.
1. Z budżetu jednostki samorządu terytorialnego mogą być udzielane dotacje
  przedmiotowe dla zakładów budżetowych i gospodarstw pomocniczych, kal
  kulowane według stawek jednostkowych.
2. Kwoty i zakres dotacji, o których mowa w ust. 1, określa uchwała bud
  żetowa.
3. Stawki dotacji przedmiotowych ustala organ stanowiący jednostki samorządu
  terytorialnego.
                                   Art. 118.
Z budżetu jednostki samorządu terytorialnego mogą być udzielane dotacje
wyłącznie imiennie określonym podmiotom publicznym i tylko na cele publiczne,
związane z realizacją zadań określonego stopnia samorządu terytorialnego.
                                       
                                  Rozdział 2
     Opracowywanie i uchwalanie budżetu jednostki samorządu terytorialnego
                                       
                                   Art. 119.
Przygotowanie projektu uchwały budżetowej wraz z objaśnieniami, a także
inicjatywa w sprawie zmian tej uchwały, należą do wyłącznej kompetencji
zarządu jednostki samorządu terytorialnego.
                                       
                                   Art. 120.
Zarząd jednostki samorządu terytorialnego opracowuje informację o stanie mie
nia komunalnego, zawierającą:
   1) dane dotyczące przysługujących jednostce samorządu terytorialnego praw
     własności,
   2) dane dotyczące innych niż własność praw majątkowych, w tym w
     szczególności o ograniczonych prawach rzeczowych, użytkowaniu wieczystym,
     wierzytelnościach, udziałach w spółkach, akcjach oraz o posiadaniu,
   3) dane o zmianach w stanie mienia komunalnego, w zakresie określonym w pkt
     1 i 2, od dnia złożenia poprzedniej informacji,
   4) dane o dochodach uzyskanych z tytułu wykonywania prawa własności i
     innych praw majątkowych oraz z wykonywania posiadania,
   5) inne dane i informacje o zdarzeniach mających wpływ na stan mienia
     komunalnego.
                                   Art. 121.
1. Projekt uchwały budżetowej wraz z objaśnieniami, oraz informację, o której
  mowa w art. 120, zarząd jednostki samorządu terytorialnego przedstawia:
   1) regionalnej izbie obrachunkowej - celem zaopiniowania,
   2) organowi stanowiącemu jednostki samorządu terytorialnego
 - najpóźniej do dnia 15 listopada roku poprzedzającego rok budżetowy.
2. Opinię regionalnej izby obrachunkowej o projekcie uchwały budżetowej,
  zarząd jednostki samorządu terytorialnego jest obowiązany przedstawić, przed
  uchwaleniem budżetu, organowi stanowiącemu jednostki samorządu
  terytorialnego.
3. W przypadku, gdy dochody i wydatki państwa określa ustawa o prowizorium
  budżetowym, organ stanowiący jednostki samorządu terytorialnego, na wniosek
  zarządu, może uchwalić prowizorium budżetowe jednostki samorządu
  terytorialnego na okres objęty prowizorium budżetowym państwa.
                                       
                                   Art. 122.
Uchwałę budżetową organ stanowiący jednostki samorządu terytorialnego uchwala
przed rozpoczęciem roku budżetowego, a w szczególnie uzasadnionych przypadkach
nie później niż do dnia 31 marca roku budżetowego.
                                       
                                   Art. 123.
1. Do czasu uchwalenia uchwały budżetowej, jednak nie później niż do dnia
  31 marca roku budżetowego, podstawą gospodarki finansowej jest projekt
  uchwały budżetowej przedstawiony organowi stanowiącemu jednostki samorządu
  terytorialnego.
2. Bez zgody zarządu jednostki samorządu terytorialnego, organ stanowiący
  nie może wprowadzić w projekcie uchwały budżetowej jednostki samorządu
  terytorialnego zmian powodujących zmniejszenie dochodów lub zwiększenie
  wydatków i jednocześnie zwiększenie deficytu budżetu jednostki samorządu
  terytorialnego.
3. W przypadku nieuchwalenia uchwały budżetowej w terminie, o którym mowa w
  ust. 1, regionalna izba obrachunkowa w terminie do dnia 30 kwietnia roku
  budżetowego ustala budżet jednostki samorządu terytorialnego w zakresie
  obowiązkowych zadań własnych oraz zadań zleconych. Do dnia ustalenia budżetu
  przez regionalną izbę obrachunkową podstawą gospodarki finansowej jest
  projekt uchwały, o której mowa w ust. 1.
                                       
                                   Art. 124.
1. Uchwała budżetowa jednostki samorządu terytorialnego określa:
   1) prognozowane dochody jednostki samorządu terytorialnego według
     ważniejszych źródeł i działów klasyfikacji,
   2) wydatki budżetu jednostki samorządu terytorialnego w podziale na działy
     i rozdziały klasyfikacji wydatków, z wyodrębnieniem:
     a) wydatków bieżących, w tym w szczególności:
        - wynagrodzeń i pochodnych od wynagrodzeń,
        -  dotacji,
        -  wydatków na obsługę długu jednostki samorządu terytorialnego,
        -  wydatków z tytułu poręczeń i gwarancji udzielonych przez jednostkę
         samorządu terytorialnego,
     b) wydatków majątkowych,
   3) źródła pokrycia deficytu lub przeznaczenie nadwyżki budżetu jednostki
     samorządu terytorialnego,
   4) wydatki związane z wieloletnimi programami inwestycyjnymi, z wyod
     rębnieniem wydatków na finansowanie poszczególnych programów,
   5) plany przychodów i wydatków zakładów budżetowych, gospodarstw
     pomocniczych jednostek budżetowych i środków specjalnych,
   6) plany przychodów i wydatków funduszy celowych,
   7) upoważnienia dla zarządu jednostki samorządu terytorialnego do zacią
     gania długu oraz do spłat zobowiązań jednostki samorządu terytorialnego,
   8) zakres i kwoty dotacji przedmiotowych,
   9) dochody i wydatki związane z realizacją zadań z zakresu administracji
     rządowej i innych zadań zleconych jednostce samorządu terytorialnego
     ustawami,
  10) dotacje,
  11) dochody i wydatki związane z realizacją zadań wspólnych realizowanych w
     drodze umów lub porozumień między jednostkami samorządu terytorialnego,
     w budżecie jednostki samorządu terytorialnego, której powierzono reali
     zację tych zadań.
2. Uchwała budżetowa jednostki samorządu terytorialnego może zawierać:
   1) upoważnienie dla zarządu jednostki samorządu terytorialnego do zacią
     gania kredytów i pożyczek oraz emisji papierów wartościowych na pokrycie
     występującego w ciągu roku budżetowego deficytu budżetu jednostki
     samorządu terytorialnego,
   2) upoważnienie dla zarządu jednostki samorządu terytorialnego do doko
     nywania zmian w budżecie, w zakresie określonym w art. 128 ust. 2,
   3) inne postanowienia dotyczące wykonywania budżetu jednostki samorządu
     terytorialnego.
3. W uchwale budżetowej gminy określa się także dochody z tytułu wydawania
  zezwoleń na sprzedaż napojów alkoholowych i wydatki na realizację zadań
  określonych w programie profilaktyki i rozwiązywania problemów alkoholowych.
4. Uchwała budżetowa gminy może również określać:
   1) wydatki jednostek pomocniczych gminy,
   2) uprawnienia jednostki pomocniczej do prowadzenia gospodarki finansowej w
     ramach budżetu gminy.
                                       
                                  Rozdział 3
            Wykonywanie budżetu jednostki samorządu terytorialnego
                                       
                                   Art. 125.
1. W terminie 7 dni od dnia przekazania projektu uchwały budżetowej organowi
  stanowiącemu jednostki samorządu terytorialnego zarząd jednostki samorządu
  terytorialnego przekazuje podległym jednostkom informacje niezbędne
  do opracowania projektów ich planów finansowych.
2. Jednostki, o których mowa w ust. 1, opracowują projekty planów finansowych
  w terminie 30 dni od dnia otrzymania danych, o których mowa w ust. 1, nie
  później jednak niż do dnia 22 grudnia.
                                       
                                   Art. 126.
1. W terminie 21 dni od dnia uchwalenia uchwały budżetowej zarząd jednostki
  samorządu terytorialnego:
   1) opracowuje układ wykonawczy budżetu jednostki samorządu terytorialnego w
     szczegółowości określonej w art. 89 ust. 2,
   2) przekazuje podległym jednostkom informacje o ostatecznych kwotach
     dochodów i wydatków tych jednostek oraz wysokości dotacji i wpłat
     do budżetu,
   3) opracowuje plan finansowy zadań z zakresu administracji rządowej
     oraz innych zadań zleconych jednostce samorządu terytorialnego ustawami,
     przyjmując jako podstawę dla tego planu kwotę dotacji przyznanych na ten
     cel w danym roku budżetowym oraz wielkość dochodów związanych z
     realizacją tych zadań, które podlegają przekazaniu do budżetu państwa.
2. Jednostki organizacyjne jednostki samorządu terytorialnego dostosowują pro
  jekty planów do uchwały budżetowej.
3. W planie finansowym urzędu jednostki samorządu terytorialnego ujmuje się
  wszystkie wydatki budżetowe nie ujęte w planach finansowych innych jednostek
  budżetowych, w tym wydatki związane z funkcjonowaniem organu stanowiącego i
  zarządu jednostki samorządu terytorialnego.
4. W planie, o którym mowa w ust. 3, ujmuje się także:
   1) dotacje dla zakładów budżetowych i gospodarstw pomocniczych jednostek
     budżetowych,
   2) pozostałe dotacje i środki przekazywane na rzecz budżetów innych jed
     nostek samorządu terytorialnego i związków komunalnych,
   3) wpłaty na rzecz związków jednostek samorządu terytorialnego,
   4) płatności oraz składki wpłacane na rzecz instytucji krajowych i zagra
     nicznych.
5. Minister Finansów określi, w drodze rozporządzenia, szczegółowe zasady,
  tryb i terminy opracowywania planów finansowych zadań z zakresu admi
  nistracji rządowej oraz innych zadań zleconych jednostkom samorządu tery
  torialnego ustawami oraz przekazywania jednostkom samorządu terytorialnego
  dotacji celowych na realizację tych zadań.
6. W rozporządzeniu, o którym mowa w ust. 5, Minister Finansów określi
  w szczególności:
   1) terminy przekazywania jednostkom samorządu terytorialnego przez
     dysponentów części budżetowych informacji o kwocie dotacji celowych,
   2) szczegółowość, z jaką jest opracowywany plan finansowy.
                                       
                                   Art. 127.
Zarząd jednostki samorządu terytorialnego sprawuje ogólny nadzór nad reali
zacją, określonych uchwałą budżetową, dochodów i wydatków budżetu jednostki
samorządu terytorialnego.
                                       
                                   Art. 128.
1. W toku wykonywania budżetu zarząd może, po uzyskaniu pozytywnej opinii
  komisji właściwej do spraw budżetu, dokonywać zmian w planie dochodów i
  wydatków budżetu jednostki samorządu terytorialnego polegających na:
   1) zmianach planu dochodów i wydatków związanych z wprowadzanymi w trakcie
     roku budżetowego zmianami kwot dotacji celowych przekazywanych z budżetu
     państwa oraz z budżetów innych jednostek samorządu terytorialnego,
   2) przenoszeniu wydatków z rezerw budżetowych, zgodnie z planowanym
     przeznaczeniem wydatków,
   3) zmianach w planie dochodów jednostki samorządu terytorialnego,
     wynikających ze zmian kwot subwencji w wyniku podziału rezerw.
2. Organ stanowiący jednostki samorządu terytorialnego może upoważnić zarząd
  do:
   1) dokonywania innych zmian w planie wydatków, z wyłączeniem przeniesień
     wydatków między działami,
   2) przekazania niektórych uprawnień do dokonywania przeniesień planowanych
     wydatków innym jednostkom organizacyjnym jednostki samorządu
     terytorialnego.
3. Kierownicy jednostek organizacyjnych dokonujący przeniesień planowanych
  wydatków na podstawie uprawnień, o których mowa w ust. 2 pkt 2, wprowadzając
  zmiany w planach finansowych informują o dokonanych przeniesieniach zarząd
  jednostki samorządu terytorialnego.
                                       
                                   Art. 129.
1. W toku wykonywania budżetu jednostki samorządu terytorialnego obowiązują
  odpowiednio zasady gospodarki finansowej określone w art. 92.
2. Pobrane przez jednostkę samorządu terytorialnego dochody związane z reali
  zacją zadań z zakresu administracji rządowej oraz innych zadań zleconych
  jednostkom samorządu terytorialnego ustawami, zarząd jednostki samorządu
  terytorialnego odprowadza na rachunek dochodów budżetu państwa w trybie
  i terminie określonych w rozporządzeniu Ministra Finansów, o którym mowa w
  art. 126 ust. 5.
                                       
                                   Art. 130.
1. Nie zrealizowane kwoty wydatków zamieszczonych w budżecie jednostki sa
  morządu terytorialnego wygasają z upływem roku budżetowego, z zastrzeżeniem
  art. 102 ust. 2.
2. Organ stanowiący jednostki samorządu terytorialnego może ustalić wykaz
  wydatków, do których nie stosuje się przepisu ust. 1 oraz określić
  ostateczny termin dokonania każdego wydatku ujętego w tym wykazie.
3. Łącznie z wykazem wydatków, które nie wygasają z upływem roku budżetowego,
  organ stanowiący ustala plan finansowy tych wydatków w podziale na działy i
  rozdziały klasyfikacji wydatków z wyodrębnieniem wydatków majątkowych.
4. Środki finansowe na wydatki ujęte w wykazie, o którym mowa w ust. 3, są
  gromadzone na wyodrębnionym subkoncie podstawowego rachunku bankowego
  jednostki samorządu terytorialnego.
                                       
                                   Art. 131.
1. W przypadkach określonych w art. 100 ust. 1 zarząd jednostki samorządu te
  rytorialnego może podjąć decyzję o blokowaniu planowanych wydatków
  budżetowych.
2. O podjętej decyzji zarząd jednostki samorządu terytorialnego zawiadamia
  organ stanowiący jednostki samorządu terytorialnego.
3. Zarząd jednostki samorządu terytorialnego, może po uzyskaniu pozytywnej
  opinii komisji właściwej do spraw budżetu, przenieść zablokowane kwoty
  wydatków do rezerwy celowej, z tym, że decyzje o przeznaczeniu tych środków
  podejmuje organ stanowiący jednostki samorządu terytorialnego.
                                       
                                   Art. 132.
Kierownik jednostki budżetowej jednostki samorządu terytorialnego może, w celu
realizacji zadań, zaciągać zobowiązania pieniężne do wysokości kwot wydatków
określonych w zatwierdzonym planie finansowym jednostki.
                                       
                                   Art. 133.
1. Czynności prawnych polegających na zaciąganiu kredytów i pożyczek oraz
  udzielaniu pożyczek, poręczeń i gwarancji oraz emisji papierów wartościowych
  dokonują dwaj członkowie zarządu wskazani w uchwale przez zarząd. Dla
  ważności tych czynności konieczna jest kontrasygnata skarbnika jednostki
  samorządu terytorialnego.
2. Skarbnik, który odmówi kontrasygnaty, dokonuje jej na pisemne polecenie
  przewodniczącego zarządu jednostki samorządu terytorialnego, z wyjątkiem
  przypadku, gdy wykonanie polecenia stanowiłoby przestępstwo albo
  wykroczenie; w takim przypadku powiadamia o tym organ stanowiący i
  regionalną izbę obrachunkową.
                                       
                                   Art. 134.
1. Bankową obsługę budżetu jednostki samorządu terytorialnego wykonuje bank
  wybrany przez organ stanowiący danej jednostki w trybie określonym w
  przepisach o zamówieniach publicznych.
2. Zasady wykonywania obsługi bankowej określa umowa zawarta między zarządem
  jednostki samorządu terytorialnego a bankiem.
3. Organ stanowiący jednostki samorządu terytorialnego może upoważnić zarząd
  danej jednostki do lokowania wolnych środków budżetowych na rachunkach w
  innych bankach.
4. Zarząd jednostki samorządu terytorialnego może w granicach upoważnień
  zawartych w uchwale budżetowej zaciągać kredyty bankowe w wybranych przez
  siebie bankach.
                                       
                                   Art. 135.
1. Zarząd jednostki samorządu terytorialnego przedstawia organowi stanowią
  cemu jednostki samorządu terytorialnego i regionalnej izbie obrachunkowej
  informację o przebiegu wykonania budżetu jednostki samorządu terytorialnego
  za I półrocze, w terminie do dnia 31 sierpnia.
2. Zakres i formę informacji, o której mowa w ust. 1, określa organ
  stanowiący jednostki samorządu terytorialnego.
                                       
                                   Art. 136.
1. Zarząd jednostki samorządu terytorialnego przedstawia organowi
  stanowiącemu sprawozdanie roczne z wykonania budżetu jednostki samorządu
  terytorialnego zawierające zestawienie dochodów i wydatków wynikające z
  zamknięć rachunków budżetów jednostki samorządu terytorialnego, w terminie
  do dnia 31 marca następnego roku, w szczegółowości nie mniejszej niż  w
  uchwale budżetowej i przesyła   regionalnej izbie obrachunkowej.
2. Organ stanowiący jednostki samorządu terytorialnego rozpatruje
  sprawozdanie z wykonania budżetu jednostki samorządu terytorialnego w
  terminie do dnia 30 kwietnia roku następnego po roku sprawozdawczym i
  podejmuje uchwałę w sprawie udzielenia absolutorium organowi wykonawczemu.
                                    Dział V
        Odpowiedzialność za naruszenie dyscypliny finansów publicznych
                                       
                                  Rozdział 1
                           Zasady odpowiedzialności
                                       
                                   Art. 137.
Odpowiedzialność za naruszenie dyscypliny finansów publicznych ponoszą
pracownicy sektora finansów publicznych oraz inne osoby dysponujące środkami
publicznymi, w tym osoby odpowiedzialne za gospodarowanie środkami publicznymi
przekazanymi podmiotom spoza sektora finansów publicznych.
                                       
                                   Art. 138.
1. Naruszeniem dyscypliny finansów publicznych jest popełnienie czynu
  polegającego na:
   1) zaniechaniu ustalenia należności Skarbu Państwa, jednostki samorządu
     terytorialnego lub innej jednostki sektora finansów publicznych, a także
     pobraniu, ustaleniu lub dochodzeniu jej w wysokości niższej niż wy
     nikająca z prawidłowego obliczenia oraz niezgodnym z przepisami jej
     umorzeniu lub dopuszczeniu do przedawnienia,
   2) przekroczeniu zakresu upoważnienia do dokonywania wydatków ze środków
     publicznych,
   3) przekroczeniu uprawnień do dokonania zmian w budżecie lub w planie
     jednostki budżetowej, zakładu budżetowego, gospodarstwa pomocniczego
     jednostki budżetowej lub funduszu celowego,
   4) niezgodnym z przeznaczeniem wykorzystaniu środków publicznych
     otrzymanych z rezerwy budżetowej oraz dotacji z budżetu lub z funduszu
     celowego,
   5) niezgodnym z przeznaczeniem wykorzystaniu środków funduszu celowego,
   6) niedokonaniu pełnej i terminowej wpłaty do budżetu przez zakład bud
     żetowy lub gospodarstwo pomocnicze jednostki budżetowej,
   7) przekroczeniu zakresu upoważnienia do zaciągnięcia zobowiązań obcią
     żających budżet,
   8) wypłaceniu wynagrodzeń w jednostce sektora finansów publicznych
     bez jednoczesnego wykonania, wynikającego z ustaw szczególnych,
     a ciążącego na pracodawcy, obowiązku pobrania, odprowadzenia
     lub opłacenia świadczeń lub składek,
   9) naruszeniu zasad udzielania dotacji z budżetu,
  10) przeznaczeniu dochodów uzyskanych przez jednostkę budżetową na wydatki
     ponoszone w tej jednostce,
  11) dopuszczeniu się zwłoki w regulowaniu zobowiązań jednostki sektora
     finansów publicznych powodującej uszczuplenie środków publicznych wskutek
     zapłaty odsetek za opóźnienie w zapłacie,
  12) naruszeniu zasady, formy lub trybu postępowania przy udzieleniu zamó
     wienia publicznego, ustalonych ustawą, o której mowa w art. 28 ust. 4,
  13) zaniechaniu przeprowadzenia i rozliczenia inwentaryzacji lub dokonaniu
     inwentaryzacji w sposób niezgodny ze stanem rzeczywistym,
  14) wykazaniu w sprawozdaniu budżetowym danych niezgodnych z danymi
     wynikającymi z ewidencji księgowej,
  15) zaniechaniu przez kierownika jednostki sektora finansów publicznych
     zawiadomienia rzecznika dyscypliny finansów publicznych o ujawnionym
     naruszeniu dyscypliny finansów publicznych,
  16) zawinionej zwłoce w złożeniu przez rzecznika dyscypliny finansów
     publicznych wniosku o ukaranie  oraz zawinionej zwłoce w prowadzeniu
     przez komisję orzekającą postępowania w sprawie o naruszenie dyscypliny
     finansów publicznych,
  17) zwłoce lub zaniechaniu wykonania prawomocnego orzeczenia komisji
     orzekającej w sprawach o naruszenie dyscypliny finansów publicznych.
2. Naruszeniem dyscypliny finansów publicznych jest również dopuszczenie
  przez kierownika jednostki lub innego przełożonego  do uszczuplenia wpływów
  należnych budżetowi państwa lub budżetowi jednostki samorządu terytorialnego
  wskutek zaniedbań w przedmiocie organizacji pracy  i kierowania jednostką.
3. Kierownik jednostki lub inny przełożony pracownika ponosi odpowiedzialność
  za naruszenie dyscypliny finansów publicznych także w przypadku dopuszczenia
  do naruszenia dyscypliny finansów publicznych przez zaniedbanie obowiązków w
  zakresie nadzoru.
                                   Art. 139.
1. Nie stanowi naruszenia dyscypliny finansów publicznych działanie określone
  w art. 138 w ust. 1 pkt 2, 4, 5, 7 i 10 podjęte wyłącznie w celu
  zapobieżenia szkodzie w mieniu publicznym lub usunięcia takiej szkody, albo
  ograniczenia społecznych skutków zdarzenia losowego.
2. Przepisy art. 138 ust. 1 pkt 1 nie mają zastosowania do należności
  podatkowych oraz do należności celnych pobieranych w ruchu osobowym.
                                   Art. 140.
Nie dochodzi się odpowiedzialności za naruszenie dyscypliny finansów
publicznych za czyn określony w art. 138 ust. 1 pkt 1, 2, 4, 7 i 11 polegający
na uszczupleniu środków publicznych, przekroczeniu uprawnień do ich
wydatkowania lub zaciągnięcia zobowiązań o kwotę nie przekraczającą łącznie
przeciętnego miesięcznego wynagrodzenia ogłoszonego przed dniem wydania
orzeczenia przez komisję orzekającą przez Prezesa Głównego Urzędu
Statystycznego w Dzienniku Urzędowym Rzeczypospolitej Polskiej "Monitor
Polski",  zgodnie z art. 5 ust. 7 ustawy z dnia 4 marca 1994 r. o zakładowym
funduszu świadczeń socjalnych (Dz.U. z 1996 r. Nr 70, poz. 335, Nr 118,
poz. 561, Nr 139, poz. 647 i Nr 147, poz. 686 oraz z 1997 r. Nr 82, poz. 518 i
Nr 121, poz. 770).
                                   Art. 141.
1. Odpowiedzialność za naruszenie dyscypliny finansów publicznych jest
  ponoszona zarówno za umyślne, jak i nieumyślne działania i zaniechania,
  chyba że naruszenia nie można było uniknąć mimo dołożenia najwyższej
  staranności, wymaganej od osób odpowiedzialnych za dobro finansów
  publicznych.
2. Umyślne naruszenie dyscypliny finansów publicznych zachodzi wtedy, gdy
  sprawca ma zamiar popełnienia czynu zabronionego, to jest chce go popełnić
  albo przewidując możliwość jego popełnienia na to się godzi.
3. Nieumyślne naruszenie dyscypliny finansów publicznych zachodzi, jeżeli
  sprawca nie mając zamiaru jego popełnienia, popełnia je jednak na skutek
  niezachowania ostrożności wymaganej w danych okolicznościach, mimo że
  możliwość popełnienia czynu karalnego przewidywał albo mógł przewidzieć.
                                       
                                   Art. 142.
W sprawach o naruszenie dyscypliny finansów publicznych stosuje się
odpowiednio przepisy art. 2, art. 4, art. 7 i art. 17 ustawy z dnia 20 maja
1991 r. - Kodeks wykroczeń (Dz.U. Nr 12, poz. 114, z 1981 r. Nr 24 poz. 124, z
1982 r. Nr 16, poz. 125, z 1983 r. Nr 6, poz. 35 i Nr 44, poz. 203, z 1984 r.
Nr 54, poz. 275, z 1985 r. Nr 14, poz.60 i Nr 23, poz.100, z 1986 r. Nr 39,
poz. 193, z 1988 r. Nr 20, poz. 135 i Nr 41, poz. 324, z 1989 r. Nr 34, poz.
180, z 1990 r. Nr 51, poz. 297, Nr 72, poz. 422 i Nr 86, poz. 504, z 1991 r.
Nr 75, poz. 332 i Nr 91 poz. 408, z 1992 r. Nr 24, poz. 101, z 1994 r. Nr 123,
poz. 600, z 1995 r. Nr 6, poz.29, Nr 60, poz. 310 i Nr 95 poz. 475,z 1997 r.
Nr 54 poz. 349, Nr 60, poz. 369, Nr 85 poz. 539, Nr 98, poz. 602, Nr 104, poz.
661, Nr 106, poz. 677, Nr 111, poz. 724, Nr 123, poz. 779, Nr 133, poz. 884 i
Nr 141, poz. 942 i z 1998 r. Nr 113, poz. 717).
                                   Art. 143.
1. Odpowiedzialność za naruszenie dyscypliny finansów publicznych jest nieza
  leżna od innej odpowiedzialności określonej przepisami prawa, z zastrzeże
  niem przepisów ust. 2 i 3.
2. W razie wszczęcia postępowania karnego lub karnego skarbowego w związku
  z przestępstwem stanowiącym równocześnie naruszenie dyscypliny finansów
  publicznych, postępowanie o naruszenie dyscypliny finansów publicznych
  zawiesza się do czasu zakończenia postępowania karnego lub karnego
  skarbowego.
3. W razie prawomocnego skazania za przestępstwo stanowiące również naru
  szenie dyscypliny finansów publicznych, wszczęte postępowanie o naruszenie
  dyscypliny finansów publicznych podlega umorzeniu; nie podlegają ściągnięciu
  wymierzone i nie wyegzekwowane kary pieniężne.
                                       
                                   Art. 144.
Pracownik, który otrzymał do wykonania polecenie naruszające dyscyplinę
finansów publicznych, nie ponosi odpowiedzialności, jeżeli przed wykonaniem
polecenia zgłosił pisemnie swojemu przełożonemu odpowiednie zastrzeżenie i,
pomimo tego zastrzeżenia, otrzymał pisemne potwierdzenie polecenia; w tym
przypadku odpowiedzialność ponosi kierownik jednostki lub inny przełożony
pracownika, który wydał takie polecenie. Pisemne polecenie nie zwalnia
pracownika od odpowiedzialności w przypadku, gdy wykonanie polecenia stanowi
przestępstwo lub wykroczenie.
                                       
                                   Art. 145.
1. Prawomocne orzeczenie lub postanowienie komisji orzekającej stwierdzające,
  że nastąpiło istotne uchybienie w czynnościach organu państwowego,
  samorządowego lub innej jednostki sektora finansów publicznych, sprzyjające
  naruszaniu dyscypliny finansów publicznych, przekazuje się do wiadomości
  Ministrowi Finansów.
2. Jeżeli uchybienia, o którym mowa w ust. 1, dopuścił się sprawca naruszenia
  dyscypliny finansów publicznych, komisja orzekająca poza wymierzeniem kary,
  występuje w orzeczeniu do jego pracodawcy o rozważenie celowości dalszego
  zatrudniania ukaranego na zajmowanym stanowisku i zawiadamia o tym Ministra
  Finansów.
                                       
                                   Art. 146.
1. Karalność naruszenia dyscypliny  finansów publicznych ustaje, jeżeli od
  czasu jego popełnienia upłynęły 3 lata; jeżeli w tym okresie wszczęto
  postępowanie, karalność naruszenia dyscypliny finansów publicznych ustaje z
  upływem 2 lat od daty wszczęcia postępowania.
2. W razie uchylenia prawomocnego rozstrzygnięcia, orzekanie przedawnia się
  po upływie 2 lat od daty uchylenia prawomocnego rozstrzygnięcia.
3. Stwierdzenie nieważności lub uchylenie prawomocnego rozstrzygnięcia na
  niekorzyść obwinionego nie może nastąpić, jeżeli od daty jego
  uprawomocnienia upłynęło 6 miesięcy.
4. Nie stwierdza się nieważności i nie uchyla prawomocnego rozstrzygnięcia,
  jeżeli od dnia jego uprawomocnienia upłynął rok.
5. Nie stwierdza się nieważności prawomocnego orzeczenia o ukaraniu po
  zatarciu kary.
                                       
                                  Rozdział  2
                                     Kary
                                       
                                   Art. 147.
1. Karami za naruszenie dyscypliny finansów publicznych są:
   1) upomnienie,
   2) nagana,
   3) kara pieniężna,
   4) zakaz pełnienia funkcji kierowniczych związanych z dysponowaniem
     środkami publicznymi na okres od roku do 5 lat od dnia uprawomocnienia
     orzeczenia.
2. Karę pieniężną wymierza się w wysokości od jednomiesięcznego do trzymie
  sięcznego wynagrodzenia pracowniczego, o którym mowa w art. 140, z zas
  trzeżeniem ust. 3.
3. Jeżeli wynagrodzenie osoby dopuszczającej się naruszenia dyscypliny
  finansów publicznych, obliczone jak wynagrodzenie za urlop wypoczynkowy
  należny w roku, w którym czyn popełniono, jest wyższe od wynagrodzenia, o
  którym mowa w art. 140, karę pieniężną wymierza się w wysokości od
  jednomiesięcznego do trzymiesięcznego wyższego wynagrodzenia.
4. Karę przewidzianą w ust. 1 pkt 4 wymierza się wyłącznie w przypadkach
  rażącego naruszenia dyscypliny finansów publicznych, przewidzianego w art.
  138 ust. 1 pkt 1, 2, 4, 5, 7, 9, 11 i 12.
5. Ukaranie karą przewidzianą w ust. 1 pkt 4 wyklucza, przez czas określony w
  orzeczeniu o ukaraniu, możliwość pełnienia funkcji:
   1) kierownika, zastępcy kierownika lub dyrektora generalnego,
   2) członka zarządu,
   3) skarbnika, głównego księgowego lub zastępcy głównego księgowego,
   4) kierownika lub zastępcy kierownika komórki bezpośrednio odpowiedzialnej
     za wykonywanie budżetu lub planu finansowego
   jednostki sektora finansów publicznych.
   
                                   Art. 148.
1. Komisja orzekająca w sprawach o naruszenie dyscypliny finansów publicznych
  wymierza karę według swego uznania, w granicach przewidzianych w ustawie,
  biorąc pod uwagę stopień winy oraz skutki i stopień szkodliwości czynu dla
  ładu finansów publicznych, uwzględniając cele kary w zakresie społecznego
  oddziaływania oraz cele zapobiegawcze i wychowawcze, które ma osiągnąć w
  stosunku do ukaranego.
2. W przypadku stwierdzenia umyślnego naruszenia dyscypliny finansów
  publicznych oraz w przypadku, gdy dana osoba była już przed popełnieniem
  czynu karana za naruszenie dyscypliny budżetowej lub dyscypliny finansów
  publicznych, wymierza się karę surowszą niż upomnienie.
3. Jeżeli obwiniony dopuścił się kilku czynów, a sprawa o te czyny jest
  objęta jednym postępowaniem, wymierza się jedną karę łączną za wszystkie
  czyny.
                                   Art. 149.
1. Okoliczności wpływające na wymiar kary uwzględnia się tylko co do osoby,
  której dotyczą.
2. Wymierzając karę, organ orzekający uwzględnia pobudki, okoliczności i
  sposób działania, jak również właściwości, warunki osobiste i majątkowe
  sprawcy, staż pracy i doświadczenie zawodowe oraz zachowanie się po
  popełnieniu czynu.
3. Jako okoliczności łagodzące uwzględnia się w szczególności:
   1) działanie z pobudek zasługujących na uwzględnienie,
   2) wyróżnianie się przez sprawcę, przed popełnieniem czynu karalnego,
     spełnianiem obowiązków, zwłaszcza obowiązków zawodowych,
   3) przyczynienie się do usunięcia szkodliwych następstw swego czynu lub
     podjęcie o to starań.
4. Jako okoliczności obciążające uwzględnia się w szczególności:
   1) działanie sprawcy w celu osiągnięcia bezprawnej korzyści majątkowej lub
     innych nagannych pobudek,
   2) działanie w  sposób zasługujący na szczególne potępienie lub
     zaniechaniem obowiązku szczególnej staranności zawodowej,
   3) uprzednie ukaranie sprawcy za czyn podobnego rodzaju.
   
                                   Art. 150.
1. W przypadkach zasługujących na szczególne uwzględnienie można, biorąc pod
  uwagę charakter i okoliczności czynu lub właściwości i warunki osobiste
  sprawcy, zastosować nadzwyczajne złagodzenie kary lub odstąpić od
  wymierzania kary.
2. Nadzwyczajne złagodzenie kary polega na wymierzeniu kary poniżej dolnej
  granicy ustawowego zagrożenia albo kary łagodniejszego rodzaju.
3. Odstąpienia od wymierzenia kary nie stosuje się wobec sprawcy umyślnego
  naruszenia dyscypliny finansów publicznych lub sprawcy karanego uprzednio za
  naruszenie dyscypliny finansów publicznych.
                                   Art. 151.
1. Ukaranie pracownika jednostki sektora finansów publicznych za naruszenie
  dyscypliny finansów publicznych karą nagany lub karą pieniężną jest rów
  noznaczne z jego ujemną oceną kwalifikacyjną, przewidzianą w odrębnych
  ustawach i rodzi skutki w tych ustawach przewidziane.
2. Pracownik jednostki sektora finansów publicznych ponownie ukarany za na
  ruszenie dyscypliny budżetowej lub dyscypliny finansów publicznych, traci
  prawo do wyróżnień, premii pieniężnych regulaminowych i uznaniowych do czasu
  zatarcia kary.
3. Ukaranie pracownika jednostki spoza sektora finansów publicznych za naru
  szenie dyscypliny finansów publicznych nie ogranicza praw Skarbu Państwa ani
  praw jednostki samorządu terytorialnego do dochodzenia wyrównania uszczerbku
  środków publicznych.
4. Prawomocne ukaranie karą przewidzianą w art. 147 ust. 1 pkt 4 podlega
  rejestracji w rejestrze prowadzonym przez Główną Komisję Orzekającą w
  sprawach o naruszenie  dyscypliny finansów publicznych  przy Ministrze
  Finansów przez czas, na jaki orzeczono zakaz pełnienia funkcji związanych z
  dysponowaniem środkami publicznymi.
5. Przed nawiązaniem stosunku pracy z osobą, której powierzona ma być funkcja
  wymieniona w art. 147 ust. 5, pracodawca występuje do Głównej Komisji
  Orzekającej z pytaniem, czy kandydat figuruje w rejestrze, o jakim mowa w
  ust. 4.
                                   Art. 152.
1. Każdy uznany za winnego naruszenia dyscypliny finansów publicznych zwraca
  - na rzecz Skarbu Państwa - koszty postępowania. Koszty te określa się
  ryczałtowo w wysokości 10% wynagrodzenia, o którym mowa w art. 140.
2. W przypadku uniewinnienia obwinionego lub umorzenia postępowania koszty
  postępowania ponosi Skarb Państwa.
3. Rozstrzygnięcie o zwrocie kosztów postępowania zamieszcza się w orzeczeniu
  lub postanowieniu.
4. Kary pieniężne i zwrot kosztów postępowania egzekwuje się na rzecz Skarbu
  Państwa w trybie ustalonym ustawą o postępowaniu egzekucyjnym w
  administracji.
                                       
                                   Art. 153.
1. Przewodniczący organu orzekającego w pierwszej instancji kieruje do
  wykonania prawomocne rozstrzygnięcia oraz egzekwuje kary pieniężne i koszty
  postępowania.
2. Prawomocne rozstrzygnięcie doręcza się obwinionemu, oskarżycielowi
  pierwszej instancji, kierownikowi jednostki, której rozstrzygnięcie dotyczy
  i jednostki, w której zatrudniony jest ukarany lub, jeżeli karę nałożono na
  kierownika jednostki, jednostce nadrzędnej. Przekazując prawomocne
  orzeczenie o ukaraniu poucza się kierownika jednostki o skutkach ukarania,
  przewidzianych w art. 151.
                                   Art. 154.
1. Nie można wykonać kary za naruszenie dyscypliny finansów publicznych,
  ani egzekwować orzeczonych kosztów postępowania, jeżeli od dnia upra
  womocnienia się orzeczenia upłynął rok. Przedawnienie wykonania kary
  pieniężnej nie biegnie w okresie odroczenia tej kary lub jej spłaty w ustalo
  nych ratach.
 2. Przedawnienie wykonania i zatarcie kary przewidzianej w art. 147 ust. 1
  pkt 4, orzeczonej na czas dłuższy niż 2 lata następuje po upływie czasu, na
  jaki ją orzeczono, poczynając od uprawomocnienia orzeczenia.
                                   Art. 155.
1. Zatarcie kary za naruszenie dyscypliny finansów publicznych następuje
  z mocy prawa, jeżeli od wykonania kary lub przedawnienia jej wykonania
  upłynęły dwa lata.
2. Na wniosek ukaranego, jego przełożonego lub kierownika jednostki
  nadrzędnej  poparty przez głównego rzecznika dyscypliny finansów
  publicznych, Minister Finansów może, z wyłączeniem pracowników organów
  wymienionych w art. 161, postanowić o zatarciu kary za naruszenie dyscypliny
  finansów publicznych przed upływem terminu, o którym mowa w ust. 1.
3. Na postanowienie, o którym mowa w ust. 2, zażalenie nie przysługuje.
                                   Art. 156.
1. Prezes Rady Ministrów może, z wyłączeniem pracowników organów wymienionych
  w art. 161, złagodzić, darować lub darować i puścić w niepamięć prawomocnie
  orzeczoną karę za naruszenie dyscypliny finansów publicznych.
2. Wyegzekwowana kara  pieniężna oraz koszty postępowania nie ulegają
  zwrotowi.
3.  Na postanowienie, o którym mowa w ust. 1, zażalenie nie przysługuje.
                                   Art. 157.
W stosunku do pracowników organów wymienionych w art. 161 uprawnienia, o
których mowa w art. 155 ust. 2 i art. 156 ust. 1,  przysługują kierownikom
tych organów.
                                       
                                  Rozdział 3
                         Strony i  komisje orzekające
                                       
                                   Art. 158.
1. Stronami postępowania w sprawach o naruszenie dyscypliny finansów
  publicznych są obwiniony i rzecznik dyscypliny finansów publicznych, jako
  oskarżyciel.
2. Obwinionym jest osoba, wobec której rzecznik dyscypliny finansów
  publicznych złożył wniosek o ukaranie za naruszenie dyscypliny finansów
  publicznych.
3. Obwiniony może korzystać z pomocy obrońcy.
                                   Art. 159.
1. Głównego rzecznika dyscypliny finansów publicznych oraz jego zastępców
  powołuje i odwołuje Prezes Rady Ministrów na wniosek Ministra Finansów.
2. Główny rzecznik dyscypliny finansów publicznych jest w zakresie sprawo
  wanej funkcji przełożonym rzeczników dyscypliny finansów publicznych
  właściwych w sprawach rozpoznawanych w pierwszej instancji.
3. Rzeczników dyscypliny finansów publicznych właściwych w pierwszej
  instancji  i ich zastępców powołuje i odwołuje główny rzecznik dyscypliny
  finansów publicznych.
                                       
                                   Art. 160.
1. Organami orzekającymi pierwszej instancji, z zastrzeżeniem art. 161, są:
   1) resortowe komisje orzekające w sprawach o naruszenie dyscypliny finansów
     publicznych przy ministrach lub przewodniczących komitetów wchodzących w
     skład Rady Ministrów oraz komisja orzekająca przy Szefie Kancelarii
     Prezesa Rady Ministrów,
   2) komisje orzekające w sprawach o naruszenie dyscypliny finansów
     publicznych  przy wojewodach,
   3)  komisje orzekające w sprawach o naruszenie dyscypliny finansów
     publicznych przy regionalnych izbach obrachunkowych.
2. Organem orzekającym w sprawach o naruszenie dyscypliny finansów
  publicznych drugiej instancji jest Główna Komisja Orzekająca przy Ministrze
  Finansów.
3. Komisje orzekające,  wymienione w ust. 1:
   1) w pkt 1 - są właściwe w sprawach dotyczących realizacji budżetu w
     zakresie działów administracji rządowej, którymi kieruje lub które
     nadzoruje  minister albo przewodniczący komitetu  wchodzący w skład Rady
     Ministrów,
   2) w pkt 2 - są właściwe w sprawach dotyczących realizacji budżetu
     wojewody,
   3) w pkt 3 - są właściwe w sprawach dotyczących realizacji budżetów
     jednostek samorządu terytorialnego.
   
                                   Art. 161.
1. Organem orzekającym w pierwszej instancji w sprawach o naruszenie
  dyscypliny finansów publicznych w zakresie dotyczącym Kancelarii Sejmu,
  Kancelarii Senatu, Kancelarii Prezydenta Rzeczypospolitej Polskiej, Sądu
  Najwyższego, Naczelnego Sądu Administracyjnego, Trybunału Konstytucyjnego,
  Najwyższej Izby Kontroli, Rzecznika Praw Obywatelskich, Krajowej Rady
  Radiofonii i Telewizji, Generalnego Inspektora Ochrony Danych Osobowych,
  Krajowego Biura Wyborczego, Państwowej Inspekcji Pracy i jednostek im
  podległych lub przez nich nadzorowanych, jest wspólna komisja orzekająca
  powołana przez Prezydenta Rzeczypospolitej Polskiej spośród kandydatów
  własnych oraz zgłoszonych przez  Marszałka Sejmu, Marszałka Senatu, Prezesa
  Najwyższej Izby Kontroli, Rzecznika Praw Obywatelskich, Przewodniczącego
  Krajowej Rady Radiofonii i Telewizji, Generalnego Inspektora Ochrony Danych
  Osobowych, Kierownika Krajowego Biura Wyborczego, Głównego Inspektora Pracy,
  Prezesów Sądów i Trybunału.
2. Przewodniczącego i zastępców przewodniczącego komisji, o której mowa w
  ust. 1 powołuje i odwołuje Prezydent Rzeczypospolitej Polskiej spośród jej
  członków, a rzecznika dyscypliny finansów publicznych właściwego w tym
  zakresie  i jego zastępcę powołuje i odwołuje Prezydent Rzeczypospolitej
  Polskiej spośród  kandydatów przedstawionych przez organy, wymienione w ust.
  1.
3. Prezydent Rzeczypospolitej Polskiej, w uzgodnieniu z organami wymienionymi
  w ust. 1, może ustalić, w drodze rozporządzenia:
   1) szczególne zasady organizacji pracy i tryb postępowania przed wspólną
     komisją orzekającą oraz zasady wykonywania prawomocnych rozstrzygnięć,
   2) tryb działania rzecznika dyscypliny finansów publicznych właściwego w
     sprawach rozpoznawanych przez wspólną komisję orzekającą,
   3) zakres jawności  rozpraw prowadzonych przez wspólną komisję orzekającą.
4. Siedzibę, warunki materialno-techniczne, obsługę prawną i administracyjną
  działania wspólnej komisji i rzecznika dyscypliny finansów publicznych, o
  którym mowa w ust. 2, zapewnia Kancelaria Prezydenta Rzeczypospolitej
  Polskiej. Ponosi ona także wydatki związane z ich funkcjonowaniem.
   
                                   Art. 162.
1. W skład komisji orzekających w sprawach o naruszenie dyscypliny finansów
  publicznych wchodzą: przewodniczący, jego zastępcy i członkowie.
2. Przewodniczącego, jego zastępców i pozostałych członków komisji pierwszej
  instancji powołuje i odwołuje odpowiednio właściwy minister, przewodniczący
  komitetu wchodzący w skład Rady Ministrów, Szef Kancelarii Prezesa Rady
  Ministrów lub wojewoda.
3. Tryb powołania przewodniczącego, zastępców przewodniczącego i członków
  komisji orzekającej przy regionalnej izbie obrachunkowej określa ustawa
  z dnia 7 października 1992 r. o regionalnych izbach obrachunkowych (Dz.U. Nr
  85, poz. 428, z 1994 r. Nr 76, poz. 344, z 1995 r. Nr 124, poz. 601,
  z 1996 r. Nr 58, poz. 262, Nr 106, poz. 496 oraz z 1997 r. Nr 28, poz. 153,
  Nr 41, poz. 255, Nr 106, poz. 679, Nr 113, poz. 734 i Nr 141, poz. 943).
4. Przewodniczącego i zastępców przewodniczącego Głównej Komisji Orzekającej
  powołuje i odwołuje Prezes Rady Ministrów na wniosek Ministra Finansów, a
  członków komisji powołuje i odwołuje Minister Finansów.
                                       
                                   Art. 163.
1. Członkowie komisji orzekających w sprawach o naruszenie dyscypliny
  finansów publicznych są w zakresie orzekania niezawiśli i podlegają tylko
  ustawom.
2. Kadencja komisji trwa 4 lata.
                                       
                                   Art. 164.
1. Osobom wchodzącym w skład komisji orzekających w sprawach o naruszenie
  dyscypliny finansów publicznych oraz rzecznikom dyscypliny finansów
  publicznych i ich zastępcom przysługuje ryczałtowe wynagrodzenie.
2. Członkom składu orzekającego komisji, oskarżycielowi i protokolantowi
  przysługuje ryczałtowe wynagrodzenie za udział w rozprawie lub posiedzeniu.
3. Kierownik jednostki będący pracodawcą osoby powołanej w skład komisji
  orzekającej, a także pełniącej funkcję rzecznika dyscypliny finansów
  publicznych lub jego zastępcy obowiązany jest zwolnić ją z obowiązków
  służbowych na czas niezbędny do wywiązania się ze sprawowanej funkcji.
  Pracownik jednostki sektora finansów publicznych zachowuje prawo do
  wynagrodzenia za ten czas.
                                       
                                  Rozdział 4
                              Zasady postępowania
                                       
                                   Art. 165.
1. Kierownik jednostki sektora finansów publicznych (jednostki korzystającej
  ze środków publicznych) oraz kierownik jednostki nadrzędnej, a także organ
  kontroli obowiązany jest niezwłocznie zawiadomić właściwego rzecznika
  dyscypliny finansów publicznych o ujawnionym naruszeniu dyscypliny finansów
  publicznych.
2. Rzecznik dyscypliny finansów publicznych może, w celu ustalenia czy
  istnieją podstawy do wystąpienia z wnioskiem o ukaranie i zebrania danych
  niezbędnych do sporządzenia takiego wniosku, albo do jego uzupełnienia lub
  sprawdzenia faktów podanych w zawiadomieniu, w granicach swojej właściwości,
  wzywać do złożenia zeznań, wyjaśnień i opinii oraz do wydawania albo
  okazania przedmiotu lub dokumentu mającego stanowić niezbędny dowód w
  sprawie.
                                       
                                   Art. 166.
1. Postępowanie w sprawach o naruszenie dyscypliny finansów publicznych
  wszczyna przewodniczący komisji orzekającej pierwszej instancji na podstawie
  wniosku o ukaranie złożonego przez rzecznika dyscypliny finansów
  publicznych, Ministra Finansów, Najwyższą Izbę Kontroli lub Prezesa
  Regionalnej Izby Obrachunkowej.
2. Wniosek o wszczęcie postępowania złożony przez Ministra Finansów lub
  Najwyższą Izbę Kontroli jest wiążący dla rzecznika dyscypliny finansów
  publicznych.
3. Oskarżyciel nie może, bez zgody Głównego Rzecznika dyscypliny finansów
  publicznych odstąpić od popierania wniosku o ukaranie złożonego przez
  Prezesa Regionalnej Izby Obrachunkowej.
                                       
                                   Art. 167.
1. W terminie 30 dni od otrzymania wniosku o ukaranie przewodniczący komisji
  orzekającej pierwszej instancji wszczyna postępowanie, wyznacza skład
  orzekający i termin rozprawy lub wydaje postanowienie o odmowie wszczęcia
  postępowania.
2. Na postanowienie o odmowie wszczęcia postępowania stronom oraz
  składającemu wniosek o ukaranie przysługuje zażalenie.
3. O wszczęciu postępowania przewodniczący komisji orzekającej zawiadamia
  strony i tego, kto złożył wniosek o ukaranie. Obwiniony wraz z
  zawiadomieniem o wszczęciu postępowania otrzymuje kopię wniosku o ukaranie.
  Kopię tego wniosku otrzymuje także rzecznik dyscypliny finansów publicznych,
  jeżeli wniosek o ukaranie złożył inny organ.
4. O wszczęciu postępowania zawiadamia się kierownika zakładu pracy
  obwinionego, a  jeżeli sprawa dotyczy kierownika zakładu - jednostkę
  nadrzędną.
5. Kierownik zakładu pracy obwinionego lub odpowiednio kierownik jednostki
  nadrzędnej, zawiadomiony o wszczęciu postępowania w sprawie o naruszenie
  dyscypliny finansów publicznych wstrzymuje, do czasu zakończenia
  postępowania, wręczenie obwinionemu wyróżnień, w tym zwłaszcza odznaczeń
  państwowych, związanych z pracą zawodową.
                                       
                                   Art. 168.
1. Postępowanie w sprawach o naruszenie dyscypliny finansów publicznych jest
  dwuinstancyjne.
2. Środkami zaskarżenia rozstrzygnięć wydanych przez komisje orzekające
  pierwszej instancji są odwołania lub zażalenia.
                                       
                                   Art. 169.
1. Rozprawa przed komisją orzekającą w sprawach o naruszenie dyscypliny fi
  nansów publicznych jest jawna. W siedzibie komisji orzekającej wywiesza się
  zawiadomienie o terminie i przedmiocie rozprawy, w miejscu dostępnym dla
  interesantów, co najmniej na 7 dni przed rozprawą.
2. Wyłączenie jawności rozprawy (lub części rozprawy) przed komisją orzeka
  jącą może nastąpić wyłącznie:
   1) ze względu na ochronę tajemnicy państwowej,
   2) z uwagi na zagrożenie spokoju i porządku publicznego.
3. Ogłoszenie orzeczenia w sprawie o naruszenie dyscypliny finansów publicz
  nych odbywa się jawnie.
4. Organ, przy którym powołano komisję orzekającą, zapewnia warunki umo
  żliwiające jawny przebieg rozprawy.
                                       
                                   Art. 170.
W postępowaniu w sprawach o naruszenie dyscypliny finansów publicznych stosuje
się odpowiednio przepisy art. 5-9,  art. 10 § 1 pkt 1-5, 7 i 9, art. 18, art.
18a, art. 18b,   art. 18c, art. 21  4, art. 26 § 1 i 3, art. 28 § 1, 3 i 4,
art. 30-31, art. 34-39, art. 46-51,  art. 52 §1, art. 53-55, art. 57-58, art.
59 § 1, art. 60,  art. 62, art. 63 § 1, art. 79 § 2-5, art. 80, art. 84-86,
art. 89, art. 91, art. 93, art. 119-125, art. 126 § 1-3, art. 127-128, art.
128a  2, art. 129-134 i art. 135  1 i 2 Kodeksu postępowania w sprawach
o wykroczenia (Dz.U. z 1971 r. Nr 12, poz. 116, z 1972 r. Nr 49, poz. 312,
z 1975 r. Nr 16, poz. 91 i Nr 45, poz. 234, z 1982 r. Nr 16, poz. 125 i Nr 45,
poz. 291, z 1983 r. Nr 6, poz. 35 i Nr 44, poz. 203, z 1985 r. Nr 23, poz.
100, z 1986 r. Nr 39, poz. 193, z 1988 r. Nr 20, poz. 135, z 1989 r. Nr 34,
poz. 180, z 1990 r. Nr 20, poz. 121, Nr 43, poz. 251 i Nr 72, poz. 422,
z 1991 r. Nr 32, poz. 131 i Nr 94, poz. 419, z 1992 r. Nr 24, poz. 101, z 1994
r. Nr 27, poz. 96, z 1995 r. Nr 95, poz. 475, z 1997 r. Nr 43, poz. 272,
Nr 102, poz. 643 i Nr 123, poz. 779 i z 1998 r. Nr 113, poz. 717).
                                   Art. 171.
1. Minister właściwy do spraw obrony narodowej, minister właściwy do spraw
  wewnętrznych oraz minister właściwy do spraw zagranicznych mogą w
  porozumieniu z Ministrem Finansów ustalić, w drodze rozporządzenia, zakres
  jawności i tryb postępowania przed resortową komisją orzekającą w sprawach o
  naruszenie dyscypliny finansów publicznych.
2. Prezes Rady Ministrów, po zasięgnięciu opinii Ministra Finansów i Szefa
  Urzędu Ochrony Państwa, może ustalić, w drodze rozporządzenia, zakres
  jawności i tryb postępowania przed resortową komisją orzekającą w sprawach o
  naruszenie dyscypliny finansów publicznych.
                                   Art. 172.
1. Nieważność prawomocnego rozstrzygnięcia nieważnego z mocy prawa stwierdza
  Główna Komisja Orzekająca.
2. Na wniosek Ministra Finansów Główna Komisja Orzekająca może uchylić
  prawomocne rozstrzygnięcia, jeżeli jest ono sprzeczne z prawem lub
  oczywiście niesłuszne.
                                   Art. 173.
1. Na rozstrzygnięcia Głównej Komisji Orzekającej w przedmiocie stwierdzenia
  nieważności, uchylenia prawomocnego rozstrzygnięcia oraz na prawomocne
  rozstrzygnięcia kończące postępowanie w toku instancji, służy skarga do
  Naczelnego Sądu Administracyjnego - w trybie określonym ustawą z dnia 11
  maja 1995 r. o Naczelnym Sądzie Administracyjnym (Dz.U. Nr 74, poz. 368 i Nr
  104, poz. 515 oraz z 1997 r. Nr 75, poz. 471, Nr 106, poz. 679, Nr 114, poz.
  739 i Nr 144, poz. 971).
2. Wniesienie skargi do Naczelnego Sądu Administracyjnego na prawomocne
  rozstrzygnięcie nie wstrzymuje jego wykonania, chyba że sąd tak postanowi.
                                       
                                   Art. 174.
Rada Ministrów określi, w drodze rozporządzenia, szczegółowe zasady i tryb
wykonywania i egzekwowania kary  przewidzianej w art. 147 ust. 1 pkt 4 ze
szczególnym uwzględnieniem:
   1) organów właściwych do jej egzekwowania,
   2) zasad, trybu i warunków prowadzenia rejestru ukaranych taką karą oraz
     trybu zasięgania informacji z tego rejestru.
                                       
                                   Art. 175.
Rada Ministrów określa, w drodze rozporządzenia, szczegółowe zasady
powoływania i odwoływania oraz ustalania właściwości rzeczników dyscypliny
finansów publicznych, ich prawa i obowiązki oraz tryb działania, a w
szczególności:
   1) sposób prowadzenia postępowania, o którym mowa w art. 165 ust. 2,
   2)  terminy wnoszenia wniosków o ukaranie,
   3) warunki odmowy wniesienia wniosku o ukaranie oraz postępowania w
     przypadkach zaskarżenia postanowienia o odmowie wniesienia wniosku o
     ukaranie,
   4) warunki i zasady wypłacania oraz wysokość ryczałtowego wynagrodzenia
     miesięcznego oraz wynagrodzenia za udział w rozprawie lub posiedzeniu
     należnych rzecznikowi dyscypliny finansów publicznych lub jego zastępcy.
                                       
                                   Art. 176.
Rada Ministrów określa, w drodze rozporządzenia, szczegółowe zasady
powoływania i odwoływania osób wchodzących w skład komisji orzekających oraz
ich prawa i obowiązki, a w szczególności:
   1) wymagania jakie spełniać muszą osoby powoływane w skład komisji
     orzekających i przypadki, w których dopuszczalne jest  odwołanie członka
     komisji orzekającej przed upływem kadencji,
   2) warunki, zasady i wysokość wypłacanego ryczałtowego wynagrodzenia
     miesięcznego należnego przewodniczącemu i zastępcy przewodniczącego oraz
     członkom komisji orzekającej,
   3) warunki, zasady i wysokość wynagrodzenia należnego składowi  komisji
     orzekającej  w sprawach o naruszenie dyscypliny finansów publicznych i
     protokolantowi za udział w rozprawie lub posiedzeniu.
                                       
                                   Art. 177.
Rada Ministrów określa, w drodze rozporządzenia, szczegółowe zasady i tryb
udzielania osobom wchodzącym w skład komisji orzekających i rzecznikom
dyscypliny finansów publicznych pierwszej i drugiej instancji zwolnień od
obowiązków służbowych oraz warunki, zasady wypłacania i tryb zwrotu zarobków
utraconych przez te osoby, a także zwracania im kosztów odbywania podróży
służbowych.
                                   Art. 178.
Rada Ministrów określa, w drodze rozporządzenia, szczegółowe zasady ustalania
właściwości i postępowania przed komisjami orzekającymi w sprawach o
naruszenie dyscypliny finansów publicznych w pierwszej i drugiej instancji
oraz stwierdzania nieważności z mocy prawa i uchylania prawomocnych
rozstrzygnięć, a w szczególności:
   1) uprawnienia przewodniczącego Głównej Komisji Orzekającej co do
     rozstrzygania sporów o właściwość komisji,
   2) zasady działania komisji orzekających i tryb postępowania przed nimi, w
     tym tryb zwoływania i przeprowadzania rozprawy przed komisją orzekającą
     pierwszej i drugiej instancji, tryb postępowania w drugiej instancji,
     szczegółowe zasady i tryb składania środków zaskarżenia, właściwość co do
     rozpoznawania środków zaskarżenia w drugiej instancji,
   3) środki zaskarżania rozstrzygnięć wydanych przez organy orzekające
     pierwszej instancji, terminy i osoby uprawnione do ich wnoszenia, organy
     właściwe do ich rozpoznawania w drugiej instancji,
   4) tryb postępowania o stwierdzenie nieważności rozstrzygnięcia z mocy
     prawa i zasady postępowania w tym zakresie,
   5) zakres i terminy składanych przez komisje orzekające i rzeczników
     dyscypliny finansów publicznych sprawozdań z działalności.
   
                                   Art. 179.
Minister Finansów określa, w drodze rozporządzenia:
   1) regulamin działania komisji orzekających,
   2) zasady wykonywania organizacyjno - prawnej i biurowej obsługi komisji
     orzekających i rzeczników dyscypliny finansów publicznych,
   3) zasady organizowania, prowadzenia i finansowania szkolenia członków
     komisji orzekających i rzeczników dyscypliny finansów publicznych,
   4) warunki, na których akta spraw o naruszenie dyscypliny finansów
     publicznych podlegają zniszczeniu w całości lub w części albo przekazaniu
     archiwom państwowym,
                                       
                                   Dział VI
      Zmiany w przepisach obowiązujących, przepisy przejściowe i końcowe
                                       
                                  Rozdział 1
                      Zmiany w przepisach obowiązujących
                                       
                                   Art. 180.
W ustawie z dnia 29 lipca 1992 r. o grach losowych i zakładach wzajemnych
(Dz.U. Nr 68, poz. 341, z 1993 r. Nr 28, poz. 127, z 1994 r. Nr 98, poz. 472,
z 1996 r. Nr 106, poz. 496 i Nr 132, poz. 621 oraz z 1997 r. Nr 80, poz. 503,
Nr 121, poz. 770 i Nr 137, poz. 926) wprowadza się następujące zmiany:
1) w art. 39 ust. 5 otrzymuje brzmienie:
     "5. Gospodarka finansowa środkami, o których mowa w ust. 3, jest
       prowadzona przez Ministra Finansów w formie określonej w art. 21
       ustawy z dnia ........... o finansach publicznych (Dz.U. Nr ......,
       poz. ..........).";
2) w art. 47b ust. 2a otrzymuje brzmienie:
     "2a. Gospodarka finansowa środkami, o których mowa w art. 47a ust. 1,
       jest prowadzona przez Prezesa Urzędu Kultury Fizycznej i Turystyki w
       formie określonej w art. 21 ustawy z dnia ........... o finansach
       publicznych (Dz.U. Nr ......, poz. ..........).".
                                       
                                   Art. 181.
W ustawie z dnia 7 października 1992 r. o regionalnych izbach obrachunkowych
(Dz.U. Nr 85, poz. 428, z 1994 r. Nr 76, poz. 344, z 1995 r. Nr 124, poz. 601,
z 1996 r. Nr 58, poz. 262 i Nr 106, poz. 496 oraz z 1997 r. Nr 41, poz. 255,
Nr 106, poz. 679 i Nr 113, poz. 734) w art. 17 w ust. 2 pkt 4 skreśla się.
                                   Art. 182.
W ustawie z dnia 29 września 1994 r. o rachunkowości (Dz.U. Nr 121, poz. 591,
  z 1997 r. Nr 32, poz. 183, Nr 43, poz. 272, Nr 88, poz. 554, Nr 118, poz.
  754, Nr 139, poz. 933 i 934, Nr 140, poz. 939, Nr 141, poz. 945 oraz z 1998
  r. Nr 60, poz. 382, Nr 106, poz. 668 i Nr 107, poz. 669) w art. 2 w ust. 1
  pkt 4 otrzymuje brzmienie:
  "4) gmin, powiatów, województw i ich związków, a także państwowych,
     gminnych, powiatowych i wojewódzkich:
     a) jednostek budżetowych,
     b) gospodarstw pomocniczych jednostek budżetowych,
     c) zakładów budżetowych,
     d) funduszy celowych,".
                                       
                                   Art. 183.
W ustawie z dnia 23 grudnia 1994 r. o kształtowaniu środków na wynagrodzenia w
państwowej sferze budżetowej oraz o zmianie niektórych ustaw (Dz.U. z 1995 r.
Nr 34, poz. 163, z 1996 r. Nr 106, poz. 496 i Nr 139, poz. 647 oraz z 1997 r.
Nr 133, poz. 883) wprowadza się następujące zmiany:
1) w art. 2 w ust. 1 pkt 1 otrzymuje brzmienie:
   "1) "państwowa sfera budżetowa" - rozumie się państwowe jednostki
     organizacyjne, które prowadzą gospodarkę finansową na zasadach
     określonych w art. 18-20 ustawy z dnia ........... o finansach
     publicznych (Dz.U. Nr ......, poz...........) oraz szkoły wyższe i inne
     jednostki prowadzące gospodarkę finansową na zasadach określonych w art.
     30 ustawy z dnia 12 września 1990 r. o szkolnictwie wyższym (Dz.U. Nr 65,
     poz. 385, z 1992 r. Nr 54, poz. 254 i Nr 63, poz. 314, z 1994 r. Nr 1,
     poz. 3, Nr 43, poz. 163, Nr 105, poz. 509 i Nr 121, poz. 591, z 1996 r.
     Nr 5, poz. 34 i Nr 24, poz. 110 oraz z 1997 r. Nr 28, poz. 153, Nr 96,
     poz. 590, Nr 104, poz. 661, Nr 121, poz. 770 i Nr 141, poz. 943),";
2) w art. 6 w ust. 2 wyrazy "art. 45 ustawy - Prawo budżetowe" zastępuje się
  wyrazami "art. 96 ustawy o finansach publicznych".
                                       
                                   Art. 184.
W ustawie z dnia 8 sierpnia 1996 r. o zasadach wykonywania uprawnień
przysługujących Skarbowi Państwa  (Dz.U. Nr 106, poz. 493, Nr 156, poz. 775, z
1997 r. Nr 106, poz. 673, Nr 115, poz. 741, Nr 141, poz. 943) w art. 2 w pkt 6
wyrazy "fundacji bądź" skreśla się.
                                       
                                   Art. 185.
W ustawie z dnia 12 grudnia 1997 r. o dodatkowym wynagrodzeniu rocznym
dla pracowników jednostek sfery budżetowej (Dz.U. Nr 160, poz. 1080) w art. 1
w ust. 2 pkt 3 otrzymuje brzmienie:
   "3) samorządowych jednostek budżetowych, zakładów budżetowych, gospodarstw
     pomocniczych jednostek budżetowych prowadzących gospodarkę finansową na
     zasadach określonych w ustawie z dnia ....... o finansach publicznych
     (Dz.U. Nr ..., poz. ......).".
                                       
                                   Art. 186.
W ustawie z dnia 5 czerwca 1998 r. o samorządzie województwa (Dz.U. Nr 91,
poz. 576) wprowadza się następujące zmiany:
   1) w art. 18 pkt 8 skreśla się;
   2) w art. 64 w ust. 1 wyrazy "na podstawie Prawa budżetowego" zastępuje się
     wyrazami "na podstawie ustawy z dnia ... o finansach publicznych (Dz.U.
     Nr ..., poz. ...)";
   3) w art. 65 ust. 3 skreśla się;
   4) w art. 66 w ust. 2 w pkt 1 wyrazy "zasady Prawa budżetowego" zastępuje
     się wyrazami "zasady ustawy, o której mowa w art. 64 ust. 1";
   5) w art. 72 pkt 4 skreśla się;
   6) art. 73 skreśla się.
                                       
                                   Art. 187.
W ustawie z dnia 5 czerwca 1998 r. o samorządzie powiatowym (Dz.U. Nr 91, poz.
578) wprowadza się następujące zmiany:
   1) w art. 55 w ust. 2 w pkt 1 wyrazy "zasady prawa budżetowego" zastępuje
     się wyrazami "zasady ustawy z dnia ... o finansach publicznych (Dz.U. Nr
     ..., poz. ...);
   2) art. 62 skreśla się.
   
                                   Art. 188.
W ustawie z dnia 27 marca 1990 r. o samorządzie terytorialnym (Dz.U. z 1996 r.
Nr 13, poz. 74, Nr 58, poz. 261, Nr 106, poz. 496 i Nr 132, poz. 622 oraz z
1997 r. Nr 9, poz. 43, Nr 106, poz. 679, Nr 107, poz. 686, Nr 113, poz. 734 i
Nr 123, poz. 775) w art. 60 ust. 2 skreśla się.
                                   Art. 189.
Ilekroć przepisy ustaw odrębnych odwołują się do przepisów, zasad lub
definicji zawartych w ustawie z dnia 5 stycznia 1991 r. - Prawo budżetowe,
należy przez to rozumieć odpowiednie przepisy, zasady lub definicje zawarte w
niniejszej ustawie.
                                       
                                  Rozdział 2
                             Przepisy przejściowe
                                       
                                   Art. 190.
1. Do dnia 1 stycznia 2001 r. dla obsługi budżetu państwa są prowadzone
  następujące rachunki bankowe:
   1) centralny rachunek bieżący budżetu państwa,
   2) rachunek bieżący środków pochodzących ze źródeł zagranicznych, nie
     podlegających zwrotowi,
   3) rachunki bieżące państwowych jednostek budżetowych, z wyodrębnieniem
     subkont dla dochodów i wydatków,
   4) rachunki bieżące urzędów skarbowych dla gromadzenia dochodów
     budżetowych,
   5) rachunki bieżące państwowych funduszy celowych,
   6) rachunki bieżące gospodarstw pomocniczych i zakładów budżetowych,
   7) rachunki pomocnicze.
2. Obsługę bankową budżetu państwa w zakresie rachunków bankowych wy
  mienionych w ust. 1 - z wyłączeniem rachunków państwowych jednostek
  budżetowych mających siedzibę poza granicami Rzeczypospolitej Polskiej prowadzi
Narodowy Bank Polski, z zastrzeżeniem ust. 3.
3. Obsługa bankowa rachunków wymienionych w ust. 1 pkt 6 i 7 może być wy
  konywana przez dowolne banki.
4. Obsługa bankowa rachunków budżetu państwa prowadzona jest w ramach umowy
  rachunku bankowego i obowiązujących norm prawnych.
5. W ramach obsługi bankowej budżetu państwa Narodowy Bank Polski:
   1) udostępnia Ministerstwu Finansów oraz Najwyższej Izbie Kontroli
     informacje o stanach środków na rachunkach wymienionych w ust. 1 pkt 1 i
     3-5,
   2) sporządza sprawozdania z wykonania budżetu państwa w zakresie i ter
     minach uzgodnionych z Ministrem Finansów.
6. Minister Finansów, po zasięgnięciu opinii Prezesa Narodowego Banku Pol
  skiego określa, w drodze rozporządzenia, szczegółowe zasady obsługi ra
  chunków bankowych wymienionych w ust. 1 pkt 1 i 3-7 oraz zakres informacji
  wymienionej w ust. 5 pkt 1 i sprawozdań wymienionych w ust. 5 pkt 2.
                                       
                                   Art. 191.
Rachunki środków na finansowanie inwestycji jednostek i zakładów budżetowych
prowadzone poza Narodowym Bankiem Polskim ulegają likwidacji z dniem 31
grudnia 1999 r.
                                   Art. 192.
Rada Ministrów może nadać strategicznym programom rządowym, ustanowionym przed
dniem wejścia w życie ustawy status programów wieloletnich.
                                       
                                   Art. 193.
Do dnia 31 grudnia 2000 r. mogą funkcjonować środki specjalne utworzone
na podstawie rozporządzenia Ministra Finansów z dnia 8 maja 1991 r. w sprawie
środków specjalnych jednostek budżetowych (Dz.U. Nr 42, poz. 184, z 1993 r.
Nr 38, poz. 166 oraz z 1997 r. Nr 34, poz. 208) i w tym okresie prowadzą
gospodarkę finansową i dokonują rozliczeń z budżetem państwa na zasadach
określonych wymienionym w rozporządzeniu.
                                       
                                   Art. 194.
1. Postępowanie w sprawach o naruszenie dyscypliny budżetowej wszczęte przed
  wejściem w życie przepisów ustawy prowadzone jest według przepisów
  dotychczasowych, chyba że przepisy niniejszej ustawy są korzystniejsze dla
  obwinionego.
2. Kadencja komisji orzekających w sprawach o naruszenie dyscypliny bud
  "etowej, powołanych przed wejściem w życie ustawy, wygasa w dniu powołania
  odpowiedniej komisji orzekającej w sprawach o naruszenie finansów
  publicznych, nie później niż w dniu 31 marca 1999 r.
3. Rzecznicy dyscypliny budżetowej, powołani przed wejściem w życie ustawy,
  pełnią swe funkcje do czasu powołania odpowiednich rzeczników finansów
  publicznych, nie dłużej niż do dnia 31 marca 1999 r.
4. Po upływie kadencji komisji orzekającej w sprawach o naruszenie dyscypliny
  budżetowej i zaprzestaniu pełnienia funkcji przez rzecznika dyscypliny bud
  żetowej postępowanie, o którym mowa w ust. 1, przejmuje odpowiednia komisja
  orzekająca w sprawach o naruszenie dyscypliny finansów publicznych. Prawa i
  obowiązki rzecznika przejmuje odpowiedni rzecznik dyscypliny finansów
  publicznych.
                                       
                                   Art. 195.
1. Właściwość komisji orzekających w sprawach o naruszenie dyscypliny
  finansów publicznych regionalnych izb obrachunkowych dostosowuje się do
  zakresu nadzoru sprawowanego przez izbę nad jednostkami samorządu
  terytorialnego.
2. Wszczęte przed dniem wejścia w życie ustawy postępowania o naruszenie
  dyscypliny budżetowej w jednostce nie objętej już nadzorem danej regionalnej
  izby obrachunkowej, prowadzi do końca organ orzekający, który wszczął
  postępowanie.
3. Sprawy o naruszenie dyscypliny budżetowej, w których nie wszczęto
  postępowania przed wejściem ustawy w życie, rozpoznaje komisja orzekająca
  regionalnej izby obrachunkowej właściwej dla danej jednostki samorządu
  terytorialnego po wejściu w życie ustawy.
4. W przypadku likwidacji regionalnej izby obrachunkowej postępowanie o
  naruszenie dyscypliny budżetowej lub dyscypliny finansów publicznych
  wszczęte przed dniem likwidacji przejmuje komisja orzekająca izby właściwej
  dla podstawowej jednostki samorządu terytorialnego, w której siedzibę miała
  likwidowana regionalna izba obrachunkowa. Przepisy ust. 2 i 3 stosuje się
  odpowiednio.
                                   Art. 196.
1. Dotychczasowe komisje orzekające w sprawach o naruszenie dyscypliny
  budżetowej, powołane na podstawie ustawy - Prawo budżetowe są odpowiednio
  właściwe w sprawach o naruszenie dyscypliny finansów publicznych do momentu
  wygaśnięcia ich kadencji, zgodnie z art. 194 ust. 2.
2. Dotychczasowi rzecznicy dyscypliny budżetowej są, odpowiednio właściwi w
  sprawach o naruszenie dyscypliny finansów publicznych do momentu powołania
  rzecznika dyscypliny finansów publicznych, zgodnie z art. 194 ust. 3.
3. Członkowie komisji orzekających w sprawach o naruszenie dyscypliny
  budżetowej i rzecznicy dyscypliny budżetowej, o których mowa w ust. 1 i 2,
  nie mają prawa do ryczałtowego wynagrodzenia przewidzianego w ustawie.
                                   Art. 197.
1. Postępowanie w sprawach o naruszenie dyscypliny budżetowej w zakresie
  dotyczącym czynu, który nie jest naruszeniem dyscypliny finansów
  publicznych, podlega umorzeniu.
2. Kary za naruszenie dyscypliny budżetowej wymierzone za czyn, o jakim mowa
  w ust. 1, uważa się za niebyłe i ulegają zatarciu. Orzeczenia o ukaraniu za
  taki czyn wyłącza się z akt osobowych pracownika i niszczy.
3. W przypadkach, o których mowa w ust. 2, nie egzekwuje się orzeczonych kar
  pieniężnych. Kary pieniężne wyegzekwowane lub częściowo wyegzekwowane, nie
  podlegają zwrotowi.
4. Jeżeli karę, o której mowa w ust. 2, wymierzono łącznie za czyn, który nie
  jest naruszenie dyscypliny finansów publicznych oraz czyn, który jest takim
  naruszeniem, ulega ona zatarciu po upływie 2 lat od wykonania kary lub
  przedawnienia jej wykonania.
                                   Art. 198.
Przepisy ustawy w zakresie stwierdzenia nieważności z mocy prawa prawomocnego
rozstrzygnięcia w sprawie o naruszenie dyscypliny finansów publicznych lub
uchylenia prawomocnego rozstrzygnięcia, z wyłączeniem uchylenia na niekorzyść
obwinionego, stosuje się odpowiednio do prawomocnych rozstrzygnięć w sprawach
o naruszenie dyscypliny budżetowej.
                                   Art. 199.
Rada Ministrów dokona analizy celowości działania państwowych funduszy
celowych, powołanych na mocy ustawy oraz jednostek organizacyjnych (agencji) i
przedstawi wnioski Sejmowi w terminie do dnia 31 grudnia 1999 r.
                                       
                                   Art. 200.
Jednostki podległe ministrowi właściwemu do spraw wewnętrznych oraz ministrowi
właściwemu do spraw obrony narodowej dostosują, w terminie do dnia 1 stycznia
2001 r.,  obowiązujące szczególne zasady rachunkowości do postanowień art. 14.
                                   Art. 201.
1. Do chwili wejścia w życie ustawy wypełniającej dyspozycję art. 216 ust. 5
  Konstytucji Rzeczypospolitej Polskiej w odniesieniu do sposobu obliczania
  wartości krajowego produktu brutto, Prezes Głównego Urzędu Statystycznego
  jest obowiązany do ogłaszania, w drodze obwieszczenia, wartości szacunku
  krajowego produktu brutto, zgodnie z obowiązującymi przepisami.
2. Prezes Głównego Urzędu Statystycznego jest obowiązany do ogłoszenia
  pierwszego szacunku produktu krajowego brutto, o którym mowa w ust. 1, za
  dany rok w terminie do 15 maja roku następnego.
3. Do chwili wejścia w życie ustawy, o której mowa w ust. 1, w sytuacji gdy
  relacja, o której mowa w art. 45 ust. 1 przekracza 60%, stosuje się
  odpowiednio przepisy art. 45 ust. 1 pkt 3.
                                  Rozdział 3
                               Przepisy końcowe
                                       
                                   Art. 202.
1. Traci moc ustawa z dnia 5 stycznia 1991 r. - Prawo budżetowe (Dz.U.
  z 1993 r. Nr 72, poz. 344, z 1994 r. Nr 76, poz. 344, Nr 121, poz. 591 i
  Nr 133, poz. 685 z 1995 r. Nr 78, poz. 390, Nr 124, poz. 601 i Nr 132,
  poz. 640, z 1996 r. Nr 89, poz. 402, Nr 106, poz. 496, Nr 132, poz. 621
  i Nr 139, poz. 647 oraz z 1997 r. Nr 54, poz. 348, Nr 79, poz. 484, Nr 121,
  poz. 770, Nr 123, poz. 775 i 778, Nr 133, poz. 883, Nr 137, poz. 926,
  Nr 141, poz. 943 i Nr 158, poz. 1042).
2. Przepisy wykonawcze wydane na podstawie ustawy, o której mowa w ust. 1,
  zachowują moc do czasu wejścia w życie przepisów wykonawczych wydanych na
  podstawie ustawy w zakresie, w jakim nie pozostają w sprzeczności
  z przepisami ustawy, nie dłużej niż do dnia 31 grudnia 2000 r.
3. Wydane na podstawie dotychczasowych przepisów zarządzenia i rozporządzenia
  w sprawie emisji skarbowych papierów wartościowych zachowują moc i
  wyemitowane na ich podstawie obligacje oferowane i wykupywane są na zasadach
  w nich zawartych.
4. Wydane na podstawie dotychczasowych przepisów zarządzenie regulujące
  zasady emitowania bonów skarbowych zachowuje moc do daty wejścia w życie
  stosownego rozporządzenia, nie dłużej niż do dnia 31 grudnia 2000 r.
5. Ogłoszenie relacji, o której mowa art. 12 ust. 1 pkt 2, następuje po raz
  pierwszy za rok 1999.
                                       
                                   Art. 203.
Ustawa nie ma zastosowania do opracowania budżetu państwa i uchwał budżetowych
na 1999 r.
                                       
                                   Art. 204.
Ustawa wchodzi w życie z dniem 1 stycznia 1999 r., z wyjątkiem art. 151 ust.
5, który wchodzi w życie z dniem 1 stycznia 2000 r.
 
