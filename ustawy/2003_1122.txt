



Dz.U. z 2003 r. Nr 120, poz. 1122
                                                                                
                                        
                                        
                                        
                                   U S T A W A
                           z dnia 23 kwietnia 2003 r.
                                        
     o zmianie ustawy - Kodeks celny oraz o zmianie ustawy o Służbie Celnej
                                        
                                     Art. 1.
W ustawie z dnia 9 stycznia 1997 r. - Kodeks celny (Dz.U. z 2001 r. Nr 75,
poz. 802, Nr 89, poz. 972, Nr 110, poz. 1189, Nr 125, poz. 1368 i Nr 128, poz.
1403 oraz z 2002 r. Nr 41, poz. 365, Nr 89, poz. 804, Nr 112, poz. 974, Nr 141,
poz. 1178, Nr 169, poz. 1387 i Nr 188, poz. 1572) wprowadza się następujące
zmiany:
1) w art. 64 po § 3 dodaje się § 3a i 3b w brzmieniu:
  "§ 3a. Organ celny może wyrazić zgodę, aby zgłoszenie celne zostało złożone,
       zanim zgłaszający będzie mógł przedstawić towar nim objęty. W takim
       wypadku organ celny wyznacza termin przedstawienia towaru, określony
       stosownie do okoliczności.
   § 3b. Zgłoszenie celne, o którym mowa w § 3a, może zostać przyjęte jedynie
       po przedstawieniu towaru organowi celnemu w wyznaczonym terminie.
       Nieprzedstawienie towaru w wyznaczonym terminie powoduje, że zgłoszenie
       celne uważa się za niezłożone.";
2) w art. 65:
   a) w § 1 pkt 2 otrzymuje brzmienie:
     "2) wraz ze zgłoszeniem celnym przedstawiono towar nim objęty, chyba że
       przepis szczególny stanowi inaczej.",
   b) po § 5 dodaje się § 5a i 5b w brzmieniu:
     "§ 5a. Przepisy art. 230 § 5 i 6 stosuje się odpowiednio.
     § 5b. Przepisu § 5 nie stosuje się, jeżeli wniosek o zwrot lub umorzenie
       należności celnych zostanie przedstawiony zgodnie z przepisami działu V
       tytułu VII niniejszej ustawy.";
3) w art. 81 po § 1 dodaje się § 1a w brzmieniu:
     "§ 1a. Jeżeli zgłoszenie celne jest dokonywane w sposób określony w art.
       62 § 1 pkt 2, organ celny może wyrazić zgodę na to, aby dokumenty, o
       których mowa w art. 64 § 2, nie były przedstawiane wraz ze zgłoszeniem
       celnym. W takim wypadku dokumenty, które nie są przedstawiane wraz ze
       zgłoszeniem celnym, przechowuje się do dyspozycji organów celnych.";
4) w art. 88 zdanie wstępne otrzymuje brzmienie:
     "Towary dopuszczone do obrotu tracą status celny towarów krajowych, gdy
     należności celne przywozowe za te towary są zwracane lub umarzane:;
5) w art. 90 § 3 otrzymuje brzmienie:
     "§ 3. Minister właściwy do spraw finansów publicznych w porozumieniu z
       ministrem właściwym do spraw gospodarki określi, w drodze
       rozporządzenia, wzory wniosków i formularzy stosowanych przy wydawaniu
       pozwoleń, dokumenty, które należy dołączyć do wniosku, terminy składania
       wniosków oraz inne szczegółowe warunki wydawania pozwoleń, a także
       przesłanki ich cofania. Rozporządzenie powinno uwzględniać, w zakresie
       wydawania i cofania pozwoleń, różnice między poszczególnymi procedurami
       wynikające z przepisów prawa celnego, a w zakresie cofania pozwoleń w
       szczególności skalę naruszania prawa przez osoby posiadające pozwolenia
       oraz ochronę dochodów budżetu państwa.";
6) w art. 97:
   a) § 1 otrzymuje brzmienie:
     "§ 1. Procedura tranzytu pozwala na przemieszczanie z jednego do drugiego
       miejsca znajdującego się na polskim obszarze celnym:
         1) towarów niekrajowych, niepodlegających w tym czasie należnościom
           celnym przywozowym i środkom polityki handlowej, lub
         2) towarów krajowych w wypadkach określonych w przepisach
           szczególnych.",
   b) uchyla się § 2,
   c) § 4 otrzymuje brzmienie:
     "§ 4. W wypadku wprowadzenia na polski obszar celny towarów niekrajowych
       organ celny może z urzędu, w szczególnie uzasadnionych wypadkach,
       uwzględniając interes osoby zobowiązanej, objąć towar procedurą
       tranzytu.";
7) art. 98 otrzymuje brzmienie:
      "Art. 98. § 1. Procedura tranzytu zostaje zakończona, a obowiązki osoby
             uprawnionej do korzystania z procedury tranzytu spełnione, gdy
             towary objęte tą procedurą i odpowiednie dokumenty zostaną
             przedstawione w urzędzie celnym przeznaczenia, zgodnie z
             przepisami tej procedury.
         § 2. Organ celny uznaje procedurę tranzytu za zamkniętą, jeżeli jest w
           stanie stwierdzić, na podstawie porównania danych dostępnych w
           urzędzie wyjścia (urząd, w którym towary objęto procedurą tranzytu)
           i danych dostępnych w urzędzie celnym przeznaczenia, że procedura ta
           została w sposób prawidłowy zakończona.";
8) w art. 100 w § 2 pkt 4 otrzymuje brzmienie:
     "4) nie naruszyły w sposób istotny przepisów prawa celnego lub przepisów
       podatkowych,";
9) w art. 101 § 3 otrzymuje brzmienie:
     "§ 3. Niezależnie od obowiązków głównego zobowiązanego, każda osoba
       przewożąca towar lub osoba przyjmująca go, jeśli wie o tym, że jest on
       objęty procedurą tranzytu, jest zobowiązana do przedstawienia tego
       towaru w urzędzie celnym przeznaczenia, z zachowaniem wymogów, o których
       mowa w § 2.";
10) w art. 102 § 1 i 2 otrzymują brzmienie:
     "§ 1. Procedura składu celnego pozwala na składowanie w składzie celnym:
         1) towarów niekrajowych, które w czasie tego składowania nie podlegają
           należnościom celnym przywozowym ani środkom polityki handlowej,
         2) towarów krajowych, jeśli ich objęcie tą procedurą powoduje skutki
           takie same, jak w wypadku ich wywozu, o ile przewidują to przepisy
           szczególne.
     § 2. Składem celnym jest miejsce określone w pozwoleniu wydanym przez
       organ celny lub administrowane przez organ celny, podlegające dozorowi
       celnemu i kontroli celnej, w którym towary mogą być składowane zgodnie z
       ustalonymi warunkami.";
11) w art. 104 § 1 otrzymuje brzmienie:
     "§ 1. Prowadzącym skład celny może być wyłącznie osoba posiadająca
       pozwolenie na prowadzenie składu celnego, chyba że prowadzącym jest
       organ celny.";
12)  w art. 105:
   a) § 1 otrzymuje brzmienie:
     "§ 1. Prowadzenie składu celnego uzależnione jest od uzyskania pozwolenia
       organu celnego, chyba że prowadzącym jest organ celny.",
   b) § 7 otrzymuje brzmienie:
     "§ 7. Rozpoczęcie działalności składu celnego wymaga uprzedniego
       zatwierdzenia przez właściwy organ celny regulaminu funkcjonowania tego
       składu, sporządzonego przez prowadzącego skład celny. Jeżeli prowadzącym
       skład jest organ celny, regulamin nie podlega zatwierdzeniu.";
13) art. 108 otrzymuje brzmienie:
       "Art. 108. Pozwolenie na prowadzenie składu celnego publicznego może
              określać, że odpowiedzialność, o której mowa w art. 107 pkt 1 lub
              2, ponosi jedynie korzystający ze składu.";
14) w art. 112:
   a) dotychczasowa treść otrzymuje oznaczenie § 1,
   b) dodaje się § 2 w brzmieniu:
     "§ 2. Organ celny może odstąpić od wymogu prowadzenia ewidencji, o której
       mowa w § 1, w wypadku gdy:
         1) prowadzącym skład celny jest ten organ, lub
         2) określono, zgodnie z art. 108, że odpowiedzialność ponosi jedynie
           korzystający ze składu, a zgłoszenie celne do procedury składu
           celnego jest dokonywane w formie pisemnej, o której mowa w art. 64,
           lub w formie uproszczonej określonej w art. 80 § 1 pkt 1 lub 2,
           jeżeli są spełnione warunki określone w art. 91.";
15) art. 113 otrzymuje brzmienie:
       "Art. 113. Towary objęte procedurą składu celnego, z chwilą ich
              wprowadzenia do składu celnego, powinny zostać ujęte w ewidencji
              towarowej, o której mowa w art. 112 § 1, chyba że organ celny
              odstąpił od wymogu jej prowadzenia.";
16) w art. 114 § 3 otrzymuje brzmienie:
     "§ 3. Organ celny może zażądać, aby towary określone w § 1 zostały ujęte w
       ewidencji towarowej, o której mowa w art. 112 § 1.";
17) art. 115 otrzymuje brzmienie:
      "Art. 115. § 1. Składowanie towarów objętych procedurą składu celnego nie
             jest ograniczone w czasie, z zastrzeżeniem § 2. W wyjątkowych
             wypadkach organ celny może wyznaczyć termin, przed którego upływem
             korzystający ze składu celnego powinien nadać towarom inne
             przeznaczenie celne.
         § 2. Minister właściwy do spraw finansów publicznych może określić, w
           drodze rozporządzenia, dla towarów krajowych, dla których przepisy
           odrębne łączą objęcie ich procedurą składu celnego ze skutkami
           takimi, jak w wypadku ich wywozu:
           1) terminy składowania towarów objętych procedurą składu celnego,
           2) przeznaczenia celne, inne niż wywóz, które mogą otrzymać towary w
             celu zakończenia procedury składu celnego.
             Rozporządzenie powinno uwzględniać w szczególności regulacje
             dotyczące stosowania środków określonych w przepisach odrębnych
             oraz rodzaj towarów podlegających tym środkom, zapewniając zarazem
             ochronę interesów budżetu państwa.";
18) w art. 119:
   a) § 2 otrzymuje brzmienie:
     "§ 2. Jeżeli towary przywożone objęte procedurą składu celnego zostały
       poddane zwyczajowym czynnościom, o których mowa w art. 116 § 1, to na
       wniosek zgłaszającego, przy ustalaniu kwoty należności celnych
       przywozowych, uwzględnia się rodzaj, wartość celną oraz ilość towaru,
       jak gdyby towary te nie były poddane tym czynnościom.",
   b) dodaje się § 4 w brzmieniu:
     "§ 4. W wypadku, o którym mowa w § 3, osoba uprawniona do korzystania z
       procedury może złożyć wniosek o zastosowanie elementów kalkulacyjnych
       właściwych w dniu powstania długu celnego, jeżeli możliwe jest ich
       ustalenie. W tym wypadku nie stosuje się przepisów § 1 i 2.";
19) w art. 121:
   a) w § 1 pkt 1 i 2 otrzymują brzmienie:
     "1) towarów niekrajowych przeznaczonych do powrotnego wywozu poza polski
       obszar celny w postaci produktów kompensacyjnych, bez obciążania tych
       towarów należnościami celnymi przywozowymi lub stosowania wobec nich
       środków polityki handlowej, lub
     2) towarów dopuszczonych do obrotu ze zwrotem lub umorzeniem należności
       celnych przywozowych należnych do zapłacenia za takie towary, jeżeli
       zostaną one wywiezione poza polski obszar celny w postaci produktów
       kompensacyjnych.",
   b) w § 2 w pkt 3 lit. d otrzymuje brzmienie:
     "d) wykorzystywanie niektórych towarów, z zastrzeżeniem § 3,
       niewchodzących w skład produktów kompensacyjnych, ale umożliwiających
       lub ułatwiających ich produkcję, nawet jeżeli towary te są całkowicie
       lub częściowo zużyte w tym procesie,",
   c) dodaje się § 3 i 4 w brzmieniu:
     "§ 3. Za procesy uszlachetniania, o których mowa w § 2 pkt 3 lit. d, nie
       uznaje się wykorzystywania towarów niewchodzących w skład produktów
       kompensacyjnych, ale umożliwiających lub ułatwiających ich produkcję,
       określonych w rozporządzeniu, o którym mowa w § 4.
     § 4. Minister właściwy do spraw finansów publicznych w porozumieniu z
       ministrem właściwym do spraw gospodarki określi, w drodze
       rozporządzenia, rodzaje towarów niewchodzących w skład produktów
       kompensacyjnych, ale umożliwiających lub ułatwiających ich produkcję,
       których wykorzystywanie nie będzie uznawane za proces uszlachetniania.
       Rozporządzenie powinno uwzględniać sposób wykorzystania poszczególnych
       rodzajów towarów oraz ich szczególny udział w procesach
       uszlachetniania.";
20) w art. 124 w § 1 pkt 2 otrzymuje brzmienie:
     "2) jeżeli, uwzględniając przepisy dotyczące wykorzystywania towarów
       określonych w art. 121 § 2 pkt 3 lit. d, można będzie stwierdzić, że
       towary przywożone wejdą w skład produktów kompensacyjnych lub jeżeli
       możliwe będzie stwierdzenie, w wypadku, o którym mowa w art. 122, że
       warunki wymagane wobec towarów ekwiwalentnych będą spełnione.";
21) w art. 125:
   a) § 2 otrzymuje brzmienie:
     "§ 2. Termin, o którym mowa w § 1, biegnie od dnia, w którym towary
       niekrajowe zostały objęte procedurą uszlachetniania czynnego. Organ
       celny może przedłużyć termin na podstawie odpowiednio umotywowanego
       wniosku osoby posiadającej pozwolenie.",
   b) po § 2a dodaje się § 2b w brzmieniu:
     "§ 2b. Minister właściwy do spraw finansów publicznych w porozumieniu z
       ministrem właściwym do spraw gospodarki określi, w drodze
       rozporządzenia, sposób stosowania zestawień miesięcznych i kwartalnych,
       uwzględniając w szczególności zasady określone w § 2a.";
22) w art. 126:
   a) dotychczasowa treść otrzymuje oznaczenie § 1,
   b) dodaje się § 2 i 3 w brzmieniu:
     "§ 2. W uzasadnionych wypadkach, w szczególności, jeżeli proces
       uszlachetniania jest przeprowadzany zazwyczaj w ściśle określonych
       warunkach technicznych, z wykorzystaniem towarów posiadających jednolite
       właściwości i umożliwiających wytworzenie produktów kompensacyjnych o
       jednolitej jakości, organ celny może zatwierdzić ryczałtowy współczynnik
       produktywności.
     § 3.  Minister właściwy do spraw finansów publicznych w porozumieniu z
       ministrem właściwym do spraw gospodarki może określić, w drodze
       rozporządzenia, wykaz ryczałtowych współczynników produktywności wraz ze
       sposobem ich obliczania. Wykaz ten powinien uwzględniać opis towarów
       przywożonych oraz opis produktów kompensacyjnych, biorąc pod uwagę
       właściwości oraz jakość określone w § 2, wraz z nomenklaturą towarową
       tych towarów i produktów.";
23) w art. 129 § 1 otrzymuje brzmienie:
     "§ 1. Po uzyskaniu pozwolenia wydanego zgodnie z warunkami określonymi w
       przepisach dotyczących uszlachetniania biernego, niektóre lub wszystkie
       produkty kompensacyjne lub towary w stanie niezmienionym mogą zostać
       czasowo wywiezione poza polski obszar celny w celu poddania ich
       uzupełniającym procesom uszlachetniania.";
24) w art. 133:
   a) w § 1 zdanie wstępne otrzymuje brzmienie:
     "§ 1. Osoba posiadająca pozwolenie może zwrócić się o zwrot lub umorzenie
       należności celnych przywozowych, o ile udowodni organowi celnemu, że
       produkty kompensacyjne uzyskane z towarów przywiezionych i dopuszczonych
       do obrotu w systemie ceł zwrotnych lub towary w stanie niezmienionym
       zostały:",
   b) § 4 i 5 otrzymują brzmienie:
     "§ 4. W szczególnie uzasadnionych wypadkach organ celny może zezwolić, aby
       produkty kompensacyjne lub towary w stanie niezmienionym, które zgodnie
       z § 1 zostały objęte procedurą celną bądź umieszczone w wolnym obszarze
       celnym, zostały dopuszczone do obrotu. W takim wypadku, z zastrzeżeniem
       art. 128 § 2, uznaje się, że kwota zwróconych lub umorzonych należności
       celnych przywozowych staje się kwotą wynikającą z długu celnego.
     § 5. W celu określenia kwoty należności celnych przywozowych, które mają
       zostać zwrócone lub umorzone, art. 128 § 1 stosuje się odpowiednio.";
25) po art. 133 dodaje się art. 133{1} w brzmieniu:
      "Art. 133{1}. § 1. Zwrot należności celnych przywozowych nie przysługuje,
             jeżeli wywóz produktów kompensacyjnych połączony był ze
             stosowaniem preferencyjnych środków przewidzianych dla wywozu
             towaru poza polski obszar celny.
         § 2. Minister właściwy do spraw finansów publicznych określi, w drodze
           rozporządzenia, preferencyjne środki związane z wywozem towarów, do
           których stosuje się zakaz zwrotu należności celnych przywozowych, o
           którym mowa w § 1. Rozporządzenie powinno uwzględniać środki
           określone w przepisach odrębnych, w tym stosowane w ramach polityki
           rolnej państwa.";
26) art. 136 otrzymuje brzmienie:
      "Art. 136. § 1. Minister właściwy do spraw finansów publicznych w
             porozumieniu z ministrem właściwym do spraw gospodarki określi, w
             drodze rozporządzenia, szczegółowe warunki wydawania pozwoleń, a
             także przesłanki ich cofania, szczegółowe warunki stosowania
             procedury uszlachetniania czynnego oraz termin złożenia wniosku o
             zwrot lub umorzenie należności celnych. Rozporządzenie powinno
             uwzględniać takie warunki, które zapewnią prawidłowy przebieg
             procedury uszlachetniania czynnego, umożliwiając organom celnym
             sprawowanie właściwego dozoru i kontroli celnej w tej procedurze,
             a w zakresie cofania pozwoleń w szczególności skalę naruszania
             prawa przez osoby posiadające pozwolenia oraz ochronę budżetu
             państwa.
         § 2. Minister właściwy do spraw finansów publicznych w porozumieniu z
           ministrem właściwym do spraw gospodarki może określić, w drodze
           rozporządzenia:
           1) warunki ekonomiczne do udzielania pozwolenia na korzystanie z
             procedury oraz towary, których te warunki dotyczą,
           2) organy odpowiedzialne za stwierdzenie spełnienia warunków
             ekonomicznych,
           3) tryb stwierdzenia spełnienia warunków ekonomicznych.
             Określając warunki ekonomiczne należy uwzględnić okoliczność, iż
             mają się one przyczyniać do stworzenia korzystnych uwarunkowań dla
             wywozu lub powrotnego wywozu produktów kompenacyjnych oraz w
             sposób istotny chronić interesy producentów krajowych.";
27) art. 141 otrzymuje brzmienie:
       "Art. 141. Do procedury przetwarzania pod kontrolą celną stosuje się
              odpowiednio art. 125 § 1, § 2 i § 2a oraz art. 126.";
28) w art. 145:
   a) § 1 otrzymuje brzmienie:
     "§ 1. Procedura odprawy czasowej pozwala na wykorzystywanie na polskim
       obszarze celnym towarów niekrajowych przeznaczonych do powrotnego wywozu
       bez dokonywania żadnych zmian, z wyjątkiem zwykłego zużycia wynikającego
       z używania tych towarów, z całkowitym lub częściowym zwolnieniem od
       należności celnych przywozowych i bez stosowania wobec nich środków
       polityki handlowej.",
   b) § 3 i 4 otrzymują brzmienie:
     "§ 3. Procedurą odprawy czasowej z całkowitym zwolnieniem od należności
       celnych przywozowych mogą być objęte wyłącznie towary, o których mowa w
       art. 148 pkt 2.
     § 4.  Procedurą odprawy czasowej z częściowym zwolnieniem od należności
       celnych przywozowych mogą być objęte towary, które spełniają następujące
       warunki:
         1) są własnością osoby mającej siedzibę lub miejsce zamieszkania za
           granicą,
         2) nie są towarami podlegającymi odprawie czasowej z całkowitym
           zwolnieniem od należności celnych przywozowych lub które będąc
           takimi towarami nie spełniają warunków do objęcia ich procedurą
           odprawy czasowej z całkowitym zwolnieniem od należności celnych
           przywozowych.";
29) w art. 147 § 3 otrzymuje brzmienie:
     "§ 3. Organ celny może, w szczególnie uzasadnionych okolicznościach, na
       wniosek osoby zainteresowanej i we właściwych granicach, przedłużyć
       terminy, o których mowa w § 1 i 2, w celu umożliwienia wykorzystania
       towaru zgodnie z warunkami określonymi w pozwoleniu na stosowanie
       procedury.";
30) art. 148 otrzymuje brzmienie:
       "Art. 148. Minister właściwy do spraw finansów publicznych w
              porozumieniu z ministrem właściwym do spraw gospodarki określi, w
              drodze rozporządzenia:
           1) szczegółowy tryb, warunki i terminy stosowania procedury odprawy
             czasowej,
           2) towary, które mogą być przedmiotem odprawy czasowej z całkowitym
             zwolnieniem od należności celnych przywozowych,
           3) towary, które nie mogą być przedmiotem odprawy czasowej z
             częściowym zwolnieniem od należności celnych przywozowych.
             Rozporządzenie powinno w szczególności określać dla poszczególnych
             kategorii towarowych warunki i terminy stosowania procedury
             odprawy czasowej, umożliwiające właściwe wykorzystanie towaru w
             czasie stosowania tej procedury.";
31) w art. 149:
   a) § 1 i 2 otrzymują brzmienie:
     "§ 1. Kwota należności celnych przywozowych za towary objęte procedurą
       odprawy czasowej z częściowym zwolnieniem od należności celnych
       przywozowych wynosi za każdy rozpoczęty miesiąc stosowania tej procedury
       3% kwoty, która miałaby być uiszczona za te towary, gdyby zostały
       dopuszczone do obrotu w dniu, w którym zostały objęte procedurą odprawy
       czasowej, z zastrzeżeniem § 2a.
     § 2.  Kwota należności, o której mowa w § 1, jest płatna z góry za każdy
       miesiąc, w terminie, o którym mowa w art. 231 § 1 pkt 1, liczonym od
       początku każdego miesiąca stosowania procedury odprawy czasowej z
       częściowym zwolnieniem od należności celnych przywozowych.",
   b) po § 2 dodaje się § 2a w brzmieniu:
     "§ 2a. Łączna kwota należności celnych przywozowych pobrana w okresie
       stosowania procedury odprawy celnej czasowej z częściowym zwolnieniem od
       należności celnych przywozowych nie może być wyższa od kwoty, którą
       należałoby uiścić, gdyby towary zostały dopuszczone do obrotu w dniu, w
       którym zostały objęte tą procedurą.",
   c) § 4 otrzymuje brzmienie:
     "§ 4. Jeżeli przeniesienie, o którym mowa w § 3, jest dokonywane z
       częściowym zwolnieniem dla obu osób uprawnionych do korzystania z tej
       procedury w tym samym miesiącu, posiadacz pierwotnego pozwolenia będzie
       zobowiązany do zapłacenia kwoty należności celnych przywozowych za cały
       ten miesiąc.";
32) art. 150 otrzymuje brzmienie:
      "Art. 150. § 1. W razie powstania długu celnego w stosunku do towarów
             przywożonych kwota takiego długu będzie obliczana według elementów
             kalkulacyjnych z dnia przyjęcia zgłoszenia o objęcie ich procedurą
             odprawy czasowej, chyba że przepis szczególny stanowi inaczej.
         § 2. Jeżeli z powodu innego niż objęcie towarów procedurą odprawy
           czasowej z częściowym zwolnieniem od należności celnych przywozowych
           powstanie dług celny w stosunku do towarów objętych procedurą
           odprawy czasowej, kwota takiego długu będzie równa różnicy między
           kwotą należności określoną z zastosowaniem § 1 a kwotą pobraną na
           podstawie art. 149.
         § 3. Minister właściwy do spraw finansów publicznych w porozumieniu z
           ministrem właściwym do spraw gospodarki może określić, w drodze
           rozporządzenia, towary podlegające odprawie czasowej, w stosunku do
           których dług celny będzie obliczany na podstawie elementów
           kalkulacyjnych właściwych dla tych towarów w chwili określonej w
           art. 222 § 1-3, uwzględniając w szczególności cel przywozu towarów,
           w tym przywóz towarów z zamiarem ewentualnej ich sprzedaży.";
33) w art. 154:
   a) w § 1 pkt 2 otrzymuje brzmienie:
     "2) jeżeli możliwe będzie ustalenie, że towary wywożone czasowo wejdą w
       skład produktów kompensacyjnych, z zastrzeżeniem § 3.",
   b) dodaje się § 3 w brzmieniu:
     "§ 3. Jeżeli charakter procesu uszlachetniania uniemożliwia ustalenie, że
       towary wywożone czasowo wejdą w skład produktów kompensacyjnych, organ
       celny może, na podstawie odpowiednio uzasadnionego wniosku, udzielić
       pozwolenia na korzystanie z procedury uszlachetniania biernego, w
       wypadku gdy będzie można ustalić, że towary użyte w procesach
       uszlachetniania posiadają taką samą klasyfikację towarową w taryfie
       celnej, tę samą jakość handlową oraz te same parametry techniczne, jak
       towary wywożone czasowo.";
34) w art. 155 uchyla się § 2;
35) art. 157 otrzymuje brzmienie:
      "Art. 157. § 1. Całkowite lub częściowe zwolnienie od należności celnych
             przywozowych polega na odliczeniu od kwoty należności celnych
             przywozowych za produkty kompensacyjne dopuszczone do obrotu kwoty
             należności celnych przywozowych, która miałaby zastosowanie w tym
             samym dniu do towarów wywiezionych czasowo, jak gdyby były one
             przywożone na polski obszar celny z kraju, gdzie zostały poddane
             procesowi uszlachetniania.
         § 2. Kwota, którą należy odliczyć zgodnie z § 1, jest obliczana w
           oparciu o ilość i rodzaj towarów z dnia przyjęcia zgłoszenia o
           objęcie ich procedurą uszlachetniania biernego oraz na podstawie
           innych elementów kalkulacyjnych z dnia przyjęcia zgłoszenia o
           dopuszczenie do obrotu produktów kompensacyjnych.
         § 2a. Wartość towarów wywożonych czasowo uwzględnia się przy ustalaniu
           wartości celnej produktów kompensacyjnych zgodnie z art. 30 § 1 pkt
           2 lit. a) lub jeżeli wartość nie może zostać ustalona w ten sposób,
           jest ona ustalana jako różnica między wartością celną produktów
           kompensacyjnych a kosztami uszlachetnienia biernego.
         § 2b. Jeżeli towary wywożone czasowo zostały, przed ich objęciem
           procedurą uszlachetniania biernego, dopuszczone do obrotu z
           zastosowaniem obniżonej stawki celnej ze względu na ich
           przeznaczenie, wielkość odejmowanej kwoty jest równa kwocie
           należności celnych przywozowych faktycznie pobranych w momencie
           obejmowania procedurą dopuszczenia do obrotu, tak długo jak
           obowiązują warunki ustalone dla zastosowania takiej stawki.
         § 2c. Jeżeli towary wywożone czasowo mogłyby korzystać w chwili
           dopuszczenia ich do obrotu z obniżonej lub zerowej stawki celnej ze
           względu na ich przeznaczenie, stawka taka jest uwzględniana, w
           wypadku gdy towary te zostały poddane czynnościom zgodnym z takim
           przeznaczeniem w kraju, w którym zostało dokonane uszlachetnianie
           lub ostatni proces uszlachetniania.
         § 2d. Jeżeli produkty kompensacyjne są objęte preferencyjną lub
           obniżoną stawką celną, to przy obliczaniu kwoty należności celnych
           przywozowych, która powinna być odliczona zgodnie z § 1, stosuje się
           odpowiednio stawkę celną preferencyjną lub obniżoną, gdy taka
           istnieje.
         § 3. Minister właściwy do spraw finansów publicznych w porozumieniu z
           ministrem właściwym do spraw gospodarki określi, w drodze
           rozporządzenia, sposób dokonywania obliczeń, o których mowa w § 12d,
biorąc pod uwagę w szczególności koszty, które wlicza się do
           kosztów uszlachetniania biernego oraz koszty, które nie są
           uwzględniane przy obliczaniu kwoty do odliczenia.";
36) art. 158 otrzymuje brzmienie:
      "Art. 158. § 1. Jeżeli proces uszlachetniania ma na celu naprawę towarów
             wywożonych czasowo i jeżeli naprawa jest dokonywana odpłatnie, to
             częściowe zwolnienie od należności celnych przywozowych polega na
             obliczeniu kwoty należności, jaka byłaby zastosowana na podstawie
             elementów kalkulacyjnych dotyczących produktów kompensacyjnych w
             dniu przyjęcia zgłoszenia o dopuszczenie do obrotu tych produktów.
         § 2. Podstawą do obliczenia należności celnych przywozowych od
           towarów, o których mowa w § 1, jest wartość celna równa kwocie
           kosztów naprawy, pod warunkiem, że koszty te stanowią jedyne
           świadczenie osoby posiadającej pozwolenie oraz że na wysokość
           kosztów nie miały wpływu powiązania tej osoby z osobą dokonującą
           naprawy.
         § 3. Jeżeli proces uszlachetniania ma na celu naprawę towarów
           wywożonych czasowo, to w wypadku ich dopuszczenia do obrotu
           podlegają one całkowitemu zwolnieniu od należności celnych
           przywozowych, o ile naprawa jest wykonaniem zobowiązania
           gwarancyjnego lub została przeprowadzona ze względu na istnienie
           wady fabrycznej oraz została dokonana nieodpłatnie.
         § 4. Przepisu § 3 nie stosuje się, jeżeli w chwili obejmowania towarów
           po raz pierwszy procedurą dopuszczenia do obrotu wartość celna
           towarów została ustalona z uwzględnieniem ich wadliwości.";
37) po art. 158 dodaje się art. 158{1} w brzmieniu:
      "Art. 158{1}. § 1. Organ celny może, na wniosek osoby ubiegającej się o
             udzielenie pozwolenia lub posiadającej pozwolenie na korzystanie z
             procedury uszlachetniania biernego, wyrazić zgodę na stosowanie
             średniej stawki celnej, jaka będzie miała zastosowanie do procesu
             uszlachetniania.
         § 2. Średnia stawka celna, o której mowa w § 1, może być stosowana,
           jeżeli:
           1) proces uszlachetniania nie polega na naprawie towarów wywożonych
             czasowo,
           2) proces uszlachetniania charakteryzuje się stałymi warunkami
             technologicznymi,
           3) częstotliwość dokonywania procesów uszlachetniania uzasadnia
             stosowanie średniej stawki celnej.
         § 3. Średnia stawka celna, o której mowa w § 1, jest obliczana na
           okres nieprzekraczający 12 miesięcy (okres rozliczeniowy), z
           uwzględnieniem:
           1) spodziewanej wysokości należności celnych przywozowych za
             produkty kompensacyjne powrotnie przywożone w tym okresie oraz
             kosztów uszlachetniania biernego spodziewanych w tym samym okresie
             lub
           2) danych dotyczących należności celnych przywozowych, uiszczonych
             za takie same produkty kompensacyjne, uzyskane w takich samych
             procesach uszlachetniania i dopuszczone do obrotu w okresie do 6
             miesięcy poprzedzających złożenie wniosku o stosowanie średniej
             stawki celnej oraz poniesionych w tym okresie kosztów
             uszlachetniania biernego.
         § 4.  Średnią stawkę celną stanowi wyrażony w procentach stosunek
           należności celnych przywozowych do kosztów uszlachetniania biernego,
           ustalonych zgodnie z § 3.
         § 5. Średnią stawkę celną, obliczoną z zastosowaniem § 3 i 4,
           zaokrągla się do pełnych punktów procentowych w ten sposób, że część
           dziesiętną poniżej 0,5 pomija się, a część dziesiętną wynoszącą 0,5
           i więcej podnosi się do pełnych punktów procentowych. Stawkę
           zaokrągloną w ten sposób podwyższa się o jeden punkt procentowy.
         § 6. W okresie rozliczeniowym podstawą do obliczenia należności
           celnych przywozowych za produkty kompensacyjne dopuszczone do obrotu
           z zastosowaniem średniej stawki celnej jest wartość celna równa
           poniesionym kosztom uszlachetniania biernego.
         § 7. Na koniec każdego okresu rozliczeniowego organ celny dokonuje,
           stosownie do art. 157, ostatecznego obliczenia kwoty należności
           celnych przywozowych za produkty kompensacyjne dopuszczone do obrotu
           w danym okresie rozliczeniowym. Art. 229 § 1 i 2 oraz art. 246
           stosuje się odpowiednio.
         § 8. Minister właściwy do spraw finansów publicznych w porozumieniu z
           ministrem właściwym do spraw gospodarki może określić, w drodze
           rozporządzenia, szczegółowy sposób obliczania i stosowania średniej
           stawki celnej, uwzględniając potrzebę ułatwienia obliczania
           całkowitego lub częściowego zwolnienia od należności celnych
           przywozowych, przy jednoczesnym zabezpieczeniu interesów budżetu
           państwa.";
38) w art. 160 § 3 otrzymuje brzmienie:
     "§ 3. Organ celny uznaje towar nowy za produkt zamienny, jeżeli został on
       wydany nieodpłatnie ze względu na zobowiązania gwarancyjne lub w związku
       z istnieniem wady fabrycznej.";
39) w art. 162 uchyla się § 3;
40) w art. 190{14} w § 2 pkt 2 otrzymuje brzmienie:
     "2) za strefę nadgraniczną - uważa się obszar przylegający po obydwu
       stronach granicy Rzeczypospolitej Polskiej o szerokości 15 kilometrów
       oraz cały obszar gmin lub innych podstawowych jednostek podziału
       terytorialnego, których chociażby część położona jest w tym obszarze.";
41) w art. 190{17} w § 1 pkt 1 otrzymuje brzmienie:
     "1) substancje lecznicze pochodzenia ludzkiego, a w szczególności krew,
       osocze i inne preparaty krwiopochodne, preparaty czynników krzepnięcia,
       albumina i immunoglobuliny,";
42) w art. 190{37}:
   a) § 2 otrzymuje brzmienie:
     "§ 2. Zwolnione od cła są paliwa przewożone w standardowych zbiornikach:
         1) pojazdów samochodowych przeznaczonych do działalności gospodarczej
           - nie więcej niż 200 litrów na pojazd,
         2) przeznaczonych do działalności gospodarczej naczep lub przyczep,
           wyposażonych w układy chłodzenia - w ilości określonej w
           rozporządzeniu, o którym mowa w § 7.",
   b) w § 4 po pkt 1 dodaje się pkt 1a w brzmieniu:
     "1a) montowany na stale przez producenta we wszystkich naczepach lub
       przyczepach i który pozwala na bezpośrednie wykorzystanie paliwa do
       funkcjonowania będącego ich wyposażeniem układu chłodzenia, lub",
   c) dodaje się § 7 w brzmieniu:
     "§ 7. Minister właściwy do spraw finansów publicznych określi, w drodze
       rozporządzenia, ilość paliwa podlegającego zwolnieniu od cła, o którym
       mowa w § 2 pkt 2. Określając ilość paliwa należy uwzględnić uzasadnioną
       potrzebę zapewnienia niezakłóconego funkcjonowania układu chłodzenia
       oraz konieczność ochrony interesów krajowych producentów paliw, z
       zastrzeżeniem, iż maksymalna ilość paliwa nie może przekroczyć
       określonej w § 2 pkt 1.";
43) w art. 190{43} § 2 otrzymuje brzmienie:
     "§ 2. Zwolnienia, o których mowa w § 1, mogą być wprowadzone na okres nie
       dłuższy niż do czasu przystąpienia Rzeczypospolitej Polskiej do Unii
       Europejskiej.";
44) w art. 191:
   a) § 1 otrzymuje brzmienie:
     "§ 1. Towary powracające są to towary, które przed wyprowadzeniem poza
       polski obszar celny były towarami krajowymi i w terminie 3 lat od dnia
       ich wyprowadzenia są powrotnie wprowadzane i dopuszczane do obrotu na
       polskim obszarze celnym. Towary powracające zwalnia się od należności
       celnych przywozowych na wniosek osoby zainteresowanej.",
   b) § 4 i 5 otrzymują brzmienie:
     "§ 4. Jeżeli towary, o których mowa w § 3, nie zostaną przeznaczone do
       tego samego celu, kwota należności celnych przywozowych, którym
       podlegają, zostanie pomniejszona o kwotę pobraną przy pierwotnym
       dopuszczeniu do obrotu. Jeżeli pierwotna kwota jest wyższa od kwoty
       należnej przy dopuszczeniu do obrotu towarów powracających, różnica nie
       podlega zwrotowi.
     § 5. Nie stosuje się zwolnień od należności celnych przywozowych
       przewidzianych w § 1 wobec towarów wywiezionych poza polski obszar celny
       w ramach procedury uszlachetniania biernego, chyba że towary te
       pozostają nadal w stanie, w którym zostały wywiezione.",
   c) § 7 i 8 otrzymują brzmienie:
     "§ 7. Zakaz stosowania zwolnień od należności celnych przywozowych, o
       którym mowa w § 6, nie ma zastosowania, jeśli udzielone preferencje
       zostały cofnięte lub wypłacone kwoty wynikające z preferencji zostały
       zwrócone.
     § 8. Minister właściwy do spraw finansów publicznych w porozumieniu z
       ministrem właściwym do spraw rolnictwa określi, w drodze rozporządzenia,
       preferencyjne środki związane z wywozem towarów, do których stosuje się
       zakaz zwolnienia od należności celnych przywozowych określony w § 6.
       Określając wypadki, w których przepis § 6 nie ma zastosowania, należy
       uwzględnić w szczególności sytuację, w której ta sama osoba dokonuje
       powrotnego przywozu towaru.";
45) w art. 222 § 4 i 5 otrzymują brzmienie:
     "§ 4. W wypadku przesunięcia daty powstania długu celnego lub
       zarejestrowania kwoty wynikającej z tego długu, organ celny pobiera
       odsetki wyrównawcze, liczone przy zastosowaniu stawki określonej w
       przepisach dotyczących pobierania odsetek za zwłokę od należności
       podatkowych. Przepis art. 277 stosuje się odpowiednio.
     § 5.  Minister właściwy do spraw finansów publicznych określi, w drodze
       rozporządzenia:
         1) sposób naliczania odsetek wyrównawczych, biorąc pod uwagę
           okoliczności przesunięcia daty powstania długu celnego lub
           zarejestrowania kwoty wynikającej z tego długu,
         2) wypadki, w których mimo przesunięcia daty powstania długu celnego
           lub zarejestrowania kwoty wynikającej z tego długu, nie pobiera się
           odsetek wyrównawczych ze względu na rodzaj towaru w stosunku do
           którego powstał dług celny, sposób powstania tego długu lub
           zabezpieczenia kwoty z niego wynikającej oraz minimalną wysokość
           odsetek wyrównawczych, podlegających poborowi.";
46) art. 225 otrzymuje brzmienie:
       "Art. 225.  Minister właściwy do spraw finansów publicznych może
              określić, w drodze rozporządzenia, wypadki, w których nie
              powstaje dług celny:
           1) mimo wystąpienia okoliczności, o których mowa w art. 211 § 1,
             art. 213 § 1, art. 219 § 1 i art. 224,
           2) z uwagi na wystąpienie okoliczności, o których mowa w art. 212 §
             4.
             Rozporządzenie powinno w szczególności uwzględniać wypadki, w
             których niewykonanie obowiązków lub niedopełnienie warunków
             przewidzianych w przepisach prawa celnego nie było spowodowane
             rażącym niedbalstwem osoby zobowiązanej.";
47) w art. 226 § 4 otrzymuje brzmienie:
     "§ 4. Organ celny anuluje zarejestrowaną kwotę należności, o której
       dłużnik nie został powiadomiony przed upływem terminów, o których mowa w
       art. 230 § 4 i 4a, z zastrzeżeniem art. 230 § 5 i 6.";
48) w art. 227:
   a) § 1 otrzymuje brzmienie:
     "§ 1. Kwota należności powinna zostać zarejestrowana niezwłocznie po jej
       obliczeniu i nie później niż w ciągu 2 dni, licząc od dnia, w którym
       towar został zwolniony, jeżeli dług celny powstaje w wyniku:
         1) objęcia towaru inną procedurą celną niż odprawa czasowa z
           częściowym zwolnieniem od należności celnych przywozowych,
         2) innych czynności mających ten sam skutek prawny, co objęcie towaru
           procedurami celnymi określonymi w pkt 1",
   b) § 3 otrzymuje brzmienie:
     "§ 3. Jeżeli powstaje dług celny w wypadkach innych niż te, o których mowa
       w § 1 i 2, zarejestrowanie kwoty należności następuje w ciągu 2 dni
       licząc od dnia, w którym organ celny miał możliwość obliczyć kwotę tych
       należności oraz określić dłużnika.";
49) w art. 229:
   a) § 1 otrzymuje brzmienie:
     "§ 1. Jeżeli kwota należności nie została zarejestrowana w terminie
       określonym w art. 227 i 228 lub jeżeli została zarejestrowana kwota
       niższa od prawnie należnej, to zarejestrowanie kwoty należności lub
       kwoty uzupełniającej zostanie dokonane w terminie nie dłuższym niż 2 dni
       (zarejestrowanie retrospektywne).",
   b) § 3 otrzymuje brzmienie:
     "§ 3. Zarejestrowania retrospektywnego nie dokonuje się w wypadkach:
         1) o których mowa w art. 226 § 2-4,
         2) gdy kwota podlegająca zarejestrowaniu nie przekracza równowartości
           10 euro,
         3) gdy kwota należności prawnie należnych nie została zarejestrowana
           na skutek błędu organu celnego, pod warunkiem że błąd ten nie mógł
           zostać w żaden sposób wykryty przez dłużnika działającego w dobrej
           wierze i przestrzegającego przepisów dotyczących zgłoszenia
           celnego.";
50) w art. 230 § 5 i 6 otrzymują brzmienie:
     "§ 5. Bieg terminów, o których mowa w § 4 i 4a, ulega zawieszeniu z dniem:
         1) wszczęcia postępowania karnego, postępowania w sprawie o
           przestępstwo skarbowe lub wykroczenie skarbowe lub wniesienia skargi
           do sądu administracyjnego,
         2) zawieszenia postępowania w sprawie celnej,
         3) wniesienia odwołania od decyzji w sprawie długu celnego.
     § 6. Terminy, o których mowa w § 4 i 4a, biegną dalej z dniem:
         1) prawomocnego zakończenia postępowania karnego, postępowania w
           sprawie o przestępstwo skarbowe lub wykroczenie skarbowe albo
           doręczenia organowi celnemu orzeczenia sądu administracyjnego wraz z
           jego uzasadnieniem,
         2) podjęcia zawieszonego postępowania w sprawie celnej,
         3) doręczenia rozstrzygnięcia wydanego w postępowaniu odwoławczym.";
51) w art. 233:
   a) § 1 otrzymuje brzmienie:
     "§ 1. Jeżeli kwota należności dotyczy towarów zgłoszonych do procedury
       celnej nakładającej obowiązek uiszczenia należności, organ celny może,
       na wniosek dłużnika spełniającego wymogi określone w art. 197 § 2a pkt 14,
odroczyć termin płatności tej kwoty, jeżeli zostało złożone
       zabezpieczenie.",
   b) § 3 otrzymuje brzmienie:
     "§ 3. Minister właściwy do spraw finansów publicznych określi, w drodze
       rozporządzenia:
         1) wzór wniosku o odroczenie płatności, dokumenty, które należy do
           niego dołączyć oraz termin, w którym wniosek może zostać złożony,
         2) szczegółowe warunki i tryb postępowania przy odraczaniu płatności
           należności
      - z uwzględnieniem szczegółowych wymogów, jakie powinna spełniać osoba
       ubiegająca się o odroczenie płatności oraz obowiązujących terminów
       uiszczania kwot należności i odraczania płatności.";
52) art. 234 uchyla się;
53) w art. 236 w § 2 pkt 1 otrzymuje brzmienie:
     "1) jeżeli odroczenie płatności jest dokonywane zgodnie z art. 235 pkt 1,
       termin ten liczy się od dnia następującego po dniu, w którym kwota
       należności została zarejestrowana przez organ celny; w wypadku
       zastosowania art. 228 termin 30 dni zostaje skrócony o liczbę dni
       odpowiadającą okresowi przekraczającemu termin 2 dni przeznaczonych na
       zarejestrowanie kwoty należności,";
54) art. 237 otrzymuje brzmienie:
      "Art. 237. § 1. Organ celny może udzielić dłużnikowi, spełniającemu
             wymogi określone w art. 197 § 2a pkt 1-3, ułatwień płatniczych
             innych niż odroczenie płatności. Ułatwieniem płatniczym innym niż
             odroczenie płatności może być w szczególności rozłożenie spłaty
             całości lub części kwoty należności na raty.
         § 2. Udzielenie ułatwień, o których mowa w § 1:
           1) jest uzależnione od złożenia zabezpieczenia; jednakże, gdy
             złożenie zabezpieczenia mogłoby spowodować, ze względu na sytuację
             dłużnika, poważne trudności natury gospodarczej lub społecznej,
             można odstąpić od wymogu jego złożenia,
           2) uprawnia do poboru, przy odpowiednim zastosowaniu art. 233 § 2,
             opłaty prolongacyjnej od kwot należności; jeżeli uiszczenie tej
             opłaty może spowodować, ze względu na sytuację dłużnika, poważne
             trudności natury gospodarczej lub społecznej, organ celny może
             odstąpić od jej poboru.
         § 3. Minister właściwy do spraw finansów publicznych określi, w drodze
           rozporządzenia:
           1) wzór wniosku o udzielenie ułatwienia płatniczego innego niż
             odroczenie płatności, dokumenty, które należy do niego dołączyć
             oraz termin, w którym wniosek może zostać złożony,
           2) szczegółowe warunki i tryb postępowania przy udzielaniu ułatwień
             płatniczych, o których mowa w § 1,
           3) maksymalną wysokość kwoty podlegającej ułatwieniom płatniczym,
           4) maksymalny okres, na jaki ułatwienia płatnicze mogą być
             udzielone,
           5) częstotliwość, z jaką ułatwienia płatnicze mogą być udzielone na
             rzecz jednego dłużnika,
           6) sposób wyliczenia opłaty prolongacyjnej od kwoty udzielanego
             ułatwienia płatniczego
          - z uwzględnieniem szczegółowych wymogów, jakie powinna spełniać
           osoba ubiegająca się o udzielenie ułatwienia płatniczego innego niż
           odroczenie płatności oraz obowiązujących terminów uiszczania kwot
           należności.";
55) w art. 242 § 3 otrzymuje brzmienie:
     "§ 3. W wypadkach powstania długu celnego, o których mowa w art. 210-213
       oraz art. 218 i 219, pobiera się odsetki liczone od dnia powstania
       długu, w wysokości określonej w przepisach dotyczących pobierania
       odsetek za zwłokę od należności podatkowych. Przepis art. 277 stosuje
       się odpowiednio.";
56) art. 246 otrzymuje brzmienie:
      "Art. 246. § 1. Należności celne są umarzane, jeżeli w chwili
             zarejestrowania kwota należności nie była prawnie należna lub gdy
             kwota ta została zarejestrowana pomimo zaistnienia wypadków,
             określonych w art. 229 § 3.
         § 2. Należności celne są zwracane, jeżeli w chwili uiszczenia kwota
           tych należności nie była prawnie należna lub gdy kwota ta została
           zarejestrowana pomimo zaistnienia wypadków, określonych w art. 229 §
           3.
         § 3. Należności celne nie podlegają zwrotowi ani umorzeniu, jeżeli
           okoliczności, które doprowadziły do zapłacenia lub zarejestrowania
           kwoty prawnie nienależnej, są wynikiem świadomego działania osoby
           zainteresowanej.
         § 4. Należności celne są zwracane lub umarzane na wniosek dłużnika
           złożony przed upływem 3 lat, licząc od dnia jego powiadomienia o
           tych należnościach.
         § 5. Organ celny dokona zwrotu lub umorzenia z urzędu, gdy stwierdzi
           przed upływem 3 lat od powiadomienia dłużnika, że zachodzą
           okoliczności uzasadniające zwrot lub umorzenie.
         § 6. Termin, o którym mowa w § 4, może ulec przedłużeniu, jeżeli
           dłużnik udowodni, że niezłożenie wniosku przed upływem 3 lat od dnia
           powiadomienia go o tych należnościach było spowodowane
           nieprzewidzianymi okolicznościami lub działaniem siły wyższej.";
57) art. 247 otrzymuje brzmienie:
       "Art. 247. Należności celne podlegają zwrotowi, jeżeli po ich uiszczeniu
              unieważniono zgłoszenie celne na wniosek osoby zainteresowanej.";
58) art. 248 otrzymuje brzmienie:
      "Art. 248. § 1. Należności celne mogą zostać zwrócone lub umorzone
             również po ustaleniu, że zarejestrowana kwota tych należności
             dotyczy towarów objętych procedurą celną i nieprzyjętych przez
             osobę wprowadzającą ze względu na to, że w chwili, o której mowa w
             art. 69, towary były wadliwe lub niezgodne z warunkami kontraktu,
             w wyniku którego dokonano przywozu tych towarów. Nie uznaje się za
             towary wadliwe towarów uszkodzonych po ich zwolnieniu.
         § 2. Zwrot lub umorzenie należności celnych od towarów, o których mowa
           w § 1, są dopuszczalne, gdy:
           1) towary nie zostały użyte, chyba że wstępne ich użycie okazało się
             konieczne do stwierdzenia ich wadliwości lub niezgodności z
             warunkami kontraktu oraz
           2) towary zostały wywiezione poza polski obszar celny.
         § 3. Na wniosek osoby zainteresowanej organ celny może zezwolić na
           zniszczenie towarów, objęcie ich w celu powrotnego wywozu procedurą
           tranzytu, objęcie procedurą składu celnego lub umieszczenie ich w
           wolnym obszarze celnym, zamiast ich wywozu. W celu otrzymania
           jednego z przewidzianych wyżej przeznaczeń celnych towary są uważane
           za towary niekrajowe.
         § 4.  Należności celne nie są zwracane lub umarzane w odniesieniu do
           towarów, które przed ich zgłoszeniem o dopuszczenie ich do obrotu
           zostały objęte procedurą odprawy czasowej w celu przeprowadzenia
           prób, chyba że wykazano, iż fakt ich wadliwości lub niezgodności z
           warunkami kontraktu nie mógł zostać ujawniony podczas tych prób.
         § 5. Należności celne są zwracane lub umarzane, w wypadkach
           określonych w § 1, na pisemny wniosek dłużnika złożony przed upływem
           roku, licząc od dnia powiadomienia dłużnika o tych należnościach.
         § 6. Termin, o którym mowa w § 5, może ulec przedłużeniu, jeżeli
           dłużnik udowodni, że niezłożenie wniosku przed upływem roku od dnia
           powiadomienia go o tych należnościach było spowodowane
           nieprzewidzianymi okolicznościami lub działaniem siły wyższej.";
59) w art. 250 § 2 otrzymuje brzmienie:
     "§ 2. W razie braku zadłużenia, o którym mowa w § 1, należności celne
       podlegają zwrotowi w terminie 3 miesięcy, licząc od dnia doręczenia
       decyzji orzekającej ich zwrot.";
60) w art. 252 § 1 otrzymuje brzmienie:
     "§ 1. Rada Ministrów może określić, w drodze rozporządzenia, inne wypadki,
       w których należności celne są zwracane lub umarzane, tryb i warunki
       dokonywania zwrotu lub umorzenia oraz termin, w którym może być złożony
       wniosek o zwrot lub umorzenie należności celnych. Rozporządzenie powinno
       w szczególności uwzględniać zapewnienie zachowania tożsamości towaru
       oraz umożliwić dochowanie przez organ celny terminu na dokonanie zwrotu
       lub umorzenia należności celnych.";
61) po art. 252 dodaje się art. 252{1} w brzmieniu:
       "Art. 252{1}. Organem celnym właściwym do rozstrzygania w pierwszej
              instancji w sprawach uregulowanych przepisami niniejszego działu
              jest dyrektor izby celnej.";
62) w art. 253 w § 2 pkt 1 otrzymuje brzmienie:
     "1) przedstawicielem bezpośrednim osoby może być wyłącznie pracownik tej
       osoby, agencja celna, adwokat, radca prawny lub doradca podatkowy,";
63) w art. 254 § 2 otrzymuje brzmienie:
     "§ 2. Przedstawiciel dołącza do akt oryginał lub urzędowo poświadczony
       odpis upoważnienia. Adwokat, radca prawny lub doradca podatkowy może sam
       uwierzytelnić odpis udzielonego mu upoważnienia. Osoba prowadząca
       agencję celną może uwierzytelnić odpis upoważnienia udzielonego agencji
       celnej.";
64) w art. 262{1} § 1 i 2 otrzymują brzmienie:
     "§ 1. W wypadku wydania decyzji w pierwszej instancji przez dyrektora izby
       celnej, z zastrzeżeniem art. 278 § 3, odwołanie od tej decyzji
       rozpatruje ten sam organ celny.
     § 2. Pracownik lub funkcjonariusz celny, który brał udział w wydaniu
       decyzji, której dotyczy odwołanie, podlega wyłączeniu od udziału w
       postępowaniu odwoławczym i wydaniu decyzji w tym postępowaniu.";
65) po art. 266 dodaje się art. 266{1} w brzmieniu:
      "Art. 266{1}. § 1. Postępowanie zawiesza się w wypadku, gdy organ celny w
             jego toku wystąpił z wnioskiem o pomoc prawną do organu celnego
             państwa obcego lub innego uprawnionego podmiotu państwa obcego.
         § 2. Na postanowienie w sprawie zawieszenia postępowania służy
           zażalenie.";
66) po art. 270 dodaje się art. 270{1} w brzmieniu:
      "Art. 270{1}. § 1. Jeżeli przepis prawa nie wymaga urzędowego
             potwierdzenia określonych faktów lub stanu prawnego w drodze
             zaświadczenia, organ celny odbiera od strony, na jej wniosek,
             oświadczenie złożone pod rygorem odpowiedzialności karnej za
             fałszywe zeznania.
         § 2. Przed odebraniem oświadczenia organ celny uprzedza stronę o
           odpowiedzialności karnej za fałszywe zeznania.";
67) w art. 276:
   a) § 1 i 2 otrzymują brzmienie:
     "§ 1. Z zastrzeżeniem § 2 i 2a, opłaty manipulacyjne dodatkowe powinny być
       określone w kwocie odpowiadającej podejmowanym czynnościom i nie mogą
       być wymierzone w kwocie wyższej niż 40% wartości celnej towaru.
     § 2. Jeżeli po przedstawieniu towaru wprowadzonego na polski obszar celny
       organ celny wykaże nadwyżkę towaru ujawnionego w wyniku rewizji celnej w
       stosunku do przedstawionego, to od osoby, o której mowa w art. 39,
       pobiera się opłatę manipulacyjną dodatkową w wysokości wartości celnej
       towaru odpowiadającej nadwyżce.",
   b) po § 2 dodaje się § 2a w brzmieniu:
     "§ 2a. Jeżeli po zgłoszeniu towaru wyprowadzanego z polskiego obszaru
       celnego, organ celny wykaże w wyniku rewizji celnej, mniej towaru w
       stosunku do ilości zadeklarowanej w zgłoszeniu celnym, to od osoby
       wyprowadzającej towar z polskiego obszaru celnego, pobiera się opłatę
       manipulacyjną dodatkową w wysokości wartości towaru odpowiadającej
       różnicy.";
68) w art. 277:
   a) dotychczasowa treść otrzymuje oznaczenie § 1,
   b) dodaje się § 2 w brzmieniu:
     "§ 2. W sprawach zwrotów lub umorzeń opłat, przepisy art. 246, art. 249251
oraz art. 252{1} stosuje się odpowiednio.";
69) w art. 277{1} dodaje się § 3 w brzmieniu:
     "§ 3. Minister właściwy do spraw finansów publicznych określi, w drodze
       rozporządzenia, szczegółowy sposób oraz tryb przeprowadzenia kontroli, o
       której mowa w § 2, uwzględniając konieczność stosowania skutecznych
       metod technicznych w tym zakresie.";
70) w art. 277{10} dodaje się § 6 w brzmieniu:
     "§ 6. Minister właściwy do spraw finansów publicznych określi, w drodze
       rozporządzenia, wzór i sposób oznakowania pojazdów służbowych Służby
       Celnej, uwzględniając w szczególności zapewnienie jednoznacznej
       identyfikacji pojazdów.";
71) w art. 277{16}:
   a) w § 1 dodaje się pkt 10 i 11 w brzmieniu:
     "10) przedstawić na żądanie organu celnego urzędowe tłumaczenie na język
       polski dokumentów, mających znaczenie dla kontroli celnej, sporządzonych
       w języku obcym,
     11)  zapewnić warunki do pracy, w tym, w miarę możliwości, samodzielne
       pomieszczenie i miejsce do przechowywania dokumentów.",
   b) po § 1 dodaje się § 1a w brzmieniu:
     "§ 1a. Obowiązki określone w § 1, z wyjątkiem obowiązków wskazanych w pkt
       4 i pkt 8, kontrolowany powinien wykonać nieodpłatnie.";
72) po art. 277{18} dodaje się art. 277{18a} w brzmieniu:
    "Art. 277{18a}. § 1. W sprawach nieuregulowanych w tytule IXa niniejszej
               ustawy stosuje się odpowiednio art. 270{1} tej ustawy oraz
               przepisy rozdziałów 2, 5, 6, 10, 11, 14, 16, 22 i 23 działu IV
               ustawy - Ordynacja podatkowa, z wyłączeniem art. 182-184 i art.
               190.
         § 2. W kwestiach powiadomienia o miejscu i terminie przeprowadzenia
           dowodu z zeznań świadków, opinii biegłych lub oględzin, stosuje się
           odpowiednio art. 289 ustawy - Ordynacja podatkowa.";
73) w art. 282 dodaje się § 4 i § 5 w brzmieniu:
     "§ 4. Stanowiska, które wiążą się z podporządkowaniem służbowym
       funkcjonariuszy celnych lub pracowników, w szczególności stanowiska:
       kierownika zmiany, referatu, oddziału oraz naczelnika wydziału w izbie
       celnej są stanowiskami kierowniczymi w jednostkach organizacyjnych
       Służby Celnej.
     § 5. Do obsadzania i zwalniania stanowisk, o których mowa w § 4 stosuje
       się odpowiednio przepisy dotyczące powoływania i odwoływania zastępcy
       naczelnika urzędu celnego.";
74) w art. 288 § 2 otrzymuje brzmienie:
     "§ 2. Minister właściwy do spraw finansów publicznych może określić, w
       drodze rozporządzenia, wymogi, jakie musi spełniać miejsce wyznaczone
       lub uznane przez organ celny, warunki i tryb postępowania przy
       wyznaczaniu lub uznawaniu oraz znoszeniu przez organ celny tych miejsc,
       okres, na jaki mogą zostać przez organ celny uznane lub wyznaczone te
       miejsca, wypadki, w których czynności przewidziane przepisami prawa
       celnego mogą być dokonywane w tych miejscach oraz rodzaj towarów, którym
       może zostać nadane przeznaczenie celne w tych miejscach. Rozporządzenie
       powinno uwzględniać właściwość urzędów celnych do dokonywania czynności
       określonych przepisami prawa celnego w zależności od rodzaju towarów lub
       procedur celnych, a w zakresie wymogów, jakie musi spełniać miejsce
       wyznaczone lub uznane -  konieczność skutecznego sprawowania dozoru
       celnego.";
75) w art. 76 w § 2, w art. 137, w art. 151 w § 1, w art. 152 w pkt 1 i 2, w
  art. 156 w § 1 i 2, w art. 174 w § 2 w pkt 2, w art. 192 w § 1, w art. 193 w
  § 2 oraz w art. 209 w § 1 w pkt 2 użyty w różnych przypadkach wyraz "cło"
  zastępuje się użytymi w odpowiednich przypadkach wyrazami "należności celne
  przywozowe".
                                     Art. 2.
W ustawie z dnia 24 lipca 1999 r. o Służbie Celnej (Dz.U. Nr 72, poz. 802, Nr
110, poz. 1255 oraz z 2002 r. Nr 41, poz. 365, Nr 89, poz. 804 i Nr 153, poz.
1271) wprowadza się następujące zmiany:
1) w art. 25 w ust. 1 po pkt 8 dodaje się pkt 8a i 8b w brzmieniu:
     "8a) wniesienia aktu oskarżenia o umyślne popełnienie przestępstwa,
       ściganego z oskarżenia publicznego,
     8b) tymczasowego aresztowania,";
2) w art. 61:
   a) ust. 1 uchyla się,
   b) ust. 2 otrzymuje brzmienie:
     "2. Funkcjonariusza celnego, na jego wniosek, przywraca się do służby w
       wypadku:
         1) uniewinnienia prawomocnym wyrokiem sądu - jeżeli zwolnienie ze
           służby nastąpiło na podstawie art. 25 ust. 1 pkt 8a,
         2) umorzenia postępowania karnego lub uniewinnienia prawomocnym
           wyrokiem sądu - jeżeli zwolnienie ze służby nastąpiło na podstawie
           art. 25 ust. 1 pkt 8b.",
   c) ust. 3 uchyla się;
3) w art. 67 dodaje się ust. 6 i 7 w brzmieniu:
     "6. Jeżeli okoliczności naruszenia przez funkcjonariusza celnego
       obowiązków służbowych nie budzą wątpliwości, postępowanie dyscyplinarne
       może zostać wszczęte i toczyć się w trybie przyspieszonym.
     7. W wypadku, o którym mowa w ust. 6, postępowanie dyscyplinarne
       przyspieszone wszczyna się bez przeprowadzenia postępowania
       wyjaśniającego.";
4) art. 80 otrzymuje brzmienie:
       "Art. 80. Minister właściwy do spraw finansów publicznych określi, w
              drodze rozporządzenia, tryb przeprowadzania postępowania
              wyjaśniającego, dyscyplinarnego, dyscyplinarnego przyspieszonego
              oraz sposób wykonania kar dyscyplinarnych.".
   
                                     Art. 3.
1. Postępowania wszczęte i niezakończone ostatecznie przed dniem wejścia w
  życie niniejszej ustawy podlegają rozpatrzeniu według przepisów
  dotychczasowych, z zastrzeżeniem ust. 2.
2.  Do postępowań wszczętych i niezakończonych ostatecznie przed dniem wejścia
  w życie niniejszej ustawy, dotyczących uznania zgłoszenia celnego za
  nieprawidłowe, zwrotów lub umorzeń określonych przepisami działu V tytułu VII
  ustawy zmienianej w art. 1 oraz wyznaczenia lub uznania miejsca, w którym
  mogą być dokonywane czynności przewidziane przepisami prawa celnego, stosuje
  się przepisy ustawy zmienianej w art. 1, w brzmieniu nadanym niniejszą
  ustawą.
3. Decyzje o wyznaczeniu lub uznaniu miejsca, w którym mogą być dokonywane
  czynności przewidziane przepisami prawa celnego, wydane na podstawie
  przepisów dotychczasowych, zachowują ważność przez okres 3 miesięcy od dnia
  wejścia w życie rozporządzenia wydanego na podstawie art. 288 § 2 ustawy
  zmienianej w art. 1, w brzmieniu nadanym niniejszą ustawą, z zastrzeżeniem
  ust. 4.
4. Jeżeli uznanie miejsca nastąpiło w pozwoleniu na stosowanie procedury
  uproszczonej, o której mowa w art. 80 § 1 pkt 3 ustawy, o której mowa w art.
  1, decyzja o uznaniu miejsca zachowuje ważność do czasu utraty ważności tego
  pozwolenia.
                                     Art. 4.
Dotychczasowe przepisy wykonawcze wydane na podstawie przepisów upoważniających
ustawy z dnia 9 stycznia 1997 r. - Kodeks celny, zmienionych niniejszą ustawą,
zachowują moc do czasu wejścia w życie nowych przepisów wykonawczych, wydanych
na podstawie przepisów upoważniających w brzmieniu nadanym niniejszą ustawą, o
ile nie są z nią sprzeczne.
                                     Art. 5.
Ustawa wchodzi w życie po upływie 30 dni od dnia ogłoszenia, z wyjątkiem art. 1
pkt 74, który wchodzi w życie z dniem ogłoszenia.
