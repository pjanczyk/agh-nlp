



Dz.U. z 2001 r. Nr 100, poz. 1085
                                        
                                        
                                        
                                        
                                     USTAWA
                             z dnia 27 lipca 2001 r.
                                        
            o wprowadzeniu ustawy - Prawo ochrony środowiska, ustawy
                    o odpadach oraz o zmianie niektórych ustaw
                                        
                                        
                                   Rozdział 1
                                 Przepisy ogólne
                                        
                                     Art. 1.
1. Ustawa z dnia 27 kwietnia 2001 r. - Prawo ochrony środowiska (Dz.U. Nr 62,
  poz. 627), zwana dalej "Prawem ochrony środowiska", wchodzi w życie z dniem 1
  października 2001 r., z wyjątkiem art. 201-219, 272-321 i 401 ust. 2, które
  wchodzą w życie z dniem 1 stycznia 2002 r.
2. Ustawa z dnia 27 kwietnia 2001 r. o odpadach (Dz.U. Nr 62, poz. 628), zwana
  dalej "ustawą o odpadach", wchodzi w życie z dniem 1 października 2001 r.
                                        
                                     Art. 2.
Z dniem wejścia w życie ustaw, o których mowa w art. 1, tracą moc:
   1) ustawa z dnia 31 stycznia 1980 r. o ochronie i kształtowaniu środowiska
     (Dz.U. z 1994 r. Nr 49, poz. 196, z 1995 r. Nr 90, poz. 446, z 1996 r.
     Nr 106, poz. 496 i Nr 132, poz. 662, z 1997 r. Nr 46, poz. 296, Nr 96,
     poz. 592, Nr 121, poz. 770 i Nr 133, poz. 885, z 1998 r. Nr 106, poz. 668,
     z 1999 r. Nr 101, poz. 1178, z 2000 r. Nr 12, poz. 136, Nr 48, poz. 550,
     Nr 62, poz. 718 i Nr 109, poz. 1157 oraz z 2001 r. Nr 38, poz. 452, Nr 45,
     poz. 497 i Nr 63, poz.634), z wyjątkiem art. 37a,
   2) ustawa z dnia 27 czerwca 1997 r. o odpadach (Dz.U. Nr 96, poz. 592, z
     1998 r. Nr 106, poz. 668 i Nr 113, poz. 715, z 1999 r. Nr 101, poz. 1178
     oraz z 2000 r. Nr 12, poz. 136, Nr 22, poz. 272, Nr 89, poz. 991 i Nr 109,
     poz. 1157),
   3) ustawa z dnia 9 listopada 2000 r. o dostępie do informacji o środowisku i
     jego ochronie oraz o ocenach oddziaływania na środowisko (Dz.U. Nr 109,
     poz. 1157).
                                        
                                     Art. 3.
1. Do spraw wszczętych przed dniem wejścia w życie ustawy, a niezakończonych
  decyzją ostateczną, stosuje się przepisy dotychczasowe, o ile przepisy ustawy
  lub przepisy odrębne nie stanowią inaczej.
2. Postępowania w sprawie oceny oddziaływania na środowisko przeprowadzone na
  podstawie ustawy o dostępie do informacji o środowisku i jego ochronie oraz o
  ocenach oddziaływania na środowisko, a także dokonane w ich wyniku
  rozstrzygnięcia powodują skutki prawne, o których mowa w art. 46 ust. 4 pkt 8
  i ust. 7, art. 51 ust. 6 oraz art. 52 ust. 5 Prawa ochrony środowiska.
                                     Art. 4.
1. Przepisy wydane na podstawie ustawy, o której mowa w art. 2 pkt 1 i 3,
  zachowują moc, o ile nie są sprzeczne z ustawą, nie dłużej niż do dnia 30
  czerwca 2003 r.
2. Do czasu wydania przez Radę Ministrów rozporządzenia w przedmiocie
  określenia rodzajów przedsięwzięć mogących znacząco oddziaływać na
  środowisko, zachowują moc przepisy określające rodzaje inwestycji szczególnie
  szkodliwych dla środowiska i zdrowia ludzi oraz mogących pogorszyć stan
  środowiska, wydane na podstawie przepisów o zagospodarowaniu przestrzennym.
3. Do czasu wydania przepisów, o których mowa w ust. 2, określających
  przedsięwzięcia mogące znacząco oddziaływać na środowisko, jednak nie dłużej
  niż do dnia 30 czerwca 2003 r.:
   1) za przedsięwzięcia mogące znacząco oddziaływać na środowisko, określone w
     art. 51 ust. 1 pkt 1 Prawa ochrony środowiska, uważa się inwestycje
     szczególnie szkodliwe dla środowiska i zdrowia ludzi, określone w
     dotychczasowych przepisach,
   2) za przedsięwzięcia mogące znacząco oddziaływać na środowisko, określone w
     art. 51 ust. 1 pkt 2 Prawa ochrony środowiska, uważa się inwestycje mogące
     pogorszyć stan środowiska, określone w dotychczasowych przepisach.
4. Do czasu wydania przepisów, o których mowa:
   1) w art. 45 pkt 15 lit. c), pkt 19 i 20 w zakresie dotyczącym art. 62b,
   2) w art. 47 pkt 15 w zakresie dotyczącym art. 47c ust. 3, art. 47h ust. 4 i
     art. 47l ust. 2-5,
   3) w art. 54,
 stosuje się, nie dłużej niż do dnia 30 czerwca 2003 r., przepisy
  dotychczasowe, o ile nie są sprzeczne z ustawą.
                                        
                                     Art. 5.
1. Jeżeli postępowanie w przedmiocie wydania decyzji o warunkach zabudowy i
  zagospodarowania terenu dotyczące przedsięwzięcia, o którym mowa w art. 51
  ust. 1 pkt 1 Prawa ochrony środowiska, wszczęto przed dniem 1 stycznia 2001
  r., art. 49 ust. 2 Prawa ochrony środowiska nie stosuje się.
2. Jeżeli postępowanie w przedmiocie wydania decyzji o warunkach zabudowy i
  zagospodarowania terenu dotyczące przedsięwzięcia, o którym mowa w art. 51
  ust. 1 pkt 2 Prawa ochrony środowiska, wszczęto przed dniem 1 stycznia 2001
  r., art. 51 ust. 6 Prawa ochrony środowiska w zakresie, w jakim wyłącza on
  stosowanie art. 50 ust. 2 i art. 51 ust. 2 Prawa ochrony środowiska, nie
  stosuje się; uzgodnienia przed wydaniem decyzji w przedmiocie pozwolenia na
  budowę z organem ochrony środowiska w rozumieniu Prawa ochrony środowiska
  oraz z organem, o którym mowa w art. 57 ust. 1 Prawa ochrony środowiska,
  dokonuje organ właściwy do wydania pozwolenia na budowę.
3. Do czasu wydania:
   1) przez ministra właściwego do spraw środowiska oraz ministra właściwego do
     spraw kultury i ochrony dziedzictwa narodowego rozporządzenia, określonego
     w art. 52 ust. 8 i 9 Prawa ochrony środowiska,
   2) przez ministra właściwego do spraw rolnictwa rozporządzenia, o którym
     mowa w art. 50 pkt 2
 zachowują moc, nie dłużej niż do dnia 30 czerwca 2003 r., przepisy
  dotychczasowe.
                                        
                                     Art. 6.
Wymaganie stosowania opracowań ekofizjograficznych, o których mowa w art. 72
ust. 4 Prawa ochrony środowiska, nie dotyczy miejscowych planów zagospodarowania
przestrzennego, o przystąpieniu do sporządzania których ogłoszono w drodze
obwieszczenia przed dniem 1 stycznia 2001 r.
                                        
                                     Art. 7.
Do czasu dokonania w miejscowym planie zagospodarowania przestrzennego
wskazania, które z terenów należą do poszczególnych rodzajów terenów,
określonych w art. 113 ust. 2 pkt 1 Prawa ochrony środowiska, dopuszczalny
poziom hałasu w środowisku określa się, przyjmując wartości dopuszczalne dla
rodzaju terenu o zbliżonym przeznaczeniu.
                                        
                                     Art. 8.
Do roszczeń związanych z ograniczeniami sposobu korzystania z nieruchomości w
związku z ochroną zasobów środowiska, powstałych przed dniem wejścia w życie
ustawy, stosuje się przepisy dotychczasowe. Roszczenia te przedawniają się z
dniem 30 czerwca 2004 r.
                                        
                                     Art. 9.
1. W sprawach opłat za gospodarcze korzystanie ze środowiska, opłat za
  szczególne korzystanie z wód oraz opłat za składowanie odpadów oraz
  administracyjnych kar pieniężnych, należnych za okres do dnia wejścia w życie
  art. 272-321 Prawa ochrony środowiska, stosuje się przepisy dotychczasowe.
2. W razie ustalenia kary pieniężnej łącznej za okres do dnia 31 grudnia 2001
  r. i braku stwierdzenia po wejściu w życie art. 272-321 Prawa ochrony
  środowiska zmiany wielkości przekroczeń co do ilości substancji dopuszczonych
  do wprowadzania do powietrza, dopuszczalnego poziomu hałasu, przekroczeń
  związanych z wprowadzaniem do wód lub do ziemi ścieków oraz naruszeń warunków
  składowania odpadów, dotychczasowe kary godzinowe i dobowe stają się z dniem
  wejścia w życie art. 272-321 Prawa ochrony środowiska karami biegnącymi w
  rozumieniu tego Prawa.
3. W sprawach kar pieniężnych, których termin płatności został odroczony przed
  dniem wejścia w życie art. 272-321 Prawa ochrony środowiska, stosuje się
  przepisy dotychczasowe.
                                        
                                    Art. 10.
1. Polityka ekologiczna państwa określona przez Radę Ministrów na podstawie
  art. 90 ust. 2 ustawy, o której mowa w art. 2 pkt 1, staje się polityką
  ekologiczną państwa w rozumieniu Prawa ochrony środowiska.
2. Rada Ministrów przedłoży Sejmowi projekt nowej polityki ekologicznej państwa
  do dnia 31 grudnia 2002 r.
3. Programy zrównoważonego rozwoju oraz ochrony środowiska opracowane przez
  sejmiki województw oraz rady powiatów i gmin stają się odpowiednio
  wojewódzkimi, powiatowymi i gminnymi programami ochrony środowiska, o których
  mowa w Prawie ochrony środowiska.
4. Sejmiki województw uchwalą nowe wojewódzkie programy ochrony środowiska do
  dnia 30 czerwca 2003 r., rady powiatów - powiatowe programy ochrony
  środowiska do dnia 31 grudnia 2003 r., a rady gmin - gminne programy ochrony
  środowiska do dnia 30 czerwca 2004 r.
                                    Art. 11.
1. Właściwy wojewoda w terminie do dnia 31 marca 2002 r. na podstawie
  dostępnych danych wyodrębni strefy, o których mowa w art. 88 ust. 2 Prawa
  ochrony środowiska.
2. Właściwy wojewoda w terminie do dnia 30 czerwca 2003 r. określi, w drodze
  rozporządzenia, program ochrony powietrza, o którym mowa w art. 91 Prawa
  ochrony środowiska.
                                        
                                    Art. 12.
1. Władający powierzchnią ziemi w dniu wejścia w życie ustawy, na której przed
  jej wejściem w życie nastąpiło odpowiednio zanieczyszczenie ziemi lub gleby
  albo niekorzystne przekształcenie naturalnego ukształtowania terenu
  spowodowane przez inny podmiot, jest obowiązany do zgłoszenia tego faktu
  właściwemu staroście w terminie do dnia 30 czerwca 2004 r.; w tym przypadku
  przepisów art. 102 ust. 1-3 Prawa ochrony środowiska nie stosuje się.
2. Do zgłoszenia należy załączyć odpowiednio wyniki badań potwierdzających fakt
  zanieczyszczenia ziemi lub gleby lub dokumentację potwierdzającą niekorzystne
  przekształcenie ukształtowania terenu oraz opis okoliczności wskazujących, iż
  sprawcą tych zdarzeń był inny podmiot.
3. Właściwy starosta uwzględnia zgłoszenie w rejestrze określonym w art. 110
  Prawa ochrony środowiska, z zastrzeżeniem ust. 4.
4. Starosta może odrzucić, w drodze decyzji, zgłoszenie w ciągu roku od jego
  dokonania, jeżeli nie są spełnione warunki ustawy; ostateczna decyzja w
  przedmiocie odrzucenia zgłoszenia powoduje, iż nie powoduje ono skutków
  prawnych, o których mowa w ust. 1.
                                    Art. 13.
Jeżeli podmiot obowiązany do rekultywacji zanieczyszczonej gleby lub ziemi
wykaże, że zanieczyszczenie nastąpiło przed dniem 1 września 1980 r.
rekultywacja może być ograniczona do przeprowadzenia działań, które wykluczą:
   1) zagrożenie życia lub zdrowia ludzi bądź powstanie innych szkód,
   2) możliwości rozprzestrzeniania się zanieczyszczenia,
w tym przypadku przepisów art. 103 ust. 2 Prawa ochrony środowiska nie stosuje
się.
                                    Art. 14.
1. Z zastrzeżeniem ust. 2:
   1) właściwy starosta sporządzi mapę akustyczną, określoną w art. 118 ust. 1
     Prawa ochrony środowiska, w terminie do dnia 30 czerwca 2009 r.,
   2) właściwa rada powiatu uchwali program działań, określony w art. 119
     ust. 1 Prawa ochrony środowiska, w terminie do dnia 30 czerwca 2010 r.
2. W aglomeracji o liczbie mieszkańców większej niż 250 tysięcy:
   1) właściwy starosta sporządzi mapę akustyczną, określoną w art. 118 ust. 1
     Prawa ochrony środowiska, w terminie do dnia 30 czerwca 2004 r.,
   2) właściwa rada powiatu uchwali program działań, określony w art. 119 ust.
     1 Prawa ochrony środowiska, w terminie do dnia 30 czerwca 2005 r.
3. Właściwy wojewoda określi program działań dla terenów poza aglomeracjami, o
  których mowa w art. 179 ust. 1 Prawa ochrony środowiska, w terminie do dnia
  30 czerwca 2005 r.
                                        
                                    Art. 15.
1.  Prowadzący  w  dniu  wejścia w życie ustawy zakład o zwiększonym  lub  dużym
  ryzyku jest obowiązany do:
   1) dokonania zgłoszenia zakładu, o którym mowa w art. 250 Prawa ochrony
     środowiska właściwemu organowi Państwowej Straży Pożarnej w terminie do
     dnia 31 marca 2002 r.,
   2) przedstawienia właściwemu organowi Państwowej Straży Pożarnej programu
     zapobiegania awariom, o którym mowa w art. 251 Prawa ochrony środowiska, w
     terminie do dnia 30 września 2002 r.
2. Jeżeli nie przedstawiono właściwemu organowi programu zapobiegania awariom
  lub przedstawiony dokument nie spełnia wymagań określonych w przepisach,
  właściwy w rozumieniu Prawa ochrony środowiska organ Państwowej Straży
  Pożarnej może wstrzymać, w drodze decyzji, działalność zakładu o zwiększonym
  lub dużym ryzyku; podjęcie wstrzymanej działalności może nastąpić w warunkach
  określonych w art. 251 ust. 4 Prawa ochrony środowiska.
3. W decyzji, o której mowa w ust. 2, określa się termin wstrzymania
  działalności uwzględniając potrzebę bezpiecznego dla środowiska jej
  zakończenia.
                                        
                                    Art. 16.
1. Prowadzący w dniu wejścia w życie ustawy zakład o dużym ryzyku, jest
  obowiązany do przedstawienia, w terminie do dnia 31 grudnia 2002 r.,
  właściwemu komendantowi wojewódzkiemu Państwowej Straży Pożarnej raportu o
  bezpieczeństwie, o którym mowa w art. 253 Prawa ochrony środowiska, oraz
  wewnętrznego planu operacyjno-ratowniczego i informacji niezbędnych do
  opracowania zewnętrznego planu operacyjno-ratowniczego, o których mowa w art.
  261 Prawa ochrony środowiska.
2. Jeżeli nie przedstawiono do zatwierdzenia raportu o bezpieczeństwie lub
  przedstawiony do zatwierdzenia raport nie spełnia wymagań określonych przez
  przepisy, właściwy komendant wojewódzki Państwowej Straży Pożarnej może
  wstrzymać, w drodze decyzji, działalność zakładu o dużym ryzyku; uruchomienie
  zakładu może nastąpić po uzyskaniu zatwierdzenia raportu o bezpieczeństwie w
  drodze decyzji.
3. W decyzji, o której mowa w ust. 2, określa się termin wstrzymania
  działalności uwzględniając potrzebę bezpiecznego dla środowiska jej
  zakończenia.
                                        
                                    Art. 17.
1. Właściwy komendant wojewódzki Państwowej Straży Pożarnej sporządzi dla
  istniejącego zakładu o dużym ryzyku zewnętrzny plan operacyjno-ratowniczy do
  dnia 30 czerwca 2003 r.
2. Przez istniejący zakład rozumie się zakład, którego użytkowanie rozpoczęto
  przed dniem wejścia w życie ustawy.
                                        
                                    Art. 18.
1. Wydane przed dniem wejścia w życie ustawy decyzje ustalające rodzaje i
  ilości substancji zanieczyszczających dopuszczonych do wprowadzania do
  powietrza oraz decyzje o dopuszczalnym poziomie hałasu przenikającego do
  środowiska wygasają z upływem okresu, na który były wydane, a jeżeli nie był
  podany termin ich obowiązywania, z dniem 30 czerwca 2006 r., z zastrzeżeniem
  ust. 3.
2. Do czasu wygaśnięcia decyzji, o których mowa w ust. 1, stosuje się do nich
  przepisy dotyczące pozwoleń określonych w art. 181 ust. 1 pkt 2 i 5 Prawa
  ochrony środowiska.
3. Jeżeli wprowadzanie gazów i pyłów do powietrza nie wymaga pozwolenia,
  decyzje ustalające rodzaje i ilości substancji zanieczyszczających
  dopuszczonych do wprowadzania do powietrza wygasają z dniem wejścia w życie
  ustawy.
                                        
                                    Art. 19.
1. Prowadzący istniejącą instalację, z której emisja wymaga pozwolenia
  zintegrowanego, powinien je uzyskać do dnia 1 stycznia 2004 r.
2. Minister właściwy do spraw środowiska, w porozumieniu z ministrem właściwym
  do spraw gospodarki, może określić, w drodze rozporządzenia, późniejsze
  terminy do uzyskania pozwolenia zintegrowanego, z uwzględnieniem warunków
  ekonomicznych i technicznych w poszczególnych dziedzinach przemysłu oraz
  skali prowadzonej działalności; termin ten nie może przekroczyć dnia 31
  grudnia 2010 r.
3. W rozporządzeniu, o którym mowa w ust. 2, ustalone zostaną:
   1) rodzaj instalacji,
   2) termin uzyskania pozwolenia zintegrowanego.
4. W rozporządzeniu, o którym mowa w ust. 2, mogą zostać określone terminy do
  uzyskania pozwolenia zintegrowanego w zależności od terminu rozpoczęcia
  użytkowania instalacji.
5. Przez istniejącą instalację, o której mowa w ust. 1, rozumie się instalację,
  dla której pozwolenie na budowę zostało wydane przed dniem wejścia w życie
  ustawy, a której użytkowanie rozpocznie się nie później niż do dnia 30
  czerwca 2003 r.
                                        
                                    Art. 20.
1. Prowadzący istniejącą instalację, z której emisja wymaga pozwolenia na
  emitowanie pól elektromagnetycznych, powinien je uzyskać do dnia 31 grudnia
  2005 r.
2. Przez istniejącą instalację, o której mowa w ust. 1, rozumie się instalację,
  której użytkowanie rozpoczęto przed dniem wejścia w życie ustawy.
                                        
                                    Art. 21.
1. Prowadzący istniejącą instalację objętą obowiązkiem uzyskania pozwoleń
  innych niż zintegrowane może uzyskać pozwolenie pomimo niespełniania wymagań
  wynikających ze standardów emisyjnych oraz obowiązku nieprzekraczania
  standardów jakości środowiska, jeżeli wykaże, że w okresie do dnia 1 stycznia
  2006 r. wymagania te zostaną spełnione.
2. W przypadku, o którym mowa w ust. 1:
   1) wniosek o wydanie pozwolenia, spełniający wymagania Prawa ochrony
     środowiska, powinien zawierać dodatkowo analizę możliwości ograniczenia
     wielkości emisji do poziomu niepowodującego przekraczania standardów
     jakości środowiska i standardów emisyjnych, wraz z podaniem terminu oraz
     sposobu dokonania ograniczeń w okresie, o którym mowa w ust. 1,
   2) warunki wprowadzania do środowiska substancji lub energii określa się w
     pozwoleniu na poziomie, który nie powodowałby przekroczenia wymagań, o
     których mowa w ust. 1.
3. Przez istniejącą instalację, o której mowa w ust. 1, rozumie się instalację,
  której użytkowanie rozpoczęto przed dniem wejścia w życie ustawy.
                                        
                                    Art. 22.
Jeżeli władający instalacją, z której emisja wymaga pozwolenia, nabył do niej
tytuł prawny inny niż własność przed dniem wejścia w życie Prawa ochrony
środowiska, warunek przeniesienia obowiązków w zakresie jej eksploatacji w
drodze aktu notarialnego, o którym mowa w art. 138 ust. 2 Prawa ochrony
środowiska, stosuje się od dnia 1 stycznia 2006 r.
                                    Art. 23.
Ustanowione na podstawie dotychczasowych przepisów obszary ograniczonego
użytkowania stają się obszarami ograniczonego użytkowania w rozumieniu przepisów
Prawa ochrony środowiska.
                                        
                                    Art. 24.
1. Utworzone na podstawie dotychczasowych przepisów  Narodowy Fundusz Ochrony
  Środowiska i Gospodarki Wodnej, wojewódzkie fundusze ochrony środowiska i
  gospodarki wodnej, powiatowe fundusze ochrony środowiska i gospodarki wodnej
  oraz gminne fundusze ochrony środowiska i gospodarki wodnej stają się
  odpowiednio Narodowym Funduszem Ochrony Środowiska i Gospodarki Wodnej,
  wojewódzkimi funduszami ochrony środowiska i gospodarki wodnej, powiatowymi
  funduszami ochrony środowiska i gospodarki wodnej oraz gminnymi funduszami
  ochrony środowiska i gospodarki wodnej w rozumieniu Prawa ochrony środowiska.
2. Utworzone na podstawie dotychczasowych przepisów Krajowa Komisja do spraw
  Ocen Oddziaływania na Środowisko oraz wojewódzkie komisje do spraw ocen
  oddziaływania na środowisko stają się odpowiednio Krajową Komisją do spraw
  Ocen Oddziaływania na Środowisko oraz wojewódzkimi komisjami do spraw ocen
  oddziaływania na środowisko w rozumieniu Prawa ochrony środowiska.
                                        
                                    Art. 25.
1. Ustanowione na podstawie dotychczasowych przepisów strefy ochronne źródeł
  wody oraz strefy ochronne ujęć wody stają się strefami ochronnymi ujęć wody w
  rozumieniu przepisów ustawy z dnia 24 października 1974 r. - Prawo wodne
  (Dz.U. Nr 38, poz. 230, z 1980 r. Nr 3, poz. 6, z 1983 r. Nr 44, poz. 201, z
  1989 r. Nr 26, poz. 139 i Nr 35, poz. 192, z 1990 r. Nr 34, poz. 198 i Nr 39,
  poz. 222, z 1991 r. Nr 32, poz. 131 i Nr 77, poz. 335, z 1993 r. Nr 40,
  poz. 183, z 1994 r. Nr 27, poz. 96, z 1995 r. Nr 47, poz. 243, z 1996 r.
  Nr 106, poz. 496, z 1997 r. Nr 47, poz. 299, Nr 88, poz. 554 i Nr 133,
  poz. 885, z 1998 r. Nr 106 poz. 668, z 2000 r. Nr 12, poz. 136, Nr 89, poz.
  991, Nr 109, poz. 1157 i Nr 120, poz. 1268 oraz z 2001 r. Nr 5, poz. 43 i Nr
  72, poz. 747).
2. Umarza się wszczęte przed dniem wejścia w życie ustawy postępowania
  administracyjne w przedmiocie ustanowienia stref ochronnych źródeł i ujęć
  wód.
                                    Art. 26.
1. Prowadzący instalację posiadający decyzje o ustanowieniu stref ochronnych
  wydane na podstawie ustawy, o której mowa w art. 2 pkt 1, obowiązani są w
  terminie do dnia 31 grudnia 2005 r. do ograniczenia szkodliwego oddziaływania
  na środowisko do terenu, do którego posiadają tytuł prawny.
2. Po upływie terminu, o którym mowa w ust. 1, wojewoda z urzędu stwierdza
  wygaśnięcie wydanych na podstawie dotychczasowych przepisów decyzji w sprawie
  stref ochronnych.
3. Jeżeli przed upływem terminu, o którym mowa w ust. 1, prowadzący instalację
  ograniczy szkodliwe oddziaływanie na środowisko w stopniu uzasadniającym
  zmniejszenie istniejącej strefy ochronnej, wojewoda może, w drodze decyzji,
  dokonać stosownej korekty strefy.
4. Jeżeli przed upływem terminu, o którym mowa w ust. 1, prowadzący instalację
  ograniczy szkodliwe oddziaływanie na środowisko do terenu, do którego posiada
  tytuł prawny, wojewoda, stwierdzi wygaśnięcie decyzji w sprawie strefy
  ochronnej.
5. Właściciel nieruchomości położonej w strefie ochronnej może do dnia 31
  grudnia 2005 r. żądać wykupu nieruchomości lub jej zamiany na inną, na
  zasadach określonych w art. 129-134 Prawa ochrony środowiska, jeżeli
  korzystanie z niej w sposób dotychczasowy byłoby związane z istotnymi
  ograniczeniami lub utrudnieniami.
6. Jeżeli po upływie terminu, o którym mowa w ust. 1, prowadzący instalację nie
  ograniczy szkodliwego oddziaływania na środowisko do terenu, do którego
  posiada tytuł prawny, wojewódzki inspektor ochrony środowiska, w drodze
  decyzji, wstrzyma działalność powodującą szkodliwe oddziaływanie na
  środowisko. W decyzji  określa się termin wstrzymania działalności
  uwzględniając potrzebę bezpiecznego dla środowiska jej zakończenia i
  jednocześnie nadaje się jej rygor natychmiastowej wykonalności.
                                        
                                    Art. 27.
Do czasu wygaśnięcia decyzji o ustanowieniu stref ochronnych wydanych na
podstawie ustawy, o której mowa w art. 2 pkt 1, do stref tych stosuje się
przepisy ustawy z dnia 3 lutego 1995 r. o ochronie gruntów rolnych i leśnych
(Dz.U. Nr 16, poz. 78, z 1997 r. Nr 60, poz. 370, Nr 80, poz. 505 i Nr 160,
poz. 1079, z 1998 r. Nr 106, poz. 668 oraz z 2000 r. Nr 12, poz. 136) dotyczące
obszarów ograniczonego użytkowania.
                                    Art. 28.
Ustanowione na podstawie ustawy, o której mowa w art. 2 pkt 1 parki stają się
parkami gminnymi, w rozumieniu ustawy z dnia 16 października 1991 r. o ochronie
przyrody (Dz.U. Nr 114, poz. 492, z 1992 r. Nr 54, poz. 254, z 1994 r. Nr 89,
poz. 415, z 1995 r. Nr 147, poz. 713, z 1996 r. Nr 91, poz. 409, z 1997 r.
Nr 14, poz. 72, Nr 43, poz. 272, Nr 54, poz. 349 i Nr 133, poz. 885, z 1998 r.
Nr 106, poz. 668 oraz z 2001 r. Nr 3, poz. 21).
                                        
                                    Art. 29.
Ilekroć w ustawie Prawo ochrony środowiska jest mowa o raporcie o oddziaływaniu
przedsięwzięcia na środowisko, rozumie się przez to także raport oddziaływania
przedsięwzięcia na środowisko, określony w ustawie, o której mowa w art. 2
pkt 3.
                                    Art. 30.
1. Przepisy wydane na podstawie art. 17 ust. 2 ustawy, o której mowa w art. 2
  pkt 2, zachowują swoją moc, o ile nie są sprzeczne z ustawą o odpadach, nie
  dłużej niż do dnia 30 czerwca 2003 r.
2. Do czasu wydania przez ministra właściwego do spraw środowiska rozporządzeń,
  o których mowa w art. 4 ust. 1 pkt 1, art. 65 ust. 18 i art. 68 ust. 3 ustawy
  o odpadach, zachowują moc dotychczasowe przepisy w sprawie określenia
  klasyfikacji odpadów i listy odpadów, których przywóz z zagranicy nie wymaga
  zezwolenia Głównego Inspektora Ochrony Środowiska oraz w sprawie wzorów
  dokumentów stosowanych w międzynarodowym obrocie odpadami, nie dłużej niż do
  dnia 30 czerwca 2002 r.
                                    Art. 31.
Krajowy plan gospodarki odpadami, o którym mowa w art. 14 i 15 ustawy o
odpadach, zostanie przyjęty nie później niż do dnia 31 października 2002 r.
                                        
                                    Art. 32.
1. Wojewoda zobowiąże, w drodze decyzji, zarządzających spalarniami odpadów do
  przedłożenia przeglądu ekologicznego; przegląd należy przedłożyć do dnia 30
  czerwca 2002 r.
2. Jeżeli z przeglądu ekologicznego istniejącej spalarni odpadów wynikać będzie
  konieczność dostosowania funkcjonowania spalarni odpadów do wymogów ustawy o
  odpadach wojewoda może zobowiązać zarządzającego spalarnią odpadów do
  wystąpienia z wnioskiem o pozwolenie na zmianę sposobu użytkowania obiektu
  budowlanego lub jego części, lub o wydanie pozwolenia na budowę spalarni
  odpadów, którego przedmiotem będzie przebudowa obiektu, określając
  jednocześnie termin złożenia tego wniosku.
3. Zarządzający istniejącą spalarnią odpadów jest obowiązany do dostosowania
  jej funkcjonowania do wymagań określonych w pozwoleniu na zmianę sposobu
  użytkowania obiektu budowlanego lub jego części, lub w pozwoleniu na budowę,
  o których mowa w ust. 2, w terminie nie później niż do dnia 31 grudnia 2009
  r.
4. Jeżeli po dniu 31 grudnia 2009 r. istniejąca spalarnia odpadów będzie
  eksploatowana niezgodnie z wymaganiami określonymi w pozwoleniu na zmianę
  sposobu użytkowania obiektu budowlanego lub jego części, lub w pozwoleniu na
  budowę, o których mowa w ust. 2, wojewódzki inspektor ochrony środowiska wyda
  decyzję o wstrzymaniu działalności związanej z termicznym przekształcaniem
  odpadów.
5. W decyzji, o której mowa w ust. 4, określa się termin wstrzymania
  działalności uwzględniając potrzebę bezpiecznego dla środowiska jej
  zakończenia.
6. Przepisy ust. 1-4 stosuje się odpowiednio do posiadaczy odpadów, którzy
  przyjmują odpady do termicznego przekształcania w instalacjach i urządzeniach
  innych niż spalarnie odpadów.
                                        
                                    Art. 33.
1. Organ ochrony środowiska w rozumieniu Prawa ochrony środowiska zobowiąże, w
  drodze decyzji, zarządzających składowiskami odpadów do przedłożenia
  przeglądu ekologicznego; przegląd należy przedłożyć do dnia 30 czerwca 2002
  r.
2. Jeżeli z przeglądu ekologicznego istniejącego składowiska odpadów wynikać
  będzie konieczność dostosowania jego funkcjonowania do wymogów ustawy o
  odpadach organ ochrony środowiska w rozumieniu Prawa ochrony środowiska może
  zobowiązać zarządzającego składowiskiem odpadów do wystąpienia z wnioskiem o
  pozwolenie na zmianę sposobu użytkowania obiektu budowlanego lub jego części,
  lub o wydanie pozwolenia na budowę składowiska odpadów, którego przedmiotem
  będzie przebudowa obiektu, określając jednocześnie termin złożenia tego
  wniosku.
3. Zarządzający istniejącym składowiskiem odpadów jest obowiązany do
  dostosowania jego funkcjonowania do wymagań określonych w pozwoleniu na
  zmianę sposobu użytkowania obiektu budowlanego lub jego części, lub w
  pozwoleniu na budowę, o których mowa w ust. 2, w terminie nie później niż do
  dnia 31 grudnia 2009 r.
4. Jeżeli po dniu 31 grudnia 2009 r. istniejące składowisko odpadów będzie
  eksploatowane niezgodnie z wymaganiami określonymi w pozwoleniu na zmianę
  sposobu użytkowania obiektu budowlanego lub jego części, lub w pozwoleniu na
  budowę, o których mowa w ust. 2, wojewódzki inspektor ochrony środowiska wyda
  decyzję o wstrzymaniu korzystania ze składowiska odpadów.
5. W decyzji, o której mowa w ust. 4, określa się termin wstrzymania
  działalności uwzględniając potrzebę bezpiecznego dla środowiska jej
  zakończenia.
                                        
                                    Art. 34.
Kierownik istniejącej spalarni odpadów niebezpiecznych, kierownik istniejącej
spalarni odpadów innych niż niebezpieczne i komunalne, kierownik istniejącej
innej instalacji, do której są przyjmowane odpady niebezpieczne do termicznego
przekształcania i kierownik istniejącego składowiska odpadów mają obowiązek w
terminie do dnia 30 czerwca 2004 r. uzyskać świadectwo stwierdzające
kwalifikacje określone w art. 49 ust. 1 ustawy o odpadach.
                                    Art. 35.
1. Wytwórcy odpadów, którzy przed dniem wejścia w życie ustawy uzyskali decyzje
  w zakresie wytwarzania odpadów wydane na podstawie dotychczasowych przepisów,
  są obowiązani uzyskać odpowiednio pozwolenie na wytwarzanie odpadów lub
  decyzję zatwierdzającą program gospodarki odpadami niebezpiecznymi albo
  przedłożyć informację o wytwarzanych odpadach oraz o sposobach gospodarowania
  wytworzonymi odpadami, o których mowa w ustawie o odpadach, do dnia
  wygaśnięcia ważności decyzji wydanych na podstawie dotychczasowych przepisów,
  nie później jednak niż do dnia 30 czerwca 2004 r.
2. Po upływie terminu, o którym mowa w ust. 1, albo przed tym terminem z dniem
  uzyskania wymaganej decyzji wygasają decyzje wydane na podstawie
  dotychczasowych przepisów.
                                        
                                    Art. 36.
1. Przez istniejącą spalarnię odpadów lub istniejące składowisko odpadów, o
  których mowa odpowiednio w art. 32-34 i 38, rozumie się spalarnię lub
  składowisko, których użytkowanie rozpoczęto przed dniem wejścia w życie
  ustawy.
2. Przez istniejącą inną instalację niż spalarnia odpadów niebezpiecznych, do
  której są przyjmowane odpady niebezpieczne do termicznego przekształcania, o
  której mowa w art. 34, rozumie się instalację, której użytkowanie rozpoczęto
  przed dniem wejścia w życie ustawy.
                                    Art. 37.
Informacje o wytwarzanych odpadach oraz o sposobach gospodarowania wytworzonymi
odpadami złożone przed dniem wejścia w życie ustawy stają się informacjami, o
których mowa w art. 17 ust. 1 pkt 3 i art. 17 ust. 2 pkt 2 ustawy o odpadach.
                                        
                                    Art. 38.
Zarządzający istniejącym składowiskiem odpadów obowiązany jest w terminie do
dnia 31 grudnia 2002 r. do uzyskania decyzji zatwierdzającej instrukcję
eksploatacji składowiska odpadów, określoną w art. 53 ustawy o odpadach.
                                        
                                    Art. 39.
1. Zezwolenia wydane na podstawie dotychczasowych przepisów podmiotom, które
  przed dniem wejścia w życie ustawy prowadziły działalność w zakresie
  usuwania, wykorzystywania lub unieszkodliwiania odpadów, zachowują moc na
  czas, na jaki zostały wydane, nie dłużej jednak niż do dnia 30 czerwca 2008
  r. i zastępują zezwolenia na prowadzenie działalności w zakresie zbierania,
  transportu, odzysku lub unieszkodliwiania odpadów wymagane na podstawie
  ustawy o odpadach.
2. Podmioty, które prowadziły przed dniem wejścia w życie ustawy działalność w
  zakresie usuwania, wykorzystywania lub unieszkodliwiania odpadów innych niż
  niebezpieczne, z wyjątkiem odpadów komunalnych, bez zezwolenia na usuwanie,
  wykorzystywanie lub unieszkodliwianie odpadów innych niż niebezpieczne są
  obowiązane do uzyskania zezwoleń na prowadzenie działalności w zakresie
  odzysku, unieszkodliwiania, zbierania lub transportu tych odpadów, w terminie
  do dnia 30 czerwca 2002 r.
                                        
                                    Art. 40.
Posiadacze odpadów zawierających PCB obowiązani są do usunięcia z nich oraz
unieszkodliwienia PCB albo, jeśli usunięcie PCB jest niemożliwe, do
unieszkodliwienia tych odpadów, w terminie nie później niż do dnia 31 grudnia
2010 r.
                                        
                                    Art. 41.
Zezwolenia wydane w zakresie międzynarodowego obrotu odpadami zachowują ważność
na okres na jaki zostały wydane, nie dłużej jednak niż do dnia 30 czerwca 2002
r.
                                        
                                    Art. 42.
1. W okresie do dnia 31 grudnia 2002 r. zarządzający składowiskiem odpadów
  posiadający decyzję o pozwoleniu na jego budowę nie ponosi opłat
  podwyższonych, o których mowa w art. 293 ust. 1 Prawa ochrony środowiska.
2. Jeżeli zarządzający składowiskiem odpadów składuje odpady z naruszeniem
  warunków pozwolenia na budowę, ponosi on, do czasu uzyskania decyzji
  zatwierdzającej instrukcję eksploatacji składowiska, nie dłużej jednak niż do
  dnia 31 grudnia 2002 r. administracyjną karę pieniężną w wysokości określonej
  w art. 293 ust. 1 Prawa ochrony środowiska.
                                        
                                    Art. 43.
1. Zakaz składowania opon, o którym mowa w art. 55 ust. 1 pkt 5 ustawy o
  odpadach, obowiązuje od dnia 1 lipca 2003 r.
2. Zakaz składowania części opon, o którym mowa w art. 55 ust. 1 pkt 5 ustawy o
  odpadach, obowiązuje od dnia 1 lipca 2006 r.
                                        
                                    Art. 44.
1. Decyzje wyrażające zgodę na miejsce oraz sposób gromadzenia odpadów, wydane
  na podstawie ustawy, o której mowa w art. 2 pkt 2, zachowują moc do czasu
  uzyskania decyzji określających sposób i miejsce magazynowania odpadów lub
  złożenia informacji o wytwarzanych odpadach oraz o sposobach gospodarowania
  wytworzonymi odpadami, o których mowa w ustawie o odpadach, z zastrzeżeniem
  ust. 2.
2. W przypadku wytwórców odpadów wytwarzających odpady inne niż niebezpieczne w
  ilości do 5 ton rocznie, decyzje wyrażające zgodę na miejsce oraz sposób
  gromadzenia odpadów wygasają z dniem wejścia w życie ustawy.
3. W przypadku naruszenia warunków określonych w decyzji wyrażającej zgodę na
  miejsce oraz sposób gromadzenia odpadów podmiot korzystający ze środowiska
  ponosi administracyjną karę pieniężną w wysokości określonej w art. 309 ust.
  2 Prawa ochrony środowiska.
                                        
                                   Rozdział 2
                       Zmiany w przepisach obowiązujących
                                        
                                    Art. 45.
W ustawie z dnia 24 października 1974 r. - Prawo wodne (Dz.U. Nr 38, poz. 230, z
1980 r. Nr 3, poz. 6, z 1983 r. Nr 44, poz. 201, z 1989 r. Nr 26, poz. 139 i
Nr 35, poz. 192, z 1990r. Nr 34, poz. 198 i Nr 39, poz. 222, z 1991 r. Nr 32,
poz. 131 i Nr 77, poz. 335, z 1993 r. Nr 40, poz. 183, z 1994 r. Nr 27, poz. 96,
z 1995 r. Nr 47, poz. 243, z 1996 r. Nr 106, poz. 496, z 1997 r. Nr 47,
poz. 299, Nr 88, poz. 554 i Nr 133, poz. 885, z 1998 r. Nr 106 poz. 668, z 2000
r. Nr 12, poz. 136, Nr 89, poz. 991, Nr 109, poz. 1157 i Nr 120, poz. 1268 oraz
z 2001 r. Nr 5, poz. 43 i Nr 72, poz. 747) wprowadza się następujące zmiany:
1) w art. 18:
   a) w ust. 1 pkt 1 otrzymuje brzmienie:
         "1) ściekach - rozumie się przez to ścieki w rozumieniu ustawy z dnia
           27 kwietnia 2001 r. - Prawo ochrony środowiska (Dz.U. Nr 62, poz.
           627),",
   b) w ust. 2 skreśla się pkt 3;
2) w art. 19b:
   a) w ust. 1 w pkt 2 kropkę zastępuje się przecinkiem i dodaje się pkt 3-5 w
     brzmieniu:
         "3) śródlądowe wody powierzchniowe, które powinny spełniać wymagania
           przewidywane dla wód przeznaczonych do wykorzystania do zaopatrzenia
           ludności w wodę do picia wraz z ich podziałem na kategorie w
           zależności od stosowanych sposobów uzdatniania wody,
         4) wody powierzchniowe, które powinny spełniać wymagania dla wód
           będących środowiskiem życia ryb łososiowatych lub innych niż
           łososiowate wraz ze wskazaniem zasobów tych wód, których wymaganą
           jakość ocenia się z uwzględnieniem marginesu tolerancji,
           5) wody przybrzeżne, które powinny spełniać wymagania dla wód
            będących środowiskiem życia skorupiaków i mięczaków, wraz ze
            wskazaniem zasobów tych wód, których wymaganą jakość ocenia się z
            uwzględnieniem marginesu tolerancji.",
   b) po ust. 1 dodaje się ust. 1a w brzmieniu:
          "1a. Przez margines tolerancji rozumie się wartości parametrów
             jakości wód, które nie muszą być czasowo zachowane, jeżeli możliwe
             do podjęcia działania nie mogą doprowadzić do spełnienia wymagań w
             okresie krótszym niż 10 lat.";
3) art. 19c otrzymuje brzmienie:
      "Art. 19c. 1. Dla obszarów, na których nie są osiągnięte wymagane poziomy
             jakości wód, tworzone są programy ochrony wód w rozumieniu
             przepisów o ochronie środowiska.
         2. Programy, o których mowa w ust. 1, stanowią integralną część
           warunków korzystania z wód dorzecza.
         3. Minister właściwy do spraw środowiska może określić, w drodze
           rozporządzenia, szczegółowe wymagania, jakim powinny odpowiadać
           programy ochrony wód.
         4. W rozporządzeniu, o którym mowa w ust. 3, mogą zostać ustalone:
           1) forma sporządzania programu,
           2) niezbędne części składowe programu,
           3) zakres zagadnień, które powinny zostać określone i ocenione w
             programie.";
4) w art. 25 w ust. 2 skreśla się wyrazy "wykonanej przez biegłego z listy
  wojewody";
5) w art. 26 pkt 1 otrzymuje brzmienie:
     "1) wykonania ekspertyzy wykraczającej swym przedmiotem poza zakres
       przeglądu ekologicznego w rozumieniu przepisów o ochronie środowiska,";
6) w art. 28:
   a) ust 3 otrzymuje brzmienie:
     "3. Przepisów ust. 1 i 2 nie stosuje się, jeżeli korzystanie z wód dotyczy
       wprowadzania ścieków do wód lub do ziemi.",
   b) skreśla się ust. 4;
7) w art. 31 skreśla się ust. 5;
8) w art. 37 skreśla się pkt 4 oraz w pkt 6 przecinek zastępuje się kropką i
  skreśla się pkt 7;
9) w art. 55 ust. 2 otrzymuje brzmienie:
     "2. Wojewoda jest organem właściwym do wydania decyzji, o której mowa w
       ust. 1, jeżeli szczególne korzystanie z wód wiąże się z przedsięwzięciem
       mogącym znacząco oddziaływać na środowisko, dla którego sporządzenie
       raportu oddziaływania jest obligatoryjne w rozumieniu przepisów o
       ochronie środowiska.";
10) w art. 56:
   a) po ust. 1 dodaje się ust. 1a w brzmieniu:
        "1a. Za pobór wód oraz wprowadzanie ścieków do wód lub do ziemi
           pobierane są opłaty oraz administracyjne kary pieniężne na zasadach
           określonych w przepisach o ochronie środowiska.",
   b) skreśla się ust. 3-7,
   c) w ust. 9 skreśla się pkt 1 i 2 oraz oznaczenie pkt 3,
   d) skreśla się ust. 10 i 11,
   e) w ust. 12 skreśla się wyrazy "pkt 3";
11) w art. 56b w ust. 1 wyrazy "za szczególne korzystanie z wód" zastępuje się
  wyrazami "za korzystanie z urządzeń wodnych stanowiących własność państwa";
12) w art. 56c:
   a) skreśla się ust. 1 i 2,
   b) w ust. 3 w pkt 7 wyraz "wód" zastępuje się wyrazem "dróg";
13) w art. 56d w ust. 1 wyrazy "art. 56" zastępuje się wyrazami "art. 56 ust.
  8";
14) w art. 59:
   a) w ust. 1 skreśla się wyrazy "Źródła oraz", a wyraz "ujęcia" zastępuje się
     wyrazem "Ujęcia",
   b) ust. 3 i 4 otrzymuje brzmienie:
     "3. Strefy ochronne ujęć wody ustanawia rada powiatu w drodze uchwały, gdy
       organem właściwym do wydania pozwolenia wodnoprawnego na pobór wody jest
       starosta, lub wojewoda w drodze rozporządzenia, gdy jest on właściwy do
       wydania decyzji w tym przedmiocie.
     4. Strefy ochronne ujęć wody ustanawia się z urzędu na koszt zakładu.";
15) w art. 60:
   a) w ust. 1 w pkt 4 skreśla się wyrazy "oraz źródeł",
   b) ust. 3 otrzymuje brzmienie:
     "3. Jeżeli na skutek nakazów lub zakazów, o których mowa w ust. 1 i 2,
       wprowadzonych w związku z ustanowieniem strefy ochronnej ujęć wód,
       nieruchomość lub jej część nie nadaje się do użytkowania na
       dotychczasowe cele, podlega ona wykupowi na wniosek właściciela.",
   c) po ust. 3 dodaje się ust. 4 w brzmieniu:
         "4. Minister właściwy do spraw środowiska, w porozumieniu z ministrem
           właściwym do spraw gospodarki wodnej, określi, w drodze
           rozporządzenia, warunki ustanawiania stref ochronnych ujęć wody,
           kierując się potrzebą zabezpieczenia odpowiedniej jakości wód dla
           celów zaopatrzenia w wodę ludności.";
16) w art. 60a skreśla się ust. 3 i 4;
17) art. 61 otrzymuje brzmienie:
      "Art. 61. 1. Starosta przyzna właścicielowi nieruchomości odszkodowanie
             za szkodę poniesioną w związku z ustanowieniem strefy ochronnej
             ujęcia wody.
         2. Odszkodowanie wypłaca zakład, na którego rzecz ustanowiono
           strefę.";
18) po art. 61 dodaje się art. 61a w brzmieniu:
    "Art. 61a. Zasady wypłaty odszkodowań w wyniku ograniczenia sposobu
            korzystania z nieruchomości w związku z ustanowieniem obszarów
            ochronnych zbiorników wód podziemnych określają przepisy o ochronie
            środowiska.";
19) w art. 62:
   a) ust. 3 otrzymuje brzmienie:
     "3. Minister właściwy do spraw środowiska w porozumieniu z ministrem
       właściwym do spraw gospodarki wodnej oraz ministrem właściwym do spraw
       zdrowia, określi, w drodze rozporządzenia, wymagania, jakim powinny
       odpowiadać wody wykorzystywane do zaopatrzenia ludności w wodę do picia,
       z uwzględnieniem podziału wód na kategorie w zależności od stosowanych
       sposobów uzdatniania wody, a także częstotliwość pobierania próbek wody,
       referencyjne metody pomiarów w rozumieniu przepisów o ochronie
       środowiska oraz sposób oceny czy wody odpowiadają wymaganym warunkom,
       kierując się wymaganiami, jakim powinna odpowiadać woda do picia.",
   b) po ust. 3 dodaje się ust. 3a"3c w brzmieniu:
     "3a. Minister właściwy do spraw środowiska w porozumieniu z ministrem
         właściwym do spraw gospodarki wodnej oraz ministrem właściwym do spraw
         rolnictwa, określi, w drodze rozporządzenia, wymagania, jakim powinny
         odpowiadać wody będące środowiskiem życia ryb łososiowatych lub innych
         niż łososiowate oraz skorupiaków i mięczaków, a także częstotliwość
         pobierania próbek wody, referencyjne metody pomiarów w rozumieniu
         przepisów o ochronie środowiska oraz sposób oceny czy wody odpowiadają
         wymaganym warunkom, kierując się koniecznością ochrony ryb lub innych
         organizmów wodnych przed skutkami wpływu zanieczyszczenia wód na ich
         rozwój i rozrodczość; minister określi wymagane wartości
         poszczególnych wskaźników zanieczyszczeń oraz marginesy tolerancji, o
         których mowa w art. 19b ust. 1 pkt 4 i 5, uwzględniając potrzebę
         stopniowego, systematycznego uzyskiwania wymaganego poziomu jakości
         wody.
     3b. Minister właściwy do spraw środowiska, w porozumieniu z ministrem
       właściwym do spraw gospodarki wodnej, określi, w drodze rozporządzenia,
       substancje mogące negatywnie oddziaływać na środowisko, których
       wprowadzanie do wód powinno być eliminowane oraz ograniczane, metody
       badania stopnia biodegradacji substancji powierzchniowoczynnych
       zawartych w produktach, których stosowanie może mieć wpływ na jakość
       wód, warunki, jakim powinny odpowiadać ścieki wprowadzane do wód lub do
       ziemi, a także częstotliwość pobierania próbek ścieków, referencyjne
       metody pomiarów w rozumieniu przepisów o ochronie środowiska oraz sposób
       oceny czy ścieki odpowiadają wymaganym warunkom, uwzględniając
       właściwości substancji mogących negatywnie oddziaływać na środowisko, a
       zwłaszcza ich toksyczność, trwałość w środowisku, zdolność do
       bioakumulacji oraz zagrożenie, jakie mogą one powodować dla życia lub
       zdrowia ludzi lub środowiska.
     3c. Minister właściwy do spraw środowiska w porozumieniu z ministrem
       właściwym do spraw gospodarki może określić, w drodze rozporządzenia,
       dopuszczalne masy substancji, które mogą być odprowadzane w ściekach
       przemysłowych w jednym lub  więcej okresach, przypadające na jednostkę
       masy wykorzystywanego surowca, materiału, paliwa lub powstającego
       produktu.";
20) po art. 62 dodaje się art. 62a i 62b w brzmieniu:
      "Art. 62a. 1. Oceny jakości wód powierzchniowych i podziemnych dokonuje
             się w ramach państwowego monitoringu środowiska.
         2. Wojewódzki inspektor ochrony środowiska prowadzi okresowe badania
           kontrolne jakości wód powierzchniowych i podziemnych.
         3. Jeżeli jest to uzasadnione specyfiką badań, obowiązki dotyczące
           prowadzenia badań jakości wód powierzchniowych i podziemnych
           wykonuje Główny Inspektor Ochrony Środowiska.
      Art. 62b. 1. Minister właściwy do spraw środowiska w porozumieniu z
             ministrem właściwym do spraw gospodarki wodnej określi, w drodze
             rozporządzenia:
           1) klasyfikację dla prezentowania stanu:
             a) wód powierzchniowych, biorąc w szczególności za podstawę
               elementy: biologiczne, hydrologiczne, morfologiczne, chemiczne,
               fizyczno-chemiczne, ogólne i szczególne zanieczyszczenia,
             b) wód podziemnych, biorąc za podstawę elementy ilościowe i
               chemiczne,
           2) sposób prowadzenia monitoringu stanu wód powierzchniowych i
             podziemnych, uwzględniający:
             a) kryteria wyznaczania punktów poboru próbek do badań,
             b) zakres i częstotliwość badań,
             c) wybór elementów jakości,
             d) dodatkowe wymogi monitoringu dla obszarów chronionych,
             e) referencyjne metody badań w rozumieniu przepisów o ochronie
               środowiska oraz warunki zapewnienia jakości danych,
             f) sposób oceny wyników badań,
             g) zakres badań, o których mowa w art. 62a ust. 3,
           3) sposób interpretacji wyników i prezentacji stanu wód
             powierzchniowych i podziemnych.
         2. Minister, wydając rozporządzenie, o którym mowa w ust. 1, kierować
           się będzie istniejącymi metodami badań oraz oceny jakości wód, a
           także potrzebą zapewnienia wiarygodności prezentowanych informacji o
           stanie jakości wód.";
21) w art. 80 po ust. 2 dodaje się ust. 3 w brzmieniu:
     "3. Utrzymanie wód podziemnych znajdujących się w zanieczyszczonej glebie
       lub ziemi należy do obowiązanego do rekultywacji na podstawie przepisów
       o ochronie środowiska.";
22) w art. 120 ust. 3 otrzymuje brzmienie:
     "3. Przepisy o ochronie środowiska wskazują przypadki, gdy pozwolenia
       wodnoprawne zamieszcza się w publicznie dostępnych wykazach.";
23) w art. 126 po ust. 2 dodaje się ust. 3 w brzmieniu:
     "3. Przepisów ust. 1 i 2 nie stosuje się jeżeli korzystanie z wód dotyczy
       wprowadzania ścieków do wód lub do ziemi.";
24) skreśla się art. 130-130c;
25) w art. 132a skreśla się ust. 3.
                                        
                                    Art. 46.
W ustawie z dnia 20 lipca 1991 r. o Inspekcji Ochrony Środowiska (Dz.U. Nr 77,
poz. 335, z 1996 r. Nr 106, poz. 496, z 1997 r. Nr 121, poz. 770, Nr 133,
poz. 885 i Nr 141, poz. 943, z 1998 r. Nr 106, poz. 668, z 2000 r. Nr 12,
poz. 136 i Nr 109, poz. 1157 oraz z 2001 r. Nr 38, poz. 452 i Nr 63, poz. 638 i
639) wprowadza się następujące zmiany:
1) w art. 2 w ust. 1:
   a) pkt 4 otrzymuje brzmienie:
     "4) udział w przekazywaniu do użytku obiektów lub instalacji realizowanych
       jako przedsięwzięcie mogące znacząco oddziaływać na środowisko,",
   b) w pkt 5 po wyrazie "eksploatacji" dodaje się wyrazy "instalacji i",
   c) pkt 10 otrzymuje brzmienie:
      "10) inicjowanie działań tworzących warunki zapobiegania poważnym awariom
          oraz usuwania ich skutków i przywracania środowiska do stanu
          właściwego.";
2) w art. 4 w ust. 6 wyrazy "mogą wchodzić zespoły" zastępuje się wyrazami
  "mogą wchodzić: departamenty";
3) w art. 8a w ust. 1 wyrazy "nadzwyczajnego zagrożenia środowiska" zastępuje
  się wyrazami "poważnej awarii";
4) po art. 8b dodaje się art. 8c w brzmieniu:
    "Art. 8c. Wojewódzki inspektor ochrony środowiska przedkłada Głównemu
           Inspektorowi Ochrony Środowiska informacje o realizacji zadań
           Inspekcji za dany rok w terminie do 15 lutego roku następnego.";
5) w art. 9:
   a) ust. 2 otrzymuje brzmienie:
     "2. Przy wykonywaniu kontroli przestrzegania wymagań ochrony środowiska
       inspektor uprawniony jest do:
         1) wstępu wraz z pracownikami pomocniczymi, rzeczoznawcami i z
           niezbędnym sprzętem:
           a) przez całą dobę:
             - na teren nieruchomości, obiektu lub ich części, na którym
               prowadzona jest działalność gospodarcza,
             - do środków transportu,
           b) w godzinach od 6 do 22 na pozostały teren,
         2) pobierania próbek, przeprowadzania niezbędnych badań lub
           wykonywania innych czynności kontrolnych w celu ustalenia na terenie
           kontrolowanej nieruchomości, w obiekcie lub jego części, stanu
           środowiska oraz oceny tego stanu w świetle przepisów o ochronie
           środowiska, a także indywidualnie określonych w decyzjach
           administracyjnych warunków wykonywania działalności wpływającej na
           środowisko,
         3) żądania wstrzymania ruchu instalacji lub urządzeń oraz
           powstrzymania się od wykonywania innych czynności w zakresie w jakim
           jest to niezbędne dla pobrania próbek oraz przeprowadzenia badań i
           pomiarów,
         4) oceny sposobu eksploatacji instalacji lub urządzeń, w tym środków
           transportu,
         5) oceny stosowanych technologii i rozwiązań technicznych,
         6) żądania pisemnych lub ustnych informacji oraz wzywania i
           przesłuchiwania osób w zakresie niezbędnym dla ustalenia stanu
           faktycznego,
         7) żądania okazania dokumentów i udostępnienia wszelkich danych
           mających związek z problematyką kontroli.",
   b) po ust. 2 dodaje się ust 3 w brzmieniu:
     "3. Upoważniony do kontroli inspektor jest uprawniony do poruszania się po
       terenie nieruchomości, obiektu lub ich części oraz środków transportu,
       bez potrzeby uzyskiwania przepustki oraz nie podlega rewizji osobistej
       przewidzianej w regulaminie wewnętrznym kontrolowanej jednostki
       organizacyjnej; podlega on przepisom bezpieczeństwa i higieny pracy
       obowiązującym w kontrolowanej jednostce organizacyjnej.";
6) po art. 10 dodaje się art. 10a w brzmieniu:
      "Art. 10a. 1. Wojewódzki inspektor ochrony środowiska może wystąpić z
             wnioskiem do właściwego miejscowo komendanta Policji o pomoc,
             jeżeli jest to niezbędne do przeprowadzenia czynności kontrolnych.
         2. Na wniosek wojewódzkiego inspektora ochrony środowiska właściwy
           miejscowo komendant Policji jest obowiązany do zapewnienia
           inspektorowi pomocy Policji w toku wykonywania czynności
           kontrolnych.";
7) art. 12 otrzymuje brzmienie:
      "Art. 12. 1. Na podstawie ustaleń kontroli wojewódzki inspektor ochrony
             środowiska może:
           1) wydać zarządzenie pokontrolne do kierownika kontrolowanej
             jednostki organizacyjnej lub osoby fizycznej,
           2) wydać na podstawie odrębnych przepisów decyzję administracyjną,
           3) wszcząć egzekucję, jeżeli obowiązek wynika z mocy prawa lub
             decyzji administracyjnej.
         2. Kierownik kontrolowanej jednostki organizacyjnej lub kontrolowana
           osoba fizyczna, w terminie wyznaczonym w zarządzeniu pokontrolnym,
           mają obowiązek poinformowania wojewódzkiego inspektora ochrony
           środowiska o zakresie podjętych i zrealizowanych działań służących
           wyeliminowaniu wskazanych naruszeń.
         3. Wojewódzki inspektor ochrony środowiska może zażądać od kierownika
           kontrolowanej jednostki organizacyjnej przeprowadzenia postępowania
           służbowego lub innego przewidzianego prawem postępowania przeciwko
           osobom winnym dopuszczenia do uchybień i poinformowania go, w
           określonym terminie, o wynikach tego postępowania i o podjętych
           działaniach.
         4. Wojewódzki inspektor ochrony środowiska może upoważnić inspektora
           do wydania w trakcie kontroli decyzji w przedmiocie wstrzymania:
           1) działalności powodującej naruszenie wymagań ochrony środowiska,
             jeżeli zachodzi bezpośrednie zagrożenie zdrowia lub życia ludzi
             albo bezpośrednie zagrożenie zniszczenia środowiska w znacznych
             rozmiarach,
           2) oddania do użytku obiektu budowlanego, zespołu obiektów lub
             instalacji niespełniających wymagań ochrony środowiska.";
8) skreśla się art. 13;
9) w art. 17 w ust. 2 w pkt 5 kropkę zastępuje się przecinkiem i dodaje się
  pkt 6 w brzmieniu:
     "6) współpracę z organami Państwowej Straży Pożarnej w zakresie
       przeciwdziałania poważnym awariom.";
10) w art. 18a ust. 1 otrzymuje brzmienie:
     "1. Środki finansowe w wysokości 20% pobranych kar pieniężnych
       wymierzonych w wyniku kontroli przestrzegania wymogów ochrony środowiska
       oraz środki, o których mowa w art. 18 ust. 1, przeznacza się na
       usprawnienie funkcjonowania Inspekcji Ochrony Środowiska i na premie dla
       jej pracowników, a w szczególności dla tych, którzy przyczynili się do
       skutecznej realizacji zadań, o których mowa w art. 2.";
11) po art. 18a dodaje się art. 18b w brzmieniu:
    "Art. 18b. 1. Główny Inspektor Ochrony Środowiska oraz wojewódzcy
             inspektorzy ochrony środowiska mogą gromadzić środki pieniężne na
             wyodrębnionych rachunkach bankowych, w formie środków specjalnych
             w rozumieniu przepisów o finansach publicznych.
         2. Źródłem dochodów środków specjalnych wymienionych w ust. 1 są:
           1) środki, o których mowa w art. 18a ust. 1,
           2) wpływy uzyskane z realizacji badań i pomiarów środowiskowych.
         3. Środki pieniężne gromadzone w formie środków specjalnych
           przeznaczane są na:
           1) cele określone w art. 18a ust. 1,
           2) sfinansowanie kosztów badań i pomiarów środowiskowych.";
12) art. 19 otrzymuje brzmienie:
    "Art. 19. W postępowaniu o ustalenie warunków zabudowy i zagospodarowania
           terenu dotyczącym przedsięwzięcia mogącego znacząco oddziaływać na
           środowisko, o którym mowa w przepisach o ochronie środowiska, oraz w
           sprawie ustalenia lokalizacji autostrad oraz dróg ekspresowych,
           jeżeli przepisy ustawy o autostradach płatnych mają zastosowanie do
           tych dróg, wojewódzkiemu inspektorowi ochrony środowiska przysługują
           prawa strony w postępowaniu administracyjnym i postępowaniu przed
           Naczelnym Sądem Administracyjnym, jeżeli zgłosi swój udział w
           postępowaniu.";
13) skreśla się art. 20 i 21;
14) w art. 23:
   a) ust. 2-4 otrzymują brzmienie:
     "2. Państwowy monitoring środowiska obejmuje zadania wynikające z
       odrębnych ustaw, zobowiązań międzynarodowych Rzeczypospolitej Polskiej
       oraz innych potrzeb wynikających z polityki ekologicznej państwa.
     3. Państwowy monitoring środowiska realizowany jest na podstawie:
         1) wieloletnich programów państwowego monitoringu środowiska
           opracowanych przez Głównego Inspektora Ochrony Środowiska i
           zatwierdzanych przez ministra właściwego do spraw środowiska,
         2) wojewódzkich programów monitoringu opracowanych przez wojewódzkiego
           inspektora ochrony środowiska i zatwierdzonych przez Głównego
           Inspektora Ochrony Środowiska.
     4. Wojewódzkie programy monitoringu zawierają zadania określone w
       wieloletnich programach państwowego monitoringu środowiska.",
   b) po ust. 4 dodaje się ust. 5-9 w brzmieniu:
     "5. Programy państwowego monitoringu środowiska obejmują, dla
       poszczególnych elementów środowiska, zadania realizowane w sieciach:
        1) krajowych,
        2) regionalnych (wojewódzkich i międzywojewódzkich).
     6. W programach państwowego monitoringu środowiska można uwzględnić
       zadania realizowane w sieciach lokalnych.
     7. Celem sieci krajowych jest monitorowanie głównych elementów środowiska,
       z uwzględnieniem zobowiązań międzynarodowych wynikających z umów i
       konwencji wiążących Rzeczpospolitą Polską, dla potrzeb oceny
       skuteczności działań podejmowanych w skali kraju na rzecz ochrony
       środowiska.
     8. Celem sieci regionalnych jest monitorowanie głównych elementów
       środowiska na obszarze województwa (sieci wojewódzkie) lub kilku
       województw (sieci międzywojewódzkie), dla oceny wojewódzkich i
       międzywojewódzkich działań podejmowanych na rzecz ochrony środowiska.
     9. Celem sieci lokalnych jest monitorowanie wybranych elementów środowiska
       istotnych z uwagi na lokalne uwarunkowania.";
15) art. 25 otrzymuje brzmienie:
      "Art. 25. 1. Organy administracji rządowej oraz samorządowej, prowadzące
             rejestry, wykazy, pomiary, analizy i obserwacje stanu środowiska,
             są obowiązane do nieodpłatnego udostępniania danych o stanie
             środowiska uzyskanych w trakcie ich działalności dla potrzeb
             państwowego monitoringu środowiska.
         2. Informacje o środowisku i jego ochronie na obszarze województwa
           objęte państwowym monitoringiem środowiska są gromadzone przez
           wojewódzkich inspektorów ochrony środowiska i przekazywane Głównemu
           Inspektorowi Ochrony Środowiska.
         3. Laboratoria zajmujące się pomiarami stanu środowiska powinny
           posiadać wdrożony system jakości w rozumieniu przepisów o
           normalizacji i spełniać warunki określone w odrębnych przepisach.";
16) po art. 25 dodaje się art. 25a w brzmieniu:
   "Art. 25a. Główny Inspektor Ochrony Środowiska ustala sposób gromadzenia i
           przetwarzania danych oraz zakres i sposób przekazywania informacji,
           o których mowa w art. 25 ust. 2.";
17) art. 27 otrzymuje brzmienie:
     "Art. 27. Minister właściwy do spraw środowiska może, dla celów kontroli i
           badań stanu środowiska, określić, w drodze rozporządzenia, warunki i
           metody prowadzenia pomiarów wielkości emisji oraz stężeń i poziomów
           substancji lub energii w środowisku, uwzględniając zobowiązania
           międzynarodowe Rzeczypospolitej Polskiej oraz postęp w zakresie
           technik pomiarowych.";
18) w art. 28 ust. 2 otrzymuje brzmienie:
     "2. Właściwy organ Inspekcji Ochrony Środowiska udostępnia organom
       administracji rządowej oraz organom samorządu terytorialnego wyniki
       badań i obserwacji oraz oceny, o których mowa w art. 25 ust. 2.";
19) rozdział 5 otrzymuje brzmienie:
                                   "Rozdział 5
                  Wykonywanie zadań w zakresie poważnych awarii
     Art. 29. W zakresie przeciwdziałania poważnym awariom do Inspekcji Ochrony
           Środowiska należy:
           1) kontrola podmiotów, których działalność może stanowić przyczynę
             powstania poważnej awarii,
           2) prowadzenie szkoleń dla organów administracji oraz podmiotów, o
             których mowa w pkt 1,
           3) badanie przyczyn powstawania oraz sposobów likwidacji skutków
             poważnych awarii dla środowiska,
           4) prowadzenie rejestru zakładów o zwiększonym i dużym ryzyku, w
             rozumieniu przepisów o ochronie środowiska.
     Art. 30. Inspekcja Ochrony Środowiska współdziała w akcji zwalczania
           poważnej awarii z organami właściwymi do jej prowadzenia oraz
           sprawuje nadzór nad usuwaniem skutków tej awarii.
     Art. 31. 1. Inspekcja Ochrony Środowiska dokonuje co najmniej raz w roku
             kontroli w zakładach o dużym ryzyku, a co najmniej raz na 2 lata w
             zakładach o zwiększonym ryzyku.
         2. Główny Inspektor Ochrony Środowiska prowadzi rejestr poważnych
           awarii.
         3. Organy administracji właściwe do zwalczania poważnych awarii
           obowiązane są do informowania Głównego Inspektora Ochrony Środowiska
           o poważnych awariach, które miały miejsce w kraju oraz o ich
           ewentualnych skutkach transgranicznych.
         4. Minister właściwy do spraw środowiska określi, w drodze
           rozporządzenia, kryteria charakteryzujące poważne awarie, objęte
           obowiązkiem zgłoszenia, o którym mowa w ust. 3, oraz terminy tego
           zgłoszenia i zakres zawartych w nim informacji, kierując się
           rodzajem i wielkością zakładu lub środka transportu, rodzajem,
           kategorią i ilością substancji niebezpiecznej, która przedostała się
           do środowiska, rodzajem i zakresem szkody w środowisku oraz tym, aby
           nadsyłane informacje umożliwiały analizę przyczyn poważnych awarii
           oraz poszukiwanie najlepszych środków zapobiegawczych, jak również
           skutecznych metod likwidacji skutków poważnych awarii, a także
           najlepszych sposobów prowadzenia akcji ratowniczej.";
20) po rozdziale 5 dodaje się rozdział 5a w brzmieniu:
                                  "Rozdział 5a
                                 Przepisy karne
      Art. 31a. 1. Kto:
           1) w wyznaczonym terminie nie informuje organu Inspekcji Ochrony
             Środowiska o zakresie wykonania zarządzeń pokontrolnych albo o
             przeprowadzeniu postępowania służbowego lub innego przewidzianego
             prawem postępowania przeciw osobom winnym dopuszczenia do uchybień,
           2) niezgodnie z prawdą informuje organ Inspekcji Ochrony Środowiska
             o wykonaniu zarządzeń pokontrolnych lub przeprowadzeniu
             postępowania służbowego lub innego przewidzianego prawem,
           podlega karze aresztu, ograniczenia wolności lub grzywny.
         2. Postępowanie w sprawach, o których mowa w ust. 1, prowadzi się na
           podstawie przepisów Kodeksu postępowania w sprawach o wykroczenia.".
                                        
                                    Art. 47.
W ustawie z dnia 16 października 1991 r. o ochronie przyrody (Dz.U. Nr 114,
poz. 492, z 1992 r. Nr 54, poz. 254, z 1994 r. Nr 89, poz. 415, z 1995 r.
Nr 147, poz. 713, z 1996 r. Nr 91, poz. 409, z 1997 r. Nr 14, poz. 72, Nr 43,
poz. 272, Nr 54, poz. 349 i Nr 133, poz. 885, z 1998 r. Nr 106, poz. 668 oraz z
2001 r. Nr 3, poz. 21) wprowadza się następujące zmiany:
1) w art. 2:
   a) w ust. 1 w pkt 7 kropkę zastępuje się przecinkiem i dodaje się pkt 8 w
     brzmieniu:
     "8) zieleni w miastach i wsiach.",
   b) w ust. 2 po pkt 4 dodaje się pkt 4a w brzmieniu:
      "4a) ochronę zieleni w miastach i wsiach, w szczególności ochronę drzew
         oraz krzewów,";
2) w art. 2a:
   a) po pkt 1 dodaje się pkt 1a w brzmieniu:
      "1a) drzewostanie o charakterze parkowym - rozumie się przez to zespoły
         drzew i innej roślinności ukształtowane funkcjonalnie i plastycznie,
         mające wartość zabytkową w rozumieniu ustawy o ochronie dóbr kultury,
         przestrzenno-plastyczną lub przyrodniczą,",
   b) po pkt 14 dodaje się pkt 14a i 14b w brzmieniu:
      "14a) terenach zieleni - rozumie się przez to znajdujące się na terenach
          miast i wsi o zwartej zabudowie tereny przeznaczone na cele
          rekreacyjno-wypoczynkowe, zdrowotne, dydaktyczno-wychowawcze i
          estetyczne, a w szczególności: parki, zieleńce, bulwary, promenady,
          ogrody jordanowskie, ogrody botaniczne i zoologiczne, ogrody
          etnograficzne, wystawy ogrodnicze i rolne, ogrody zabytkowe,
          cmentarze grzebalne i niegrzebalne, grzebowiska zwierząt, grodziska,
          kurhany, zabytkowe fortyfikacje, ogrody przydomowe i zieleń
          osiedlową,
      14b) walorach krajobrazowych - rozumie się przez to wartości ekologiczne,
          estetyczne i kulturowe terenu oraz związanych z nim elementów
          przyrodniczych, ukształtowane przez siły przyrody lub w wyniku
          działalności człowieka,",
   c) po pkt 16 dodaje się pkt 16a w brzmieniu:
      "16a) zadrzewieniach - rozumie się przez to pojedyncze drzewa lub krzewy
          lub ich skupiska, niestanowiące zbiorowisk leśnych, ani terenów
          zieleni, wraz z zajmowanym terenem i pozostałymi składnikami jego
          szaty roślinnej, usytuowane na terenach użytkowanych rolniczo,
          spełniające cele ochronne, produkcyjne i społeczno-kulturowe,";
3) w art. 4 w pkt 1 skreśla się wyrazy "i zrównoważonego rozwoju";
4) w art. 13a ust. 9 otrzymuje brzmienie:
     "9. Postanowienia ust. 4 stosuje się odpowiednio do ustaleń zawartych w
       aktach powołujących formy ochrony przyrody określone w art. 13 ust. 1
       pkt 4-6.";
5) w art. 24 po ust. 5 dodaje się ust. 6 w brzmieniu:
     "6. Zniesienie parku krajobrazowego lub ograniczenie jego obszaru
       następuje w drodze rozporządzenia wojewody w razie utraty wartości, dla
       których  ochrony park został utworzony, po zaopiniowaniu przez
       wojewódzką komisję ochrony przyrody oraz właściwe miejscowo organy
       zainteresowanych jednostek samorządu terytorialnego.";
6) w art. 26a w ust. 1:
   a) pkt 1 otrzymuje brzmienie:
     "1) lokalizowania nowych obiektów zaliczanych do przedsięwzięć mogących
       znacząco oddziaływać na środowisko w rozumieniu przepisów o ochronie
       środowiska,",
   b) po pkt 1 dodaje się pkt 1a w brzmieniu:
      "1a) lokalizacji budownictwa letniskowego poza miejscami wyznaczonymi w
          miejscowym planie zagospodarowania przestrzennego,",
   c) skreśla się pkt 12 i 13;
7) w art. 30 ust. 2 otrzymuje brzmienie:
     "2. Użytki ekologiczne wykazuje się w ewidencji gruntów.";
8) po art. 34 dodaje się art. 34a w brzmieniu:
      "Art. 34a. 1. Teren pokryty drzewostanem o charakterze parkowym i
             niepodlegający przepisom o ochronie dóbr kultury, rada gminy może
             uznać za park gminny, jeżeli teren ten stanowi własność Skarbu
             Państwa lub własność jednostki samorządu terytorialnego.
         2. Teren, o którym mowa w ust. 1, stanowiący własność innego podmiotu,
           może być uznany za park gminny za zgodą jego właściciela.
         3. Uznanie za park gminny następuje w drodze uchwały rady gminy, w
           której określa się granice parku, sposób ochrony, podmiot sprawujący
           nadzór nad parkiem, którym może być także właściciel terenu, oraz
           niezbędne zakazy i ograniczenia, o których mowa w art. 31a.
         4. Przepisów ust. 1-3 nie stosuje się do terenów zadrzewionych
           drzewami owocowymi, terenów służących celom kultu religijnego oraz
           cmentarzy.";
9) w art. 36a:
   a) w ust. 1 skreśla się wyrazy "i sporządzenia oceny oddziaływania na
     środowisko",
   b) w ust. 2:
       - w pkt 1 skreśla się wyrazy "z oceny oddziaływania na środowisko
        wynika, że",
       - w pkt 2 skreśla się wyrazy "z oceny oddziaływania na środowisko
        wynika, iż";
10) skreśla się art. 40;
11) po art. 41 dodaje się art. 41a w brzmieniu:
    "Art. 41a. 1. Prowadzenie robót polegających na regulacji wód oraz budowie
             wałów przeciwpowodziowych, a także robót melioracyjnych, odwodnień
             budowlanych oraz innych robót ziemnych zmieniających stosunki
             wodne - na terenach o szczególnych wartościach przyrodniczych,
             zwłaszcza na terenach, na których znajdują się skupienia
             roślinności o szczególnej wartości z punktu widzenia
             przyrodniczego, terenach o walorach krajobrazowych i
             ekologicznych, terenach masowych lęgów ptactwa, występowania
             skupień gatunków chronionych oraz tarlisk, zimowisk, przepławek i
             miejsc masowej migracji ryb i innych organizmów wodnych, następuje
             na podstawie decyzji wojewody, który ustala warunki prowadzenia
             robót.
         2. Wydanie decyzji, o której mowa w ust. 1, następuje przed uzyskaniem
           pozwolenia budowlanego.";
12) po art. 45 dodaje się art. 45a w brzmieniu:
    "Art. 45a. Zabrania się niszczenia roślinności służącej wiązaniu gleby oraz
           niszczenia roślin i zwierząt przyczyniających się do oczyszczania
           środowiska, a zwłaszcza wód.";
13) w art. 46 ust. 6 otrzymuje brzmienie:
     "6. Organy gminy w miejscowych planach zagospodarowania przestrzennego
       oraz w swojej działalności uwzględniają potrzeby funkcjonowania i
       rozwoju istniejących lub planowanych do utworzenia ogrodów botanicznych
       i zoologicznych oraz zapewniają ich ochronę.";
14) po rozdziale 5 dodaje się rozdział 5a w brzmieniu:
                                  "Rozdział 5a
        Ochrona walorów krajobrazowych, terenów zieleni, drzew i krzewów
      Art. 47a. 1. Walory krajobrazowe podlegają ochronie bez względu na to,
             czy są objęte szczególnymi formami ochrony przyrody.
         2. Walory krajobrazowe uwzględnia się w miejscowych planach
           zagospodarowania przestrzennego.
         3. Zabrania się wznoszenia w pobliżu morza, jezior i innych zbiorników
           wodnych, rzek i kanałów, krajobrazowych punktów widokowych lub na
           terenach o szczególnych walorach krajobrazowych, obiektów
           budowlanych naruszających walory krajobrazowe, uniemożliwiających do
           nich dostęp albo uniemożliwiających lub utrudniających zwierzętom
           dziko żyjącym dostęp do wód.
      Art. 47b. 1. Rada gminy jest obowiązana zapewnić mieszkańcom miast i wsi
             o zwartej zabudowie korzystanie z przyrody przede wszystkim przez
             tworzenie i utrzymywanie w należytym stanie terenów zieleni i
             zadrzewień, łączących się, w miarę możliwości, z terenami
             zalesionymi.
         2. Zmiana przeznaczenia terenów zieleni i zadrzewień może nastąpić
           tylko w następstwie uchwalenia miejscowego planu zagospodarowania
           przestrzennego lub jego zmiany.
         3. Przepisy ust. 2 dotyczą także terenów jeszcze niezagospodarowanych
           lecz przeznaczonych w studium uwarunkowań i kierunków
           zagospodarowania przestrzennego, oraz w decyzji o warunkach zabudowy
           i zagospodarowania terenu, na tereny zieleni i zadrzewień.
      Art. 47c. 1. Roboty ziemne oraz inne roboty związane z wykorzystaniem
             sprzętu mechanicznego lub urządzeń technicznych, prowadzone w
             pobliżu drzew lub krzewów albo ich zespołów, mogą być wykonywane
             wyłącznie w sposób nieszkodzący drzewom lub krzewom.
         2. Na ulicach, placach oraz drogach publicznych środki chemiczne mogą
           być stosowane tylko w sposób nieszkodzący terenom zieleni oraz
           zadrzewieniom.
         3. Wojewoda określa, w drodze rozporządzenia, rodzaje środków, jakie
           mogą być używane w miejscach określonych w ust. 2 oraz warunki ich
           stosowania.
      Art. 47d. 1. Tereny będące własnością Skarbu Państwa lub własnością
             jednostek samorządu terytorialnego, nieprzeznaczone pod zabudowę,
             oraz tereny przeznaczone do zagospodarowania w późniejszym
             terminie a niewykorzystane rolniczo, zagospodarowuje się przez
             zasadzenie na nich roślinności dostosowanej do otoczenia, z
             uwzględnieniem okresu zagospodarowania, jeżeli ma ono charakter
             czasowy.
         2. Wykonanie obowiązku, o którym mowa w ust. 1, należy odpowiednio do
           organów administracji rządowej lub organów samorządu terytorialnego.
         3. Przepisy ust. 2 nie naruszają przepisów dotyczących gospodarowania
           nieruchomościami Skarbu Państwa.
      Art. 47e. 1. Władający nieruchomością obowiązani są do utrzymywania we
             właściwym stanie drzew oraz krzewów rosnących na nieruchomościach
             będących w ich władaniu.
         2. Usunięcie drzew lub krzewów z terenu nieruchomości może nastąpić za
           zezwoleniem wójta, burmistrza albo prezydenta miasta wydanym na
           wniosek władającego, z tym, że organ może uzależnić udzielenie
           zezwolenia od przeniesienia drzew lub krzewów we wskazane przez
           siebie miejsce albo zastąpienia drzew lub krzewów przewidzianych do
           usunięcia innymi drzewami lub krzewami.
         3. Zezwolenie na usunięcie drzew lub krzewów z terenu nieruchomości
           wpisanej do rejestru zabytków wydaje wojewódzki konserwator
           zabytków.
         4. Przepisów ust. 2 nie stosuje się do:
           1) drzew i krzewów owocowych, z wyłączeniem nieruchomości wpisanych
             do rejestru zabytków,
           2) drzew i krzewów sadzonych na plantacjach,
           3) drzew i krzewów, których wiek nie przekracza 5 lat.
      Art. 47f. 1. Władający nieruchomością ponosi opłaty za usunięcie drzew
             lub krzewów.
         2. Opłaty nalicza i pobiera organ właściwy do wydania zezwolenia na
           usunięcie drzew lub krzewów.
         3. Opłaty za usunięcie drzew ustala się w zależności od obwodu pnia,
           rodzaju lub gatunku (odmiany) drzewa, a za usunięcie krzewów - w
           zależności od powierzchni porośniętej krzewami.
         4. Opłatę ustala się przy udzielaniu zezwolenia.
         5. Wniosek o wydanie zezwolenia powinien zawierać dane dotyczące
           gatunku drzewa, obwodu jego pnia, przeznaczenia terenu, na którym
           rośnie drzewo, przyczynę i termin zamierzonego usunięcia drzewa lub
           przyczynę i termin zamierzonego usunięcia krzewów oraz wielkość
           powierzchni, z której zostaną usunięte krzewy.
         6. Organ gminy odracza na okres dwóch lat termin uiszczenia opłaty za
           usunięcie drzew lub krzewów, jeżeli zezwolenie przewiduje
           przesadzenie ich w inne miejsce.
         7. Jeżeli przesadzone drzewa lub krzewy zachowały żywotność po upływie
           dwóch lat od dnia ich przesadzenia lub nie zachowały żywotności na
           skutek siły wyższej lub klęski suszy, należność z tytułu ustalonej
           opłaty za usunięcie drzew lub krzewów podlega umorzeniu przez organ
           gminy.
      Art. 47g. 1. Nie pobiera się opłat za usunięcie drzew:
           1) na których usunięcie nie jest wymagane zezwolenie,
           2) na których usunięcie uzyskała zezwolenie osoba fizyczna niebędąca
             przedsiębiorcą,
           3) jeżeli usunięcie było związane z wykonywaniem i utrzymaniem
             urządzeń melioracji wodnych w zakresie niezbędnym do wykonania i
             utrzymania tych urządzeń, po uzgodnieniu z wojewodą,
           4) jeżeli usunięcie jest związane z odnową i zabiegami
             pielęgnacyjnymi drzew znajdujących się na terenach nieruchomości
             wpisanych do rejestru zabytków,
           5) które zagrażają bezpieczeństwu ludzi lub mienia w istniejących
             obiektach budowlanych albo bezpieczeństwu żeglugi,
           6) które zagrażają bezpieczeństwu ruchu kolejowego oraz drogowego,
           7) z obszarów narażonych na niebezpieczeństwo powodzi, wałów
             przeciwpowodziowych i terenów w odległości co najmniej 3 m od stopy
             wału oraz z koryt cieków - w związku z ochroną przed powodzią oraz
             utrzymywaniem wód,
           8) które posadzono na terenach przeznaczonych w planach
             zagospodarowania przestrzennego na cele nieprzewidujące zadrzewień
             lub zakrzewień,
           9) usuwanych z terenów zieleni miejskiej, z parków ustanowionych
             przez radę gminy, z ogrodów działkowych i z zadrzewień w związku
             z zabiegami pielęgnacyjnymi.
         2. Przepisy ust. 1 stosuje się odpowiednio do usuwania krzewów.
      Art. 47h. 1. Podstawę jednostkowych stawek opłat stanowi najniższe
             miesięczne wynagrodzenie za pracę pracowników obowiązujące w dniu
             30 września roku poprzedniego, określone na podstawie Kodeksu
             pracy.
         2. Jednostkowe stawki opłat zależą od rodzaju i gatunku (odmiany)
           drzewa i nie mogą przekroczyć za jeden centymetr obwodu pnia drzewa
           mierzonego na wysokości 130 cm:
           1) przy obwodzie do 25 cm " 60% podstawy,
           2) przy obwodzie od 26 do 50 cm - 90% podstawy,
           3) przy obwodzie od 51 do 100 cm - 115% podstawy,
           4) przy obwodzie od 101 do 200 cm - 175% podstawy,
           5) przy obwodzie powyżej 200 cm - 235% podstawy.
         3. Stawkę opłat za usunięcie krzewów ustala się w wysokości nie
           wyższej niż 25% podstawy za jeden metr kwadratowy powierzchni
           porośniętej krzewami.
         4. Rada Ministrów określi, w drodze rozporządzenia, jednostkowe stawki
           opłat za usuwanie drzew lub krzewów uwzględniając:
           1) rodzaje i gatunki (odmiany) drzew lub krzewów, za których
             usunięcie pobiera się opłaty oraz jednostkowe stawki tych opłat,
           2) współczynniki różnicujące wysokość opłat.
         5. Za usuwanie drzew lub krzewów z terenów ochrony uzdrowiskowej,
           terenów nieruchomości wpisanych do rejestru zabytków oraz terenów
           zieleni miejskiej ustala się jednostkowe stawki opłat o 100% wyższe
           od stawek ustalonych na podstawie ust. 3 i 4.
      Art. 47i. 1. Obowiązek uiszczenia opłaty przedawnia się z upływem 5 lat,
             licząc od końca roku, w którym upłynął termin wniesienia opłaty.
         2. Nie można wydać decyzji w sprawie ustalenia opłaty, jeżeli od końca
           roku kalendarzowego, w którym usunięto drzewa lub krzewy, upłynęło 5
           lat.
         3. Uiszczenie opłaty następuje w terminie 14 dni od dnia, w którym
           decyzja ustalająca wysokość opłaty stała się ostateczna.
         4. W razie nieterminowego uiszczenia opłaty pobiera się odsetki za
           zwłokę w wysokości odsetek pobieranych za nieterminowe regulowanie
           zobowiązań podatkowych.
         5. Opłaty nieuiszczone w terminie, o którym mowa w ust. 1, podlegają
           wraz z odsetkami za zwłokę przymusowemu ściągnięciu w trybie
           określonym w przepisach o postępowaniu egzekucyjnym w administracji.
     Art. 47j. Wpływy uzyskane z tytułu opłat za usuwanie drzew i krzewów
           stanowią dochód gminnego funduszu ochrony środowiska i gospodarki
           wodnej.
    Art. 47k. Za zniszczenie terenów zieleni albo drzew lub krzewów, powodowane
           niewłaściwym wykonywaniem robót ziemnych lub wykorzystaniem sprzętu
           mechanicznego albo urządzeń technicznych oraz zastosowaniem środków
           chemicznych w sposób szkodliwy dla roślinności oraz za usuwanie
           drzew lub krzewów bez wymaganego zezwolenia, a także za zniszczenie
           spowodowane niewłaściwą pielęgnacją terenów zieleni, zadrzewień,
           drzew lub krzewów, wójt, burmistrz albo prezydent miasta wymierza
           administracyjną karę pieniężną.
    Art. 47l. 1. Jednostkowe stawki kary nie mogą przekroczyć za jeden
            centymetr obwodu pnia drzewa mierzonego na wysokości 130 cm,
            trzykrotnej stawki jednostkowej opłaty przewidzianej dla danego
            rodzaju lub gatunku (odmiany) drzewa.
         2. Minister właściwy do spraw środowiska określi, w drodze
           rozporządzenia, tryb nakładania kar pieniężnych, o których mowa w
           ust. 1.
         3. W rozporządzeniu, o którym mowa w ust. 2, ustala się:
           1) przypadki zawieszania obowiązku uiszczania kary,
           2) współczynniki różnicujące wysokość kar nakładanych na osoby
             fizyczne.
         4. Rada Ministrów określi, w drodze rozporządzenia, jednostkowe stawki
           kar za usuwanie drzew.
         5. W rozporządzeniu, o którym mowa w ust. 4, ustala się:
           1) rodzaje i gatunki (odmiany) drzew, za których usunięcie pobiera
             się kary, oraz jednostkowe stawki tych kar,
           2) współczynniki różnicujące wysokość kar.
         6. Do stawek kar, o których mowa w ust. 7, stosuje się odpowiednio
           przepisy art. 47h ust. 1.
         7. Stawki kar za zniszczenie jednego metra kwadratowego wynoszą:
           1) dla krzewów - 26% podstawy,
           2) dla trawników - 6% podstawy,
           3) dla kwietników - 52% podstawy.
         8. Kary ustalone, nieuiszczone w wyznaczonym terminie, podlegają z
           odsetkami za zwłokę przymusowemu ściągnięciu w trybie określonym w
           przepisach o postępowaniu egzekucyjnym w administracji.
         9. Nie można wydać decyzji o wymierzeniu kary, o której mowa w ust. 1,
           jeżeli od dnia, w którym stwierdzono naruszenie wymagań ochrony
           środowiska, upłynęło 5 lat.
         10. Wymierzonej kary nie pobiera się po upływie 5 lat od dnia, w
           którym decyzja ustalająca jej wysokość stała się ostateczna.
    Art. 47ł. Przepisów dotyczących usuwania drzew i krzewów, pobierania opłat
           i wymierzania kar nie stosuje się do:
           1) drzew i krzewów w lasach i na gruntach leśnych,
           2) drzew i krzewów poddanych pod ochronę na podstawie art. 13,
           3) drzew i krzewów usuwanych na podstawie decyzji właściwego organu
             z obszarów narażonych na niebezpieczeństwo powodzi oraz z wałów
             przeciwpowodziowych i terenów w odległości co najmniej 3 m od stopy
             wału.";
15) art. 59 otrzymuje brzmienie:
      "Art. 59. 1. Kto:
           1) wypala roślinność na łąkach, pastwiskach, nieużytkach, rowach,
             pasach przydrożnych, szlakach kolejowych, w strefie oczeretów lub
             trzcin,
           2) nie przestrzega ograniczeń, zakazów i nakazów określonych w
             przepisach wydanych na podstawie art. 34a ust. 3,
           3) narusza warunki prowadzenia robót określone decyzją wydaną na
             podstawie art. 41a,
           4) niszczy roślinność służącą wiązaniu gleby lub niszczy rośliny i
             zwierzęta przyczyniające się do oczyszczania środowiska,
           5) wprowadza do środowiska przyrodniczego zwierzęta lub rośliny, a
             także ich formy rozwojowe obce rodzimej faunie i florze bez
             uzyskania wymaganego zezwolenia ministra właściwego do spraw
             środowiska,
           6) przenosi z ogrodu botanicznego, zoologicznego lub banku genów do
             stanu naturalnego rośliny lub zwierzęta zagrożone wyginięciem bez
             uzyskania zgody ministra właściwego do spraw środowiska,
           7) wykonuje roboty ziemne lub inne roboty związane z wykorzystaniem
             sprzętu mechanicznego lub urządzeń technicznych w pobliżu drzew lub
             krzewów albo ich zespołów w sposób powodujący uszkodzenie drzew lub
             krzewów,
           8) stosuje na ulicach, placach i drogach publicznych środki
             chemiczne w sposób szkodzący terenom zieleni lub zadrzewieniom,
           9) nie przestrzega ograniczeń zakazów i nakazów określonych w
             przepisach wydanych na podstawie art. 47c ust. 3,
          podlega karze aresztu albo grzywny.
         2. Postępowanie w sprawach, o których mowa w ust. 1, prowadzi się na
           podstawie przepisów Kodeksu postępowania w sprawach o wykroczenia.".
                                        
                                    Art. 48.
W ustawie z dnia 7 lipca 1994 r. - Prawo budowlane (Dz.U. z 2000 r. Nr 106, poz.
1126, Nr 109, poz. 1157 i Nr 120, poz. 1268 oraz z 2001 r. Nr 5, poz. 42)
wprowadza się następujące zmiany:
1) w art. 29 w ust. 1 pkt 5a otrzymuje brzmienie:
      "5a) tymczasowych obiektów budowlanych niepołączonych trwale z gruntem i
          przewidzianych do rozbiórki lub przeniesienia w inne miejsce w
          terminie określonym w zgłoszeniu, o którym mowa w art. 30 ust. 1, ale
          nie później niż w okresie 120 dni od dnia rozpoczęcia budowy
          określonego w zgłoszeniu; zwolnienie nie dotyczy obiektów związanych
          z przedsięwzięciem mogącym znacząco oddziaływać na środowisko, w
          rozumieniu przepisów o ochronie środowiska,";
2) w art. 32 w ust. 1 pkt 1 otrzymuje brzmienie:
     "1) przeprowadzeniu postępowania w sprawie oceny oddziaływania na
       środowisko wymaganego przepisami o ochronie środowiska,";
3) w art. 38 ust. 4 otrzymuje brzmienie:
     "4. Przepisy o ochronie środowiska wskazują przypadki, gdy dane o
       decyzjach o pozwoleniu na budowę zamieszcza się w publicznie dostępnych
       wykazach.".
                                        
                                    Art. 49.
W ustawie z dnia 7 lipca 1994 r. o zagospodarowaniu przestrzennym (Dz.U. z 1999
r. Nr 15, poz. 139, Nr 41, poz. 412 i Nr 111, poz. 1279, z 2000 r. Nr 12,
poz. 136, Nr 109, poz. 1157 i Nr 120, poz. 1268 oraz z 2001 r. Nr 5, poz. 42 i
Nr 14, poz. 124) wprowadza się następujące zmiany:
1) w art. 10 po ust. 1a dodaje się ust. 1b w brzmieniu:
      "1b. W miejscowym planie zagospodarowania przestrzennego w miarę potrzeby
         wyznacza się tereny rekreacyjno-wypoczynkowe oraz służące organizacji
         imprez masowych.";
2) w art. 18 w ust. 2 pkt 6 otrzymuje brzmienie:
     "6) wykłada projekt planu i prognozę, o której mowa w przepisach o
       ochronie środowiska, do publicznego wglądu, na okres co najmniej 21 dni,
       a o wyłożeniu ogłasza w sposób określony w pkt 1, co najmniej na 7 dni
       przed wyłożeniem, a także zapewnia informację o wyłożonym projekcie i
       umożliwia uzyskanie, za zwrotem kosztów, kopii, wypisów i wyrysów,";
3) w art. 41 w ust. 2 pkt 4 otrzymuje brzmienie:
     "4) charakterystycznych parametrów technicznych inwestycji oraz dane
       charakteryzujące jej wpływ na środowisko lub jego wykorzystanie, gdy
       inwestycja nie wymaga przeprowadzenia postępowania w sprawie oceny
       oddziaływania na środowisko w rozumieniu przepisów o ochronie
       środowiska.";
4) w art. 50 ust. 2 otrzymuje brzmienie:
     "2. Przepisy o ochronie środowiska wskazują przypadki, gdy decyzje o
       warunkach zabudowy i zagospodarowania terenu zamieszcza się w publicznie
       dostępnych wykazach.";
5) w art. 60 ust. 2 otrzymuje brzmienie:
     "2. Przepisy o ochronie środowiska wskazują przypadki, gdy programy
       zawierające zadania rządowe służące realizacji ponadlokalnych celów
       publicznych zamieszcza się w publicznie dostępnych wykazach.".
                                        
                                    Art. 50.
W ustawie z dnia 27 października 1994 r. o autostradach płatnych (Dz.U. Nr 127,
poz. 627, z 1996 r. Nr 106, poz. 496 i Nr 156, poz. 775, z 1997 r. Nr 133,
poz. 885, z 1998 r. Nr 106, poz. 668 oraz z 2000 r. Nr 48, poz. 550, Nr 86, poz.
958 i Nr 109, poz. 1157) wprowadza się następujące zmiany:
1) w art. 7 w ust. 2 pkt 1 otrzymuje brzmienie:
     "1) prowadzenie prac studialnych dotyczących autostrad, przygotowywanie
       dokumentów wymaganych w postępowaniu w sprawie oceny oddziaływania na
       środowisko na etapie udzielenia wskazań lokalizacyjnych i wydania
       decyzji o ustaleniu lokalizacji autostrady, o którym mowa przepisach o
       ochronie środowiska,";
2) w art. 20:
   a) ust. 4 otrzymuje brzmienie:
     "4. Minister właściwy do spraw rolnictwa w porozumieniu z ministrem
       właściwym do spraw transportu określi, w drodze rozporządzenia,
       wymagania, jakim powinna odpowiadać ocena, o której mowa w ust. 1
       pkt 4.",
   b) po ust. 4 dodaje się ust. 5 w brzmieniu:
     "5. W rozporządzeniu, o którym mowa w ust. 4, ustala się:
         1) zakres zagadnień dotyczących warunków glebowo-rolniczych i lasów,
           które powinny zostać w ocenie zawarte, ocenione i ustalone, z
           uwzględnieniem danych umożliwiających dokonanie analizy wpływu
           realizacji autostrady na potencjał produkcyjny gruntów rolnych i
           leśnych,
         2) formę opisową i graficzną oceny.".
                                        
                                    Art. 51.
W ustawie z dnia 3 lutego 1995 r. o ochronie gruntów rolnych i leśnych (Dz.U.
Nr 16, poz. 78, z 1997 r. Nr 60, poz. 370, Nr 80, poz. 505 i Nr 160, poz. 1079,
z 1998 r. Nr 106, poz. 668 oraz z 2000 r. Nr 12, poz. 136 i Nr 120, poz. 1268)
wprowadza się następujące zmiany:
1) w art. 4 pkt 14 otrzymuje brzmienie:
     "14) obszarach ograniczonego użytkowania - rozumie się przez to obszary
         tworzone na podstawie przepisów o ochronie środowiska,";
2) w art. 16:
   a) w ust. 1 wyrazy "szczególnej ochrony środowiska lub w strefach
     ochronnych" zastępuje się wyrazami "ograniczonego użytkowania",
   b) w ust. 5 wyrazy "strefy ochronnej" zastępuje się wyrazami "ograniczonego
     użytkowania";
3) w art. 19 wyrazy "szczególnej ochrony środowiska i stref ochronnych"
  zastępuje się wyrazami "ograniczonego użytkowania";
4) w art. 25 w ust. 1 w pkt 8 wyrazy "w strefach ochronnych" zastępuje się
  wyrazami "na obszarach ograniczonego użytkowania";
5) w art. 28 w ust. 8 skreśla się wyrazy "i kształtowaniu".
                                        
                                    Art. 52.
W ustawie z dnia 22 czerwca 1995 r. o zakwaterowaniu Sił Zbrojnych
Rzeczypospolitej Polskiej (Dz.U. Nr 86, poz. 433, z 1996 r. Nr 106, poz. 496, z
1997 r. Nr 6, poz. 31, Nr 80, poz. 506 i Nr 106, poz. 678, z 1998 r. Nr 106,
poz. 668, z 1999 r. Nr 86, poz. 964 i Nr 93, poz. 1063, z 2000 r. Nr 6, poz. 70
i Nr 48, poz. 550 oraz z 2001 r. Nr 4, poz. 24) w art. 4 skreśla się ust. 4.
                                    Art. 53.
W ustawie z dnia 13 września 1996 r. o utrzymaniu czystości i porządku w gminach
(Dz.U. Nr 132, poz. 622, z 1997 r. Nr 60, poz. 369 i Nr 121, poz. 770 oraz z
2000 r. Nr 22, poz. 272) wprowadza się następujące zmiany:
1) w art. 1 w ust. 2 wyraz "wykorzystywania" zastępuje się wyrazem "odzysku";
2) w art. 2:
   a) ust. 1 otrzymuje brzmienie:
     "1. Ilekroć w ustawie jest mowa o:
         1) nieczystościach ciekłych - rozumie się przez to ścieki gromadzone
           przejściowo w zbiornikach bezodpływowych,
         2) odpadach komunalnych - rozumie się przez to odpady komunalne w
           rozumieniu przepisów o odpadach,
         3) stacjach zlewnych - rozumie się przez to instalacje i urządzenia
           zlokalizowane przy kolektorach sieci kanalizacyjnej lub przy
           oczyszczalniach ścieków służące do przyjmowania nieczystości
           ciekłych dowożonych pojazdami asenizacyjnymi z miejsc gromadzenia,
         4) właścicielach nieruchomości - rozumie się przez to także
           współwłaścicieli, użytkowników wieczystych oraz jednostki
           organizacyjne i osoby posiadające nieruchomości w zarządzie lub
           użytkowaniu, a także inne podmioty władające nieruchomością,
         5) zbiornikach bezodpływowych - rozumie się przez to instalacje i
           urządzenia przeznaczone do gromadzenia nieczystości ciekłych w
           miejscu ich powstawania.",
   b) ust. 2 otrzymuje brzmienie:
     "2. Minister właściwy do spraw transportu, w porozumieniu z ministrem
       właściwym do spraw środowiska, określi, w drodze rozporządzenia,
       wymagania dla pojazdów asenizacyjnych, biorąc pod uwagę:
         1) bezpieczeństwo i zdrowie osób korzystających i obsługujących
           pojazdy asenizacyjne,
         2) wymagania ochrony środowiska i bezpieczeństwa ruchu drogowego.",
   c) po ust. 3 dodaje się ust. 4 w brzmieniu:
     "4. Minister właściwy do spraw rozwoju regionalnego i budownictwa, w
       porozumieniu z ministrem właściwym do spraw środowiska, określi, w
       drodze rozporządzenia, warunki wprowadzania nieczystości ciekłych do
       stacji zlewnych, biorąc pod uwagę:
         1) bezpieczeństwo i zdrowie osób obsługujących stacje zlewne,
         2) ochronę wyposażenia technicznego stacji zlewnych,
         3) wpływ mieszaniny nieczystości ciekłych na mechaniczno-biolo-giczne
           procesy oczyszczania,
         4) ochronę wód przed zanieczyszczeniem.";
3) w art. 3:
   a) w ust. 2:
     - pkt 2 i 3 otrzymują brzmienie:
         "2) zapewniają budowę, utrzymanie i eksploatację własnych lub
           wspólnych z innymi gminami:
           a) instalacji i urządzeń do odzysku lub unieszkodliwiania odpadów
             komunalnych,
           b) stacji zlewnych, w przypadku gdy podłączenie wszystkich
             nieruchomości do sieci kanalizacyjnej jest niemożliwe lub powoduje
             nadmierne koszty,
           c) instalacji i urządzeń do zbierania, transportu i
             unieszkodliwiania zwłok zwierzęcych lub ich części,
           d) szaletów publicznych,
         3) zapobiegają zanieczyszczaniu ulic, placów i terenów otwartych, w
           szczególności przez: zbieranie i pozbywanie się, z zastrzeżeniem
           art. 5 ust. 4, błota, śniegu, lodu oraz innych zanieczyszczeń
           uprzątniętych z chodników przez właścicieli nieruchomości oraz
           odpadów zgromadzonych w przeznaczonych do tego celu urządzeniach
           ustawionych na chodniku,",
     - pkt 6 otrzymuje brzmienie:
         "6) organizują selektywną zbiórkę, segregację oraz magazynowanie
           odpadów komunalnych, w tym odpadów niebezpiecznych, przydatnych do
           odzysku oraz współdziałają z przedsiębiorcami podejmującymi
           działalność w zakresie gospodarowania tego rodzaju odpadami,",
     - skreśla się pkt 7,
     - pkt 8 otrzymuje brzmienie:
         "8) zapewniają zbieranie, transport i unieszkodliwianie zwłok
           bezdomnych zwierząt lub ich części oraz współdziałają z
           przedsiębiorcami podejmującymi działalność w tym zakresie,",
   b) po ust. 2 dodaje się ust. 3 w brzmieniu:
     "3. Gminy prowadzą ewidencję:
         1) zbiorników bezodpływowych w celu kontroli częstotliwości ich
           opróżniania oraz w celu opracowania planu rozwoju sieci
           kanalizacyjnej,
         2) przydomowych oczyszczalni ścieków w celu kontroli częstotliwości i
           sposobu pozbywania się komunalnych osadów ściekowych oraz w celu
           opracowania planu rozwoju sieci kanalizacyjnej.";
4) w art. 4:
   a) pkt 1-3 otrzymują brzmienie:
     "1) wymagań w zakresie utrzymania czystości i porządku na terenie
       nieruchomości obejmujących:
         a) prowadzenie we wskazanym zakresie selektywnej zbiórki odpadów
           komunalnych,
         b) uprzątanie błota, śniegu, lodu i innych zanieczyszczeń z części
           nieruchomości służących do użytku publicznego,
         c) mycie i naprawy pojazdów samochodowych poza myjniami i warsztatami
           naprawczymi,
     2) rodzaju urządzeń przeznaczonych do zbierania odpadów komunalnych na
       terenie nieruchomości oraz na drogach publicznych, a także wymagań
       dotyczących ich rozmieszczania oraz utrzymywania w odpowiednim stanie
       sanitarnym, porządkowym i technicznym,
     3) częstotliwości i sposobu pozbywania się odpadów komunalnych lub
       nieczystości ciekłych z terenu nieruchomości oraz z terenów
       przeznaczonych do użytku publicznego,",
   b) w pkt 5 wyraz "zasad" zastępuje się wyrazem "wymagań";
5) art. 5 i 6 otrzymują brzmienie:
       "Art. 5. 1. Właściciele nieruchomości zapewniają utrzymanie czystości i
              porządku przez:
           1) wyposażenie nieruchomości w urządzenia służące do zbierania
             odpadów komunalnych oraz utrzymywanie tych urządzeń w odpowiednim
             stanie sanitarnym, porządkowym i technicznym,
           2) przyłączenie nieruchomości do istniejącej sieci kanalizacyjnej
             lub, w przypadku gdy budowa sieci kanalizacyjnej jest technicznie
             lub ekonomicznie nieuzasadniona, wyposażenie nieruchomości w
             zbiornik bezodpływowy nieczystości ciekłych lub w przydomową
             oczyszczalnię ścieków bytowych, spełniające wymagania określone w
             przepisach odrębnych; przyłączenie nieruchomości do sieci
             kanalizacyjnej nie jest obowiązkowe, jeżeli nieruchomość jest
             wyposażona w przydomową oczyszczalnię ścieków spełniającą wymagania
             określone w przepisach odrębnych,
           3) zbieranie powstałych na terenie nieruchomości odpadów komunalnych
             zgodnie z wymaganiami określonymi w uchwale rady gminy, o której
             mowa w art. 4, oraz pozbywanie się tych odpadów w sposób zgodny z
             przepisami ustawy i przepisami odrębnymi; obowiązek ma odpowiednie
             zastosowanie także w przypadku gromadzenia nieczystości płynnych w
             zbiornikach bezodpływowych,
           4) uprzątnięcie błota, śniegu, lodu i innych zanieczyszczeń z
             chodników położonych wzdłuż nieruchomości, przy czym za taki
             chodnik uznaje się wydzieloną część drogi publicznej służącą dla
             ruchu pieszego położoną bezpośrednio przy granicy nieruchomości;
             właściciel nieruchomości nie jest obowiązany do uprzątnięcia
             chodnika, na którym jest dopuszczony płatny postój lub parkowanie
             pojazdów samochodowych,
           5) realizację innych obowiązków określonych w uchwale rady gminy, o
             której mowa w art. 4.
         2. Wykonywanie obowiązków, o których mowa w ust. 1, na terenie budowy
           należy do kierownika budowy.
         3. Uprzątnięcie i pozbycie się błota, śniegu, lodu i innych
           zanieczyszczeń z przystanków komunikacyjnych oraz z wydzielonych
           krawężnikiem lub oznakowaniem poziomym torowisk pojazdów szynowych
           należy do obowiązków przedsiębiorców użytkujących tereny służące
           komunikacji publicznej.
         4. Obowiązki utrzymania czystości i porządku na drogach publicznych
           należą do zarządu drogi. Do obowiązków zarządu drogi należy także:
           1) zbieranie i pozbywanie się odpadów zgromadzonych w urządzeniach
             do tego przeznaczonych i utrzymanie tych urządzeń w odpowiednim
             stanie sanitarnym, porządkowym i technicznym,
           2) pozbycie się błota, śniegu, lodu i innych zanieczyszczeń
             uprzątniętych z chodników przez właścicieli nieruchomości
             przyległych do drogi publicznej,
           3) uprzątnięcie i pozbycie się błota, śniegu, lodu i innych
             zanieczyszczeń z chodników, jeżeli zarząd drogi pobiera opłaty z
             tytułu postoju lub parkowania pojazdów samochodowych na takim
             chodniku.
         5. Obowiązki utrzymania czystości i porządku na terenach innych niż
           wymienione w ust. 1 - 4 należą do gminy. Do obowiązków gminy należy
           także uprzątnięcie i pozbycie się błota, śniegu, lodu i innych
           zanieczyszczeń z chodników, jeżeli gmina pobiera opłaty z tytułu
           postoju lub parkowania pojazdów samochodowych na takim chodniku oraz
           zbieranie i pozbycie się odpadów zgromadzonych w urządzeniach do
           tego przeznaczonych umieszczonych na tym chodniku i utrzymanie tych
           urządzeń w odpowiednim stanie sanitarnym, porządkowym i technicznym.
         6. Nadzór nad realizacją obowiązków określonych w ust. 1-4 sprawuje
           wójt, burmistrz lub prezydent miasta. Wykonanie tych obowiązków
           podlega egzekucji administracyjnej.
       Art. 6. 1. Właściciele nieruchomości przy wykonywaniu obowiązku
              określonego w art. 5 ust. 1 pkt 3 obowiązani są do
              udokumentowania korzystania z usług wykonywanych przez zakład
              będący gminną jednostką organizacyjną lub przedsiębiorcę
              posiadającego zezwolenie na prowadzenie działalności w zakresie
              zbierania, transportu, odzysku lub unieszkodliwiania odpadów
              komunalnych lub w zakresie opróżniania zbiorników bezodpływowych
              i transportu nieczystości ciekłych, przez okazanie umowy i
              dowodów płacenia za takie usługi.
         2. Rada gminy może ustalić, w drodze uchwały, górne stawki opłat
           ponoszonych przez właścicieli nieruchomości za usługi, o których
           mowa w ust. 1.
         3. W przypadku gdy właściciele nieruchomości nie udokumentują
           korzystania z usług, o których mowa w ust. 1, obowiązki określone w
           art. 5 ust. 1 przejmuje w trybie wykonania zastępczego gmina.
         4. Rada gminy ustalając stawki opłat, o których mowa w ust. 2, stosuje
           niższe stawki, jeżeli odpady komunalne są zbierane i transportowane
           w sposób selektywny.
         5. Przepisów ust. 1-4 nie stosuje się do obiektów wykorzystywanych do
           celów wojskowych oraz jednostek organizacyjnych Służby Więziennej, w
           zakresie zbierania, transportu, odzysku lub unieszkodliwiania
           odpadów komunalnych.";
6) po art. 6 dodaje się art. 6a i 6b w brzmieniu:
      "Art. 6a. 1. Rada gminy może w drodze uchwały, na podstawie akceptacji
             mieszkańców wyrażonej w przeprowadzonym uprzednio referendum
             gminnym, przejąć od właścicieli nieruchomości wszystkie lub
             wskazane obowiązki, o których mowa w art. 5 ust. 1 pkt 1, 3 i 4.
         2. Przejmując obowiązki rada gminy ustala opłatę ponoszoną przez
           właścicieli nieruchomości za wykonywanie przejętych obowiązków.
         3. Opłata, o której mowa w ust. 2, jest ustalana w sposób
           zryczałtowany za okresowe pozbywanie się określonej ilości
           wskazanego rodzaju odpadów komunalnych lub nieczystości ciekłych.
           Wysokość opłaty jest uzależniona od faktycznych kosztów ponoszonych
           przez gminę z tytułu zorganizowania i funkcjonowania systemu
           zbierania, transportu, odzysku i unieszkodliwiania odpadów
           komunalnych lub nieczystości ciekłych. Przy ustalaniu stawki opłat
           stosuje się art. 6 ust. 4.
     Art. 6b. Ustalając opłaty, o których mowa w art. 6a, rada gminy określa
           terminy ich uiszczania. Opłaty nieuiszczone w wyznaczonym terminie
           podlegają przymusowemu ściągnięciu w trybie określonym w przepisach
           o postępowaniu egzekucyjnym w administracji.";
7) art. 7 otrzymuje brzmienie:
       "Art. 7. 1. Na prowadzenie przez przedsiębiorców działalności w
              zakresie:
           1) zbierania i transportu, odzysku lub unieszkodliwiania odpadów
             komunalnych,
           2) opróżniania zbiorników bezodpływowych i transportu nieczystości
             ciekłych,
           3) ochrony przed bezdomnymi zwierzętami,
           4) prowadzenia schronisk dla bezdomnych zwierząt, a także grzebowisk
             i spalarni zwłok zwierzęcych i ich części
          - wymagane jest uzyskanie zezwolenia.
         2. Zezwolenie może być wydane na wniosek przedsiębiorcy, który posiada
           środki techniczne odpowiednie do zakresu działalności, o której mowa
           w ust. 1.
         3. Zarząd gminy określa i podaje do publicznej wiadomości wymagania,
           jakie powinien spełniać przedsiębiorca ubiegający się o uzyskanie
           zezwolenia na świadczenie usług określonych w ust. 1. Zarząd gminy
           może określić obszar, na którym usługi te mają być świadczone.
         4. W przypadku określenia przez zarząd gminy, na której części gminy
           usługi mogą być świadczone, wybór podmiotu świadczącego te usługi na
           danym terenie następuje w drodze przetargu publicznego.
         5. Gminne jednostki organizacyjne prowadzące na obszarze własnej gminy
           działalność, o której mowa w ust. 1, na zasadach określonych w
           ustawie nie mają obowiązku uzyskania zezwoleń, o których mowa w ust.
           1, ale muszą spełniać warunki wymagane przy udzielaniu takich
           zezwoleń. Gminną jednostką organizacyjną w rozumieniu przepisu jest
           także spółka prawa handlowego, w której gmina posiada przeważające
           udziały.
         6. Zezwolenia, o którym mowa w ust. 1, udziela, w drodze decyzji,
           wójt, burmistrz lub prezydent miasta właściwy ze względu na miejsce
           świadczenia usług.";
 8) w art. 8:
   a) ust. 1 i 2 otrzymują brzmienie:
         "1. Wniosek o udzielenie zezwolenia powinien zawierać:
           1) imię i nazwisko lub nazwę oraz adres zamieszkania lub siedziby
             przedsiębiorcy ubiegającego się o zezwolenie,
           2) określenie przedmiotu i obszaru działalności,
           3) określenie środków technicznych, jakimi dysponuje ubiegający się
             o zezwolenie na prowadzenie działalności objętej wnioskiem,
           4) informacje o technologiach stosowanych lub przewidzianych do
             stosowania przy świadczeniu usług w zakresie działalności objętej
             wnioskiem,
           5) proponowane zabiegi z zakresu ochrony środowiska i ochrony
             sanitarnej planowane po zakończeniu działalności,
           6) określenie terminu podjęcia działalności objętej wnioskiem oraz
             zamierzonego czasu jej prowadzenia.
         2. Przedsiębiorca ubiegający się wyłącznie o zezwolenie na zbieranie i
           transport odpadów komunalnych powinien udokumentować gotowość ich
           odbioru przez przedsiębiorcę prowadzącego działalność w zakresie
           odzysku lub unieszkodliwiania odpadów.",
   b) po ust. 2 dodaje się ust. 2a w brzmieniu:
        "2a. Przedsiębiorca ubiegający się wyłącznie o zezwolenie na
           opróżnianie zbiorników bezodpływowych i transport nieczystości
           ciekłych powinien udokumentować gotowość ich odbioru przez stację
           zlewną.",
   c) ust. 3 otrzymuje brzmienie:
         "3. Przedsiębiorca ubiegający się o zezwolenie na odzysk lub
           unieszkodliwianie odpadów komunalnych powinien dołączyć do wniosku
           informację o miejscu odzysku lub unieszkodliwiania odpadów oraz
           udokumentować prawo do terenu, na którym prowadzona ma być ta
           działalność.";
 9) w art. 9:
   a) ust. 1 otrzymuje brzmienie:
         "1. Zezwolenie powinno określać:
           1) imię i nazwisko lub nazwę oraz adres zamieszkania lub siedziby
             przedsiębiorcy,
           2) przedmiot i obszar działalności objętej zezwoleniem,
           3) termin podjęcia działalności,
           4) wymagania w zakresie jakości usług objętych zezwoleniem,
           5) niezbędne zabiegi z zakresu ochrony środowiska i ochrony
             sanitarnej wymagane po zakończeniu działalności objętej
             zezwoleniem,
           6) inne wymagania szczególne wynikające z odrębnych przepisów, w tym
             wymagania dotyczące standardu sanitarnego wykonywania usług,
             ochrony środowiska i obowiązku prowadzenia odpowiedniej
             dokumentacji działalności objętej zezwoleniem.",
   b) po ust. 1 dodaje się ust. 1a-1c w brzmieniu:
        "1a. Zezwolenie na zbieranie i transport odpadów komunalnych lub
           opróżnianie zbiorników bezodpływowych i transport nieczystości
           ciekłych, powinno określać dodatkowo miejsca odzysku lub
           unieszkodliwiania odpadów komunalnych lub nieczystości ciekłych.
         1b. Zezwolenie wydaje się na czas oznaczony, nie dłuższy niż 10 lat.
         1c. Właściwy organ odmówi wydania zezwolenia, o którym mowa w art. 7
           ust. 1, jeżeli zamierzony sposób gospodarowania odpadami lub
           nieczystościami płynnymi:
           1) jest niezgodny z wymaganiami ustawy i przepisami odrębnymi,
           2) mógłby powodować zagrożenie dla życia lub zdrowia ludzi lub
             środowiska,
           3) jest niezgodny z gminnym planem gospodarki odpadami.",
   c) w ust. 2 użyty dwukrotnie wyraz "podmiot" zastępuje się wyrazem
     "przedsiębiorca",
   d) w ust. 3 wyraz "podmiotu" zastępuje się wyrazem "przedsiębiorcy";
10) w art. 10 po ust. 2 dodaje się ust. 2a w brzmieniu:
    "2a. Karze określonej w ust. 2 podlega także ten, kto nie wykonuje
       obowiązków określonych w uchwale rady gminy wydanej na podstawie art. 4
       ustawy.".
                                        
                                    Art. 54.
W ustawie z dnia 19 czerwca 1997 r. o zakazie stosowania wyrobów zawierających
azbest (Dz.U. Nr 101, poz. 628, z 1998 r. Nr 156, poz. 1018 oraz z 2000 r. Nr
88, poz. 986) w art. 4:
a) ust. 1 otrzymuje brzmienie:
     "1. Minister właściwy do spraw gospodarki, w porozumieniu z ministrem
       właściwym do spraw wewnętrznych oraz ministrem właściwym do spraw
       środowiska, określi, w drodze rozporządzenia, sposoby i warunki
       bezpiecznego usuwania wyrobów zawierających azbest.";
b) po ust. 1 dodaje się ust. 1a w brzmieniu:
     "1a. W rozporządzeniu, o którym mowa w ust. 1, ustala się:
         1) obowiązki wykonawcy prac polegających na usuwaniu wyrobów
           zawierających azbest,
         2) sposoby i warunki usuwania wyrobów zawierających azbest z
           uwzględnieniem zabezpieczeń przed przenikaniem azbestu do
           środowiska,
         3) warunki przygotowania do transportu i transportu wyrobów i odpadów
           zawierających azbest do miejsca ich składowania z uwzględnieniem
           zabezpieczeń przed przenikaniem azbestu do środowiska,
         4) wymagania, jakim powinno odpowiadać oznakowanie wyrobów i odpadów
           zawierających azbest.".
                                        
                                    Art. 55.
W ustawie z dnia 12 maja 2000 r. o zasadach wspierania rozwoju regionalnego
(Dz.U. Nr 48, poz. 550, Nr 95, poz. 1041 i Nr 109, poz. 1158 oraz z 2001 r. Nr
45, poz. 497) wprowadza się następujące zmiany:
1) w art. 2 pkt 10 otrzymuje brzmienie:
      "10) zrównoważonym rozwoju - rozumie się przez to zrównoważony rozwój w
          rozumieniu ustawy z dnia 27 kwietnia 2001 r. - Prawo ochrony
          środowiska (Dz.U. Nr 62, poz. 627),";
2) w art. 14:
   a) w ust. 2 skreśla się pkt 19,
   b) po ust. 2 dodaje się ust. 2a w brzmieniu:
      "2a. Projekt planu działalności Narodowego Funduszu Ochrony Środowiska i
         Gospodarki Wodnej jest przedkładany ministrowi do zaopiniowania.".
     
                                    Art. 56.
W ustawie z dnia 9 września 2000 r. o podatku od czynności cywilnoprawnych
(Dz.U. Nr 86, poz. 959 i Nr 103, poz. 1099) w art. 2 pkt 2 otrzymuje brzmienie:
     "2) umowy sprzedaży nieruchomości lub prawa użytkowania wieczystego
       zawieranej w związku z realizacją roszczeń wynikających z ograniczenia
       sposobu korzystania z nieruchomości na podstawie przepisów o ochronie
       środowiska,".
                                    Art. 57.
W ustawie z dnia 9 września 2000 r. o opłacie skarbowej (Dz.U. Nr 86, poz. 960
oraz z 2001 r. Nr 5, poz. 43 i Nr 60, poz. 610) wprowadza się następujące
zmiany:
1) w art. 2 w ust. 1 w pkt 1 lit. h otrzymuje brzmienie:
   "h) sprzedaży nieruchomości lub prawa użytkowania wieczystego w związku z
     realizacją roszczeń wynikających z ograniczenia sposobu korzystania z
     nieruchomości na podstawie przepisów o ochronie środowiska,";
2) w załączniku:
   a) w części II po pkt 12 dodaje się pkt 12a w brzmieniu:
       12a. Od wymaganego przepisami o                 
         ochronie środowiska:               
         1) zatwierdzenia raportu o         1000 zł
         bezpieczeństwie                     
         2) zatwierdzenia zmian w            200 zł
         raporcie o bezpieczeństwie
   b) w części IV po pkt 47 dodaje się pkt 47a w brzmieniu:
       47a. Od pozwoleń na wprowadzanie                
         substancji i energii do                
         środowiska wydawanych na               
         podstawie przepisów o ochronie         
         środowiska i przepisów o               
         odpadach:                            
         1) od pozwoleń wydawanych w          2000 zł
            związku z prowadzoną              
            działalnością gospodarczą,          
         2) od pozostałych pozwoleń.           500 zł
          Opłata skarbowa od wydania
         decyzji o przeniesieniu praw i
         obowiązków wynikających z
         pozwolenia wynosi 50% stawki
         określonej odpowiednio w pkt 1
         albo 2.
          Opłata skarbowa od pozwolenia
          na wprowadzanie gazów i pyłów
          do powietrza, wydanego w wyniku
          przeprowadzenia postępowania
          kompensacyjnego wynosi 150%
          stawki określonej odpowiednio w
          pkt 1 albo 2.
                                    Art. 58.
W ustawie z dnia 29 listopada 2000 r. - Prawo atomowe (Dz.U. z 2001 r. Nr 3,
poz. 18) wprowadza się następujące zmiany:
1) w art. 33 w ust. 2 w pkt 4 skreśla się wyrazy "i zdrowie ludzi";
2) w art. 38 ust. 1 otrzymuje brzmienie:
     "1. Wokół obiektu jądrowego wojewoda tworzy obszar ograniczonego
       użytkowania, o którym mowa w ustawie z dnia 27 kwietnia 2001 r. - Prawo
       ochrony środowiska (Dz.U. Nr 62, poz. 627).".
                                    Art. 59.
W ustawie z dnia 21 grudnia 2000 r. o żegludze śródlądowej (Dz.U. z 2001 r.
Nr 5, poz. 43) wprowadza się następujące zmiany:
1)    w art. 3 w ust. 2 wyrazy "o ochronie i kształtowaniu środowiska"
  zastępuje się wyrazami "Prawa ochrony środowiska";
2)    w art. 5 w ust. 1 w pkt 7 wyrazy "nadzwyczajne zagrożenie środowiska"
  zastępuje się wyrazami "poważną awarię w rozumieniu przepisów Prawa ochrony
  środowiska";
3)    w art. 27 pkt 3 otrzymuje brzmienie:
     "3) ochrony wód, powietrza lub ochrony przed hałasem,";
4)    w art. 28 w ust. 3 i 5 w pkt 1 wyrazy "ochrony czystości wód, powietrza
  i emisji hałasu" zastępuje się wyrazami "ochrony wód, powietrza lub ochrony
  przed hałasem";
5)    w art. 54 w ust. 3 wyrazy "nadzwyczajnego zagrożenia środowiska"
  zastępuje się wyrazami "poważnej awarii".
                                    Art. 60.
W ustawie z dnia 11 stycznia 2001 r. o substancjach i preparatach chemicznych
(Dz.U. Nr 11, poz. 84) w art. 1 w ust. 3 pkt 2 otrzymuje brzmienie:
     "2) substancji chemicznych i ich mieszanin w formie odpadów, z wyjątkiem
       przepisów art. 25-28,".
                                    Art. 61.
W ustawie z dnia 2 marca 2001 r. o postępowaniu z substancjami zubożającymi
warstwę ozonową (Dz.U. Nr 52, poz. 537) wprowadza się następujące zmiany:
1) w art. 17 w ust. 3 w pkt 2 i 3 wyrazy "wojewódzkiemu inspektorowi ochrony
  środowiska" zastępuje się wyrazem "wojewodzie";
2) w art. 34:
   a) w ust. 1 wyrazy "karę pieniężną" zastępuje się wyrazami "administracyjną
     karę pieniężną",
   b) w ust. 2 wyrazy "Karę pieniężną" zastępuje się wyrazami "Administracyjną
     karę pieniężną",
   c) ust. 4 otrzymuje brzmienie:
     "4. Do administracyjnych kar pieniężnych stosuje się odpowiednio przepisy
       działu III ustawy - Ordynacja podatkowa z tym, że uprawnienia organów
       podatkowych przysługują wojewódzkiemu inspektorowi ochrony środowiska.",
   d) skreśla się ust. 5-7,
   e) w ust. 8 wyrazy "kar pieniężnych" zastępuje się wyrazami
     "administracyjnych kar pieniężnych",
   f) ust. 9 otrzymuje brzmienie:
     "9. Administracyjne kary pieniężne producent lub importer wnosi na
       rachunek wojewódzkiego inspektora ochrony środowiska, który wydał
       decyzję w przedmiocie wymierzenia kary.",
   g) skreśla się ust. 10.";
3) skreśla się art. 35.".
                                        
                                   Rozdział 3
                                 Przepis końcowy
    
                                    Art. 62.
Ustawa wchodzi w życie z dniem 1 października 2001 r., z wyjątkiem:
   1) art. 46 pkt 11, który wchodzi w życie z dniem ogłoszenia ustawy,
   2) art. 46 pkt 10, który wchodzi w życie z dniem 1 stycznia 2002 r.
                                                                                
                                        
                                                                                
