


Tekst
ustawy ustalony ostatecznie po rozpatrzeniu poprawek Senatu
 
 
USTAWA
z dnia 25 lutego 2016 r.
o
ponownym wykorzystywaniu informacji sektora publicznego[1]), [2])
Rozdział 1
Przepisy
ogólne
Art.
1.
Ustawa określa zasady i tryb udostępniania i przekazywania informacji sektora
publicznego w celu ponownego wykorzystywania, podmioty, które udostępniają lub
przekazują te informacje, warunki ponownego wykorzystywania oraz zasady ustalania
opłat za ponowne wykorzystywanie.
Art.
2.
1. Przez informację sektora publicznego należy rozumieć każdą treść lub jej
część, niezależnie od sposobu utrwalenia, w szczególności w postaci papierowej,
elektronicznej, dźwiękowej, wizualnej lub audiowizualnej, będącą w posiadaniu
podmiotów, o których mowa w art. 3.
2. Przez ponowne wykorzystywanie należy
rozumieć wykorzystywanie przez osoby fizyczne, osoby prawne i jednostki
organizacyjne nieposiadające osobowości prawnej, zwane dalej „użytkownikami”,
informacji sektora publicznego, w celach komercyjnych lub niekomercyjnych
innych niż pierwotny publiczny cel, dla którego informacja została wytworzona.
3. Ponownym wykorzystywaniem w rozumieniu
ustawy nie jest udostępnianie lub przekazanie informacji sektora publicznego
przez podmiot wykonujący zadania publiczne innemu podmiotowi wykonującemu
zadania publiczne wyłącznie w celu realizacji takich zadań.
Art.
3. Podmiotami zobowiązanymi do udostępniania lub
przekazywania informacji sektora publicznego w celu ponownego wykorzystywania,
zwanymi dalej „podmiotami zobowiązanymi”, są:
1)     jednostki sektora finansów
publicznych w rozumieniu przepisów ustawy z dnia 27 sierpnia 2009 r. o
finansach publicznych (Dz. U. z 2013 r. poz. 885, z późn. zm.[3]));
2)     inne niż określone w pkt 1
państwowe jednostki organizacyjne nieposiadające osobowości prawnej;
3)    
inne niż określone w pkt 1 osoby prawne, utworzone w szczególnym celu
zaspokajania potrzeb o charakterze powszechnym, niemających charakteru
przemysłowego ani handlowego, jeżeli podmioty, o których mowa w tym przepisie
oraz w pkt 1 i 2, pojedynczo lub wspólnie, bezpośrednio albo pośrednio przez
inny podmiot:
a)     finansują je w ponad 50% lub
b)     posiadają ponad połowę udziałów
albo akcji, lub
c)     sprawują nadzór nad organem
zarządzającym, lub
d)     mają prawo do powoływania
ponad połowy składu organu nadzorczego lub zarządzającego;
4)     związki podmiotów, o których
mowa w pkt 1–3.
Art. 4. 1. Przepisów ustawy nie
stosuje się do informacji sektora publicznego będących
w posiadaniu:
1)     jednostek publicznej
radiofonii i telewizji w rozumieniu przepisów ustawy z dnia 29 grudnia 1992 r.
o radiofonii i telewizji (Dz. U. z 2015 r. poz. 1531, z późn. zm.[4])) oraz Polskiej Agencji Prasowej S.A.,
2)     państwowych instytucji
kultury, samorządowych instytucji kultury oraz innych podmiotów prowadzących
działalność kulturalną, o której mowa w art. 2 ustawy z dnia 25 października
1991 r. o organizowaniu i prowadzeniu działalności kulturalnej (Dz. U. z 2012
r. poz. 406, z późn. zm.[5])), z
wyjątkiem muzeów państwowych i muzeów samorządowych w rozumieniu przepisów
ustawy z dnia 21 listopada 1996 r. o muzeach (Dz. U. z 2012 r. poz. 987 oraz z
2015 r. poz. 1505), bibliotek publicznych w rozumieniu przepisów ustawy z dnia
27 czerwca 1997 r. o bibliotekach (Dz. U. z 2012 r. poz. 642 i 908 oraz z 2013
r. poz. 829), a także archiwów tworzących państwową sieć archiwalną oraz innych
jednostek organizacyjnych prowadzących działalność archiwalną w zakresie
państwowego zasobu archiwalnego w rozumieniu art. 22 ustawy z dnia 14 lipca
1983 r. o narodowym zasobie archiwalnym i archiwach (Dz. U. z 2015 r. poz.
1446), zwanych dalej „archiwami”,
3)     uczelni, Polskiej Akademii
Nauk oraz jednostek naukowych w rozumieniu przepisów ustawy z dnia 30 kwietnia
2010 r. o zasadach finansowania nauki (Dz. U. z 2014 r. poz. 1620 oraz z 2015
r. poz. 249 i 1268), z wyjątkiem:
a)     bibliotek naukowych w
rozumieniu przepisów ustawy z dnia 27 czerwca 1997 r. o bibliotekach,
b)     Instytutu Meteorologii i
Gospodarki Wodnej,
c)     Państwowego Instytutu
Geologicznego,
4)     bibliotek naukowych, których
organizatorami nie są jednostki sektora publicznego,
5)    
podmiotów, o których mowa w art. 2 ustawy z dnia 7 września 1991 r. o systemie
oświaty (Dz. U. z 2015 r. poz. 2156, z późn. zm. [6]))
– chyba że informacje te stanowią informacje
publiczne podlegające udostępnieniu w Biuletynie Informacji Publicznej.
2. Przepisów ustawy nie stosuje się do
informacji sektora publicznego, których udostępnianie lub przekazanie zostało
uzależnione od wykazania przez użytkowników interesu prawnego lub faktycznego
na podstawie odrębnych przepisów.
Art. 5. Każdemu przysługuje prawo
do ponownego wykorzystywania informacji sektora publicznego:
1)     udostępnionych w systemie
teleinformatycznym, a w szczególności na stronie podmiotowej Biuletynu
Informacji Publicznej podmiotu zobowiązanego lub w centralnym repozytorium
informacji publicznej, o którym mowa w art. 9a ustawy z dnia 6 września 2001 r.
o dostępie do informacji publicznej (Dz. U. z 2015 r. poz. 2058 oraz z 2016 r.
poz. 34), zwanym dalej „centralnym repozytorium” lub w inny sposób;
2)     przekazanych na wniosek o
ponowne wykorzystywanie.
Art.
6.
1. Prawo do ponownego wykorzystywania podlega ograniczeniu w zakresie i na
zasadach określonych w przepisach o ochronie informacji niejawnych oraz o
ochronie innych tajemnic ustawowo chronionych.
2. Prawo do ponownego wykorzystywania podlega
ograniczeniu ze względu na prywatność osoby fizycznej lub tajemnicę
przedsiębiorcy. Ograniczenie to nie dotyczy informacji o osobach pełniących
funkcje publiczne, mających związek z pełnieniem tych funkcji, w tym o
warunkach powierzenia i wykonywania funkcji, oraz przypadku gdy osoba fizyczna
lub przedsiębiorca rezygnują z przysługującego im prawa.
3. Prawo do ponownego wykorzystywania podlega
ograniczeniu w zakresie informacji będących informacjami sektora publicznego,
do których dostęp jest ograniczony na podstawie innych ustaw. Przepis ust. 2
zdanie drugie stosuje się odpowiednio.
4. Prawo do ponownego
wykorzystywania podlega ograniczeniu w zakresie informacji sektora publicznego:
1)     których wytwarzanie przez
podmioty zobowiązane nie należy do zakresu ich zadań publicznych określonych
prawem;
2)     powiązanych z depozytami
znajdującymi się w posiadaniu podmiotu zobowiązanego, o ile ich właściciele
umownie wyłączyli możliwość ich udostępniania lub przekazywania w całości lub w
określonym zakresie;
3)     do których prawa autorskie i
prawa pokrewne w rozumieniu przepisów ustawy z dnia 4 lutego 1994 r. o prawie
autorskim i prawach pokrewnych (Dz. U. z 2006 r. Nr 90, poz. 631, z późn. zm.[7])), prawa do baz danych w rozumieniu przepisów ustawy
z dnia 27 lipca 2001 r. o ochronie baz danych (Dz. U. Nr 128, poz. 1402, z
późn. zm.[8])), prawa do
odmian roślin w rozumieniu przepisów ustawy z dnia 26 czerwca 2003 r. o
ochronie prawnej odmian roślin (Dz. U. Nr 137, poz. 1300, z późn. zm.[9])), prawa własności przemysłowej w rozumieniu
przepisów ustawy z dnia 30 czerwca 2000 r. – Prawo własności przemysłowej (Dz.
U. z 2013 r. poz. 1410, z późn. zm.[10]))
lub prawa własności przemysłowej podlegającego ochronie na podstawie umów
międzynarodowych lub przepisów prawa Unii Europejskiej, przysługują podmiotom
innym niż podmioty zobowiązane;
4)     będących w posiadaniu muzeów
państwowych, muzeów samorządowych, bibliotek publicznych, bibliotek naukowych
lub archiwów, w przypadku gdy pierwotnym właścicielem autorskich praw
majątkowych lub praw pokrewnych były podmioty inne niż podmioty zobowiązane, a
czas trwania tych praw nie wygasł.
Art.
7.
1. Przepisy ustawy nie naruszają prawa dostępu do informacji publicznej ani
wolności jej rozpowszechniania, ani przepisów innych ustaw określających
zasady, warunki i tryb dostępu do informacji będących informacjami sektora
publicznego.
2. Przepisy ustawy nie naruszają przepisów
ustawy z dnia 29 sierpnia 1997 r. o ochronie danych osobowych (Dz. U. z 2015 r.
poz. 2135 i 2281 oraz z 2016 r. poz. 195).
Rozdział 2
Zasady
udostępniania i przekazywania informacji sektora publicznego w celu ponownego
wykorzystywania
Art.
8.
1. Podmiot zobowiązany w porównywalnych sytuacjach udostępnia lub przekazuje
informacje sektora publicznego w celu ponownego wykorzystywania na takich
samych zasadach.
2. W przypadku gdy ponowne wykorzystywanie
jest dokonywane przez użytkowników będących podmiotami wykonującymi zadania
publiczne w ramach działalności wykraczającej poza realizację takich zadań,
warunki ponownego wykorzystywania lub opłaty za ponowne wykorzystywanie określa
się na takich samych zasadach jak w przypadku innych użytkowników.
Art.
9.
1. Podmiot zobowiązany, który udostępnia lub przekazuje informacje sektora
publicznego w celu ponownego wykorzystywania, nie może wprowadzać ograniczenia
korzystania z tych informacji przez innych użytkowników.
2. W przypadku gdy prawidłowe wykonywanie
zadań publicznych wymaga ograniczenia korzystania z informacji sektora
publicznego przez innych użytkowników, podmiot zobowiązany może zawrzeć z
użytkownikiem umowę o udzielenie wyłącznego prawa do korzystania z tej
informacji.
3. Umowa o udzielenie wyłącznego prawa do
korzystania z informacji sektora publicznego podlega raz w roku ocenie przez
podmiot zobowiązany co do dalszego istnienia powodów jej zawarcia. Jeżeli w wyniku
oceny podmiot zobowiązany stwierdzi ustanie powodów jej zawarcia, niezwłocznie
wypowiada umowę ze skutkiem natychmiastowym.
Art.
10. 1. Podmioty zobowiązane, które udostępniają lub
przekazują informacje sektora publicznego w celu ponownego wykorzystywania z
użyciem systemów teleinformatycznych, są obowiązane do stosowania formatów
danych oraz protokołów komunikacyjnych i szyfrujących określonych w przepisach
wydanych na podstawie art. 18 pkt 1 ustawy z dnia 17 lutego 2005 r. o
informatyzacji działalności podmiotów realizujących zadania publiczne (Dz. U. z
2014 r. poz. 1114), jeżeli to możliwe w formacie przeznaczonym do odczytu
maszynowego wraz z metadanymi.
2. Podmioty zobowiązane nie są obowiązane do
tworzenia informacji sektora publicznego, ich przetwarzania w sposób lub w
formie wskazanych we wniosku o ponowne wykorzystywanie oraz sporządzania z nich
wyciągów, jeżeli spowoduje to konieczność podjęcia nieproporcjonalnych działań
przekraczających proste czynności.
Art. 11. 1. Podmiot zobowiązany
udostępnia na swojej stronie podmiotowej Biuletynu Informacji Publicznej w menu
przedmiotowym w kategorii „Ponowne wykorzystywanie”:
1)     warunki ponownego
wykorzystywania, jeżeli zostały przez niego określone;
2)     informację o wysokości opłat
za ponowne wykorzystywanie, w tym podstawie ich obliczania, jeżeli zostały
przez niego ustalone, oraz informację o czynnikach, które będą brane pod uwagę
przy rozpatrywaniu nietypowych wniosków o ponowne wykorzystywanie i które mogą
mieć wpływ w szczególności na koszt lub czas przygotowania lub przekazania
informacji;
3)     informację o czynnikach, które
są brane pod uwagę przy ustalaniu nakładanych opłat za ponowne wykorzystywanie,
w przypadku podmiotów zobowiązanych będących muzeami państwowymi lub muzeami
samorządowymi;
4)     informację o środkach prawnych
przysługujących w przypadku odmowy wyrażenia zgody na ponowne wykorzystywanie
oraz o prawie do sprzeciwu;
5)     umowę o udzielenie wyłącznego
prawa do korzystania z informacji sektora publicznego, powody jej zawarcia oraz
wyniki oceny tej umowy, o ile taka umowa została zawarta.
2. Podmiot zobowiązany, który udostępnia
informacje sektora publicznego w celu ponownego wykorzystywania w sposób inny
niż w Biuletynie Informacji Publicznej lub w centralnym repozytorium, wraz z
ich udostępnieniem informuje o braku warunków ponownego wykorzystywania lub
opłat za ponowne wykorzystywanie albo określa te warunki lub wysokość opłat za
ponowne wykorzystywanie.
3. Podmiot zobowiązany, który udostępnia
informacje sektora publicznego w centralnym repozytorium lub w sposób określony
w ust. 1 lub 2, informuje również o dostępności tych informacji w celu
ponownego wykorzystywania.
4. Brak informacji o warunkach ponownego
wykorzystywania informacji sektora publicznego udostępnionych w Biuletynie
Informacji Publicznej lub w centralnym repozytorium uważa się za udostępnienie
informacji sektora publicznego w celu ponownego wykorzystywania bez warunków.
Art.
12. 1. Warunki ponownego wykorzystywania określone przez
podmiot zobowiązany w odniesieniu do informacji sektora publicznego
udostępnionych na stronie podmiotowej Biuletynu Informacji Publicznej podmiotu
zobowiązanego lub w centralnym repozytorium informacji publicznej, stanowią
ofertę zawierającą te warunki.
2. Warunki ponownego wykorzystywania
określone przez podmiot zobowiązany w odniesieniu do informacji sektora
publicznego udostępnionych w inny sposób niż określony w ust. 1 lub informacja
o wysokości opłat za ponowne wykorzystywanie, jeżeli zostały ustalone, stanowią
ofertę zawierającą te warunki lub informację.
3. Ponowne wykorzystywanie informacji sektora
publicznego udostępnionych w sposób, o którym mowa w art. 5 pkt 1, uważa się za
przyjęcie przez użytkownika oferty, o której mowa w ust. 1 albo 2.
Rozdział 3
Warunki
ponownego wykorzystywania
Art.
13. 1. Informacje sektora publicznego udostępnia się lub
przekazuje w celu ich ponownego wykorzystywania bezwarunkowo.
2. Podmiot zobowiązany określa warunki
ponownego wykorzystywania informacji sektora publicznego, mających cechy utworu
lub przedmiotu praw pokrewnych w rozumieniu przepisów ustawy z dnia 4 lutego
1994 r. o prawie autorskim i prawach pokrewnych lub stanowiących bazę danych w
rozumieniu przepisów ustawy z dnia 27 lipca 2001 r. o ochronie baz danych, do
których przysługują mu autorskie prawa majątkowe lub prawa pokrewne. W
szczególności podmiot zobowiązany określa warunek dotyczący obowiązku
poinformowania o nazwisku, imieniu lub pseudonimie twórcy lub artysty
wykonawcy, jeżeli jest znany.
3. Podmiot zobowiązany może określić warunki
ponownego wykorzystywania w przypadkach innych niż określone w ust. 2.
Art. 14. 1. Warunki ponownego
wykorzystywania mogą dotyczyć:
1)     obowiązku poinformowania o
źródle, czasie wytworzenia i pozyskania informacji od podmiotu zobowiązanego;
2)     obowiązku poinformowania o
przetworzeniu informacji ponownie wykorzystywanej;
3)     zakresu odpowiedzialności
podmiotu zobowiązanego za udostępniane lub przekazywane informacje.
2. Muzea państwowe,
muzea samorządowe, biblioteki publiczne, biblioteki naukowe i archiwa mogą
określać inne niż wymienione w ust. 1 warunki ponownego wykorzystywania
ograniczające wykorzystywanie informacji sektora publicznego:
1)     w działalności komercyjnej lub
na określonych polach eksploatacji, jeżeli dotyczą zbiorów o charakterze
martyrologicznym oraz zawierają godło, barwy i hymn Rzeczypospolitej Polskiej,
a także herby, reprodukcje orderów, odznaczeń lub odznak honorowych, odznak lub
oznak wojskowych bądź innych odznaczeń;
2)     do działalności
niekomercyjnej, jeżeli są powiązane z obiektami objętymi roszczeniami osób
trzecich lub niebędącymi własnością podmiotu zobowiązanego.
Art.
15. Określenie warunków ponownego wykorzystywania nie może w
sposób nieuzasadniony ograniczać możliwości ponownego wykorzystywania.
Rozdział 4
Opłaty
za ponowne wykorzystywanie
Art.
16. Informacje sektora publicznego udostępnia się lub
przekazuje w celu ich ponownego wykorzystywania bezpłatnie.
Art.
17. 1. Podmiot zobowiązany może nałożyć opłatę za ponowne
wykorzystywanie, jeżeli przygotowanie lub przekazanie informacji w sposób lub w
formie wskazanych we wniosku o ponowne wykorzystywanie wymaga poniesienia
dodatkowych kosztów.
2. Ustalając wysokość opłaty, o której mowa w
ust. 1, uwzględnia się koszty przygotowania lub przekazania informacji sektora
publicznego w określony sposób i w określonej formie oraz inne czynniki, które
będą brane pod uwagę przy rozpatrywaniu nietypowych wniosków o ponowne
wykorzystywanie, które mogą mieć wpływ w szczególności na koszt lub czas
przygotowania lub przekazania informacji. Łączna wysokość opłaty nie może
przekroczyć sumy kosztów poniesionych bezpośrednio w celu przygotowania lub
przekazania informacji sektora publicznego w celu ponownego wykorzystywania w
określony sposób i w określonej formie.
Art.
18. 1. Muzea państwowe i muzea samorządowe w przypadku
udostępniania lub przekazywania informacji sektora publicznego do ponownego
wykorzystywania w celach innych niż niekomercyjne o charakterze badawczym,
naukowym lub edukacyjnym mogą nałożyć opłaty wyższe niż ustalone na podstawie
art. 17.
2. Ustalając wysokość opłaty, o której mowa w
ust. 1, uwzględnia się koszty gromadzenia, produkowania, reprodukowania,
rozpowszechniania, ochrony i ustalania praw. Łączna wysokość opłaty nie może
przekroczyć sumy tych kosztów wraz z rozsądnym zwrotem z inwestycji, jednak nie
wyższym niż 5 punktów procentowych powyżej stopy referencyjnej Narodowego Banku
Polskiego.
3. Minister właściwy do spraw kultury i
ochrony dziedzictwa narodowego w porozumieniu z ministrem właściwym do spraw
informatyzacji określi, w drodze rozporządzenia, maksymalne stawki opłat za
ponowne wykorzystywanie nakładanych przez muzea państwowe i muzea samorządowe,
biorąc pod uwagę koszty oraz rozsądny zwrot z inwestycji, o których mowa w ust.
2.
Art.
19. Podmiot zobowiązany, umożliwiając ponowne
wykorzystywanie, w sposób stały i bezpośredni w czasie rzeczywistym, informacji
sektora publicznego gromadzonych i przechowywanych w jego systemie
teleinformatycznym, może nałożyć opłatę za ponowne wykorzystywanie,
uwzględniającą koszty wynikające z dostosowania systemu teleinformatycznego
oraz warunków technicznych i organizacyjnych do realizacji wniosku o ponowne
wykorzystywanie.
Art.
20. Podmiot zobowiązany wskazuje, na żądanie wnioskodawcy,
sposób obliczenia opłaty za ponowne wykorzystywanie w odniesieniu do złożonego
przez wnioskodawcę wniosku o ponowne wykorzystywanie.
Rozdział 5
Ponowne
wykorzystywanie informacji sektora publicznego przekazywanych na wniosek
Art. 21. 1. Wniosek o ponowne
wykorzystywanie, zwany dalej „wnioskiem” wnosi
się w przypadkach, gdy informacja sektora publicznego:
1)     nie została udostępniona w
Biuletynie Informacji Publicznej lub w centralnym repozytorium;
2)     została udostępniona w sposób
inny niż określony w pkt 1 i nie zostały określone warunki ponownego
wykorzystywania lub opłaty za ponowne wykorzystywanie albo nie poinformowano o
braku takich warunków lub opłat;
3)     będzie wykorzystywana na warunkach
innych niż zostały dla tej informacji określone;
4)     została udostępniona lub
przekazana na podstawie innych ustaw określających zasady i tryb dostępu do
informacji będących informacjami sektora publicznego.
2. Wniosek może dotyczyć umożliwienia, przez
okres nie dłuższy niż 12 miesięcy, ponownego wykorzystywania, w sposób stały i
bezpośredni w czasie rzeczywistym, informacji sektora publicznego gromadzonych
i przechowywanych w systemie teleinformatycznym podmiotu zobowiązanego.
3. Wniosek zawiera w szczególności:
1)     nazwę podmiotu zobowiązanego;
2)     informacje o wnioskodawcy, w
tym imię i nazwisko albo nazwę oraz adres umożliwiający dostarczenie odpowiedzi
do wnioskodawcy albo pełnomocnika tego wnioskodawcy w sposób lub w formie
wskazanych we wniosku;
3)     wskazanie informacji sektora
publicznego, która będzie ponownie wykorzystywana, a jeżeli jest już
udostępniona lub przekazana, warunki, na jakich ma być ponownie wykorzystywana,
oraz źródło udostępnienia lub przekazania;
4)     wskazanie celu ponownego
wykorzystywania (komercyjny albo niekomercyjny), w tym określenie rodzaju
działalności, w której informacje sektora publicznego będą ponownie
wykorzystywane, w szczególności wskazanie dóbr, produktów lub usług;
5)     wskazanie formy przygotowania
informacji sektora publicznego, a w przypadku postaci elektronicznej, także
wskazanie formatu danych;
6)     wskazanie sposobu przekazania
informacji sektora publicznego, o ile nie została udostępniona lub przekazana w
inny sposób, albo sposobu dostępu do informacji gromadzonych w systemie
teleinformatycznym, o którym mowa w ust. 2.
4. Wniosek, o którym mowa w ust. 2, zawiera
także wskazanie okresu, przez który podmiot zobowiązany będzie umożliwiał
ponowne wykorzystywanie informacji sektora publicznego w sposób stały i
bezpośredni w czasie rzeczywistym.
5. Wniosek wnosi się w postaci papierowej
albo elektronicznej.
6. W przypadku niespełnienia warunków
formalnych wniosku wzywa się wnioskodawcę do usunięcia braków formalnych, wraz
z pouczeniem, że ich nieusunięcie w terminie 7 dni od dnia otrzymania wezwania
spowoduje pozostawienie wniosku bez rozpoznania.
Art.
22. 1. Rozpatrzenie wniosku następuje niezwłocznie, nie
później jednak niż w terminie 14 dni od dnia otrzymania wniosku.
2. Jeżeli wniosek o ponowne wykorzystywanie
nie może zostać rozpatrzony w terminie 14 dni, podmiot zobowiązany zawiadamia w
tym terminie wnioskodawcę o przyczynach opóźnienia oraz o terminie, w jakim
rozpatrzy wniosek, nie dłuższym jednak niż 2 miesiące od dnia złożenia tego
wniosku.
Art. 23. 1. Podmiot zobowiązany po
rozpatrzeniu wniosku, z wyjątkiem wniosku, o którym mowa w art. 21 ust. 2:
1)     przekazuje informację sektora
publicznego w celu ponownego wykorzystywania bez określania warunków ponownego
wykorzystywania;
2)     informuje o braku warunków
ponownego wykorzystywania w przypadku posiadania informacji sektora publicznego
przez wnioskodawcę;
3)     składa ofertę zawierającą
warunki ponownego wykorzystywania lub informację o wysokości opłat za ponowne
wykorzystywanie;
4)     odmawia, w drodze decyzji,
wyrażenia zgody na ponowne wykorzystywanie informacji sektora publicznego.
2. Wnioskodawca, który otrzymał ofertę, o
której mowa w ust. 1 pkt 3, może w terminie 14 dni od dnia otrzymania oferty
złożyć sprzeciw z powodu naruszenia przepisów ustawy albo zawiadomić podmiot
zobowiązany o przyjęciu oferty. Brak zawiadomienia o przyjęciu oferty w
terminie 14 dni od dnia otrzymania oferty jest równoznaczny z wycofaniem
wniosku.
3. W przypadku otrzymania sprzeciwu podmiot
zobowiązany, w drodze decyzji, rozstrzyga o warunkach ponownego wykorzystywania
lub o wysokości opłat za ponowne wykorzystywanie.
4. Podmiot zobowiązany, w drodze decyzji,
odmawia wyrażenia zgody na ponowne wykorzystywanie informacji sektora publicznego
w przypadku gdy prawo do ponownego wykorzystywania podlega ograniczeniom, o
których mowa w art. 6.
5. Podmiot zobowiązany może, w drodze
decyzji, odmówić wyrażenia zgody na ponowne wykorzystywanie informacji sektora
publicznego w przypadku, o którym mowa w art. 10 ust. 2.
6. W przypadku odmowy wyrażenia zgody na
ponowne wykorzystywanie informacji sektora publicznego ze względu na prawa
autorskie i prawa pokrewne w rozumieniu przepisów ustawy z dnia 4 lutego 1994
r. o prawie autorskim i prawach pokrewnych, prawa do baz danych w rozumieniu
przepisów ustawy z dnia 27 lipca 2001 r. o ochronie baz danych, prawa do odmian
roślin w rozumieniu przepisów ustawy z dnia 26 czerwca 2003 r. o ochronie
prawnej odmian roślin, prawa własności przemysłowej w rozumieniu przepisów
ustawy z dnia 30 czerwca 2000 r. – Prawo własności przemysłowej lub prawa
własności przemysłowej podlegającego ochronie na podstawie umów
międzynarodowych lub przepisów prawa Unii Europejskiej, przysługujące podmiotom
innym niż podmioty zobowiązane, podmiot zobowiązany wskazuje osobę fizyczną,
osobę prawną lub jednostkę organizacyjną nieposiadającą osobowości prawnej,
która posiada prawa własności intelektualnej, jeżeli jest znana, albo
licencjodawcę, od którego podmiot zobowiązany uzyskał dany przedmiot praw
własności intelektualnej. Przepisu nie stosuje się do muzeów państwowych,
muzeów samorządowych, bibliotek publicznych, biblioteki naukowych oraz
archiwów.
Art. 24. 1. Podmiot zobowiązany po
rozpatrzeniu wniosku, o którym mowa w art. 21 ust. 2:
1)     składa ofertę zawierającą
warunki ponownego wykorzystywania lub informację o wysokości opłat za ponowne
wykorzystywanie, przy czym od oferty nie przysługuje sprzeciw;
2)     informuje wnioskodawcę o braku
możliwości ponownego wykorzystywania w sposób wskazany we wniosku;
3)     odmawia, w drodze decyzji,
wyrażenia zgody na ponowne wykorzystywanie informacji sektora publicznego;
przepisy art. 23 ust. 4 i 6 stosuje się.
2. Wnioskodawca w terminie 14 dni od dnia
otrzymania oferty zawiadamia podmiot zobowiązany o przyjęciu oferty. Przepis
art. 23 ust. 2 zdanie drugie stosuje się.
Art.
25. 1. W zakresie nieuregulowanym ustawą do decyzji o
odmowie wyrażenia zgody na ponowne wykorzystywanie informacji sektora
publicznego oraz do decyzji o warunkach ponownego wykorzystywania lub o
wysokości opłat za ponowne wykorzystywanie stosuje się przepisy ustawy z dnia
14 czerwca 1960 r. – Kodeks postępowania administracyjnego (Dz. U. z 2016 r.
poz. 23).
2. Do skarg
rozpatrywanych w postępowaniach o ponowne wykorzystywanie stosuje się przepisy
ustawy z dnia 30 sierpnia 2002 r. – Prawo o postępowaniu przed sądami
administracyjnymi (Dz. U. z 2012 r. poz. 270, z późn. zm.[11])), z tym że:
1)     przekazanie akt i odpowiedzi
na skargę następuje w terminie 15 dni od dnia otrzymania skargi;
2)     skargę rozpatruje się w
terminie 30 dni od dnia otrzymania akt wraz z odpowiedzią na skargę.
Rozdział 6
Zmiany
w przepisach obowiązujących
Art. 26. W ustawie z dnia 14 lipca
1983 r. o narodowym zasobie archiwalnym i archiwach (Dz. U. z 2015 r. poz.
1446) wprowadza się następujące zmiany:
1)     w
art. 16:
a)     uchyla się ust. 1,
b)    
ust. 2a otrzymuje brzmienie:
„2a. Archiwa państwowe wykonują usługi
archiwalne w zakresie wyszukiwania informacji i danych zawartych w materiałach
archiwalnych, przetwarzania tych informacji i danych, a także sporządzania
wyciągów, wypisów, odpisów albo odwzorowań wizualnych bądź dźwiękowych tych
materiałów, włącznie z metadanymi odwzorowań cyfrowych.”;
2)    
po art. 16 dodaje się art. 16a–16e w brzmieniu:
„Art. 16a. 1. Każdemu przysługuje prawo
dostępu do materiałów archiwalnych.
2.
Podmioty, o których mowa w art. 22 ust. 1 pkt 1 i 2 oraz ust. 2, zwane dalej
„podmiotami zobowiązanymi”, są obowiązane udostępniać:
1)     materiały
archiwalne w oryginale, w szczególności w ich pierwotnej wersji językowej lub w
pierwotnym formacie plików cyfrowych, bądź w postaci lub w formacie nadanych
przez podmiot zobowiązany w celu długotrwałego przechowywania i odczytu treści
tych materiałów;
2)     reprodukcje
materiałów archiwalnych.
3. Podmioty zobowiązane mogą również
udostępniać materiały archiwalne niestanowiące państwowego zasobu archiwalnego,
jeżeli możliwość ich udostępniania nie została wyłączona.
4. Korzystanie
z materiałów archiwalnych służy w szczególności:
1)     celom
poznawczym, w tym związanym z badaniami naukowymi albo zaspokajaniem osobistych
potrzeb informacyjnych;
2)     ponownemu
wykorzystaniu treści lub odwzorowań tych materiałów, do celów innych niż te,
dla których je wytworzono lub pierwotnie zgromadzono, w tym do celów
zarobkowych;
3)     uzyskiwaniu,
w trybie przepisów odrębnych, które regulują zasady wydawania zaświadczeń,
urzędowego potwierdzenia treści przechowywanych materiałów archiwalnych, w
postaci ich uwierzytelnionych odwzorowań (odpisów, wypisów, wyciągów i
reprodukcji) w oryginalnej wersji językowej, a także w postaci wtórnych
dokumentów opisowo prezentujących tę treść lub jej składniki wyróżnione przez
wnioskodawcę.
Art.
16b. 1. Dostęp do materiałów archiwalnych podlega ograniczeniu:
1)    
w zakresie i na zasadach określonych w przepisach:
a)     o
ochronie informacji niejawnych,
b)     o
ochronie innych tajemnic ustawowo chronionych;
2)    
ze względu na ochronę:
a)    
dóbr osobistych,
b)    
danych osobowych;
3)     ze względu na
potrzebę zachowania integralności składników państwowego zasobu archiwalnego
zagrożonego uszkodzeniem, zniszczeniem lub utratą.
2.
Materiały archiwalne podlegają udostępnianiu nie wcześniej niż w przypadku:
1)    
aktów stanu cywilnego lub ksiąg stanu cywilnego, od końca roku kalendarzowego,
w którym nastąpiło odpowiednio sporządzenie aktu lub zamknięcie księgi,
dotyczących:
a)    
urodzeń – po 100 latach,
b)    
małżeństw i zgonów – po 80 latach;
2)     indywidualnej
dokumentacji medycznej – po 100 latach od sporządzenia ostatniego wpisu;
3)     aktów
notarialnych i dokumentacji ksiąg wieczystych wraz z urządzeniami ewidencyjnymi
– po 70 latach od sporządzenia aktu lub składnika dokumentacji;
4)     dokumentacji
spraw sądowych i postępowań dochodzeniowych – po 70 latach od uprawomocnienia
się orzeczenia lub zakończenia postępowania;
5)     ewidencji
ludności – po 30 latach od jej wytworzenia;
6)     dokumentacji
osobowej i płacowej pracodawców – po 50 latach od ustania stosunku pracy.
3.
Ograniczeń określonych:
1)     w ust. 1 pkt
2 i 3 nie stosuje się, jeżeli zainteresowany posiada szczególne uprawnienia
albo realizuje cele korzystające ze szczególnej ochrony prawnej, które to
uprawnienia lub cele są nadrzędne w stosunku do tych ograniczeń;
2)     w ust. 2 nie
stosuje się do udostępnienia uprawnionym do dostępu do danych zawartych w tych
materiałach.
Art. 16c. 1. Udostępnianie materiałów
archiwalnych jest bezpłatne.
2. Podmioty zobowiązane nie wykonują
autorskich praw majątkowych, które przysługują Skarbowi Państwa, w stosunku do
podmiotów, którym udostępniono te materiały.
3. Podmioty zobowiązane nie powinny
ograniczać dostępu do materiałów archiwalnych, ponad ograniczenia stosowane w
związku z pierwotnym celem ich wytworzenia.
4. Jeśli przepisy odrębne zapewniają
szerszy dostęp do materiałów archiwalnych niż wynika z ustawy, zastosowanie
mają te przepisy.
Art.
16d. 1. Podmioty zobowiązane udostępniają zainteresowanym lub ich upoważnionym
przedstawicielom materiały archiwalne przez:
1)    
umożliwienie osobistego:
a)    
zapoznania się z tymi materiałami,
b)    
utrwalenia ich treści w postaci notatek, wyciągów, wypisów, odpisów albo
odwzorowań wizualnych, dźwiękowych lub cyfrowych wraz z ich metadanymi;
2)     przekazanie
informacji w nich zawartych w postaci reprodukcji tych materiałów albo pisemnej
odpowiedzi na zapytanie.
2.
Podmioty zobowiązane udostępniają materiały archiwalne w oryginale albo
reprodukcje tych materiałów:
1)     w dostosowanych
do tego celu pomieszczeniach, po pisemnym zgłoszeniu w postaci papierowej lub
elektronicznej;
2)     za
pośrednictwem systemów teleinformatycznych wraz z metadanymi reprodukcji.
3. Jeżeli czynności, o których mowa w
ust. 1 pkt 1 lit. b, mogłyby zakłócić innym zainteresowanym dostęp do
materiałów archiwalnych, ich wykonywanie odbywa się na podstawie porozumienia
między zainteresowanym i podmiotem zobowiązanym.
Art. 16e. 1. W przypadku uzasadnionego
przypuszczenia, że występują ograniczenia dostępu do materiałów archiwalnych,
podmiot zobowiązany wszczyna postępowanie w sprawie odmowy dostępu do tych
materiałów.
2. Podmiot zobowiązany wydaje decyzję w
sprawie:
1)     całkowitej
albo częściowej odmowy dostępu do materiałów archiwalnych albo
2)    
umorzenia postępowania w przypadku:
a)     o
którym mowa w art. 16b ust. 3 pkt 1,
b)    
gdy nie zachodzą ograniczenia dostępu do materiałów archiwalnych.
3. Do postępowania w sprawie odmowy
dostępu do materiałów archiwalnych stosuje się przepisy ustawy z dnia 14 czerwca
1960 r. – Kodeks postępowania administracyjnego (Dz. U. z 2016 r. poz. 23), z
tym że decyzje wydaje się nie później niż w terminie 14 dni od dnia otrzymania
zgłoszenia.”;
3)     w art. 17 uchyla się ust. 1–2.
Art. 27. W ustawie z dnia 17 maja
1989 r. – Prawo geodezyjne i kartograficzne (Dz. U. z 2015 r. poz. 520, z późn.
zm.[12])) po art. 40j dodaje się art. 40k w brzmieniu:
„Art. 40k. W zakresie nieuregulowanym
niniejszą ustawą stosuje się przepisy ustawy z dnia 25 lutego 2016 r. o
ponownym wykorzystywaniu informacji sektora publicznego (Dz. U. poz. …).”.
Art. 28. W ustawie z dnia 29 czerwca
1995 r. o statystyce publicznej (Dz. U. z 2012 r. poz. 591, z późn. zm.[13])) art. 49a otrzymuje brzmienie:
„Art. 49a. W zakresie nieuregulowanym w
niniejszej ustawie do ponownego wykorzystywania danych z krajowych rejestrów
urzędowych stosuje się przepisy ustawy z dnia 25 lutego 2016 r. o ponownym wykorzystywaniu
informacji sektora publicznego (Dz. U. poz. …).”.
Art. 29. W ustawie z dnia 21
listopada 1996 r. o muzeach (Dz. U. z 2012 r. poz. 987 oraz z 2015 r. poz.
1505) wprowadza się następujące zmiany:
1)     w
art. 25 dodaje się ust. 4 w brzmieniu:
„4. W przypadku ustalania i pobierania
opłat za czynności, o których mowa w ust. 1, podejmowane w ramach udostępniania
informacji sektora publicznego do ponownego wykorzystywania stosuje się
przepisy ustawy z dnia 25 lutego 2016 r. o ponownym wykorzystywaniu informacji
sektora publicznego (Dz. U. poz. …).”;
2)     w
art. 25a dodaje się ust. 4 w brzmieniu:
„4. W przypadku ustalania i pobierania
opłat za udostępnianie wizerunków muzealiów z wykorzystaniem informatycznych
nośników danych jako informacji sektora publicznego do ponownego
wykorzystywania stosuje się przepisy ustawy, o której mowa w art. 25 ust. 4.”;
3)    
po art. 31 dodaje się art. 31a w brzmieniu:
„Art. 31a. Dostęp do informacji
służących zapewnieniu bezpieczeństwa muzealiom ze względu na ochronę przed
zagrożeniem pożarowym, kradzieżą i innego rodzaju niebezpieczeństwem, które
grozi zniszczeniem lub utratą zbiorów, podlega ograniczeniu.”.
Art.
30. W ustawie z dnia 20 czerwca 1997 r. – Prawo o ruchu
drogowym (Dz. U. z 2012 r. poz. 1137, z późn. zm.[14])) w art. 80c ust. 5 otrzymuje brzmienie:
„5. Dane lub informacje zgromadzone w
ewidencji są przekazywane do ponownego wykorzystywania, w sposób wykluczający
możliwość identyfikacji osób lub pojazdów, z zachowaniem przepisów ustawy z
dnia 25 lutego 2016 r. o ponownym wykorzystywaniu informacji sektora
publicznego (Dz. U. poz. …), jeżeli przepisy ustawy nie stanowią inaczej.”.
Art.
31. W ustawie z dnia 18 lipca 2001 r. – Prawo wodne (Dz. U.
z 2015 r. poz. 469, z późn. zm.[15]))
wprowadza się następujące zmiany:
1)     w art. 110 ust. 3–8a otrzymują
brzmienie:
„3. Instytut Meteorologii i Gospodarki
Wodnej jest obowiązany udostępniać nieodpłatnie informacje o stanie atmosfery i
hydrosfery, przetwarzane w wyniku realizacji standardowych procedur, organom
władzy publicznej oraz właścicielom wód lub działającym w ich imieniu
zarządcom, a także uczelniom, instytutom badawczym oraz jednostkom naukowym
Polskiej Akademii Nauk.
4. Państwowy Instytut Geologiczny jest
obowiązany udostępniać nieodpłatnie zebrane informacje o stanie zasobów wód
podziemnych, przetwarzane w wyniku realizacji standardowych procedur, organom
władzy publicznej, a także uczelniom, instytutom badawczym oraz jednostkom
naukowym Państwowej Akademii Nauk.
5. Informacje, o których mowa w ust. 3 i
4, udostępnia się organom władzy publicznej oraz właścicielom wód lub
działającym w ich imieniu zarządcom, a także uczelniom, instytutom
badawczym oraz jednostkom naukowym Polskiej Akademii Nauk, w zakresie
niezbędnym do wykonywania zadań ustawowych.
6. Organy władzy publicznej oraz
właściciele wód lub działający w ich imieniu zarządcy, a także uczelnie,
instytuty badawcze oraz jednostki naukowe Polskiej Akademii Nauk nie mogą
przekazywać innym podmiotom udostępnionych informacji, o których mowa w ust. 3
i 4, do wykorzystywania w celach komercyjnych.
7. Instytut Meteorologii i Gospodarki
Wodnej oraz Państwowy Instytut Geologiczny przekazują nieodpłatnie w celu
ponownego wykorzystywania informacje zbierane i przetwarzane w wyniku
realizacji standardowych procedur.
8. Instytut Meteorologii i Gospodarki
Wodnej oraz Państwowy Instytut Geologiczny przekazują nieodpłatnie w celu
ponownego wykorzystywania informacje pozyskane w wyniku procedur innych niż
standardowe.
8a. Przekazanie informacji do ponownego
wykorzystywania, o którym mowa w ust. 7 i 8, następuje na zasadach określonych
w ustawie z dnia 25 lutego 2016 r. o ponownym wykorzystywaniu informacji
sektora publicznego (Dz. U. poz. …).”;
2)     w art. 194 pkt 15 otrzymuje
brzmienie:
„15)  wbrew przepisowi art. 110
ust. 6 przekazuje udostępnione informacje innym podmiotom do wykorzystywania w
celach komercyjnych”.
Art. 32. W ustawie z dnia 6 września
2001 r. o dostępie do informacji publicznej (Dz. U. z 2015 r. poz. 2058 oraz z
2016 r. poz. 34) wprowadza się następujące zmiany:
1)     uchyla się odnośnik nr 1 do
ustawy;
2)     w
art. 1 ust. 1 otrzymuje brzmienie:
„1. Każda informacja o sprawach
publicznych stanowi informację publiczną w rozumieniu ustawy i podlega
udostępnieniu na zasadach i w trybie określonych w niniejszej ustawie.”;
3)     uchyla się art. 2a;
4)     w
art. 9a:
a)    
ust. 1 otrzymuje brzmienie:
„1. Informacje publiczne o szczególnym
znaczeniu dla rozwoju innowacyjności w państwie i rozwoju społeczeństwa
informacyjnego, które ze względu na sposób przechowywania i udostępniania
pozwalają na ich ponowne wykorzystywanie w rozumieniu przepisów ustawy z dnia
25 lutego 2016 r. o ponownym wykorzystywaniu informacji sektora publicznego
(Dz. U. poz. …), w sposób użyteczny i efektywny, stanowią zbiór, zwany dalej
„zasobem informacyjnym”, i są udostępniane w centralnym repozytorium.”,
b)     w
ust. 2:
–     wprowadzenie do wyliczenia
otrzymuje brzmienie:
„Do przekazania, w celu
udostępnienia w centralnym repozytorium, posiadanych zasobów informacyjnych
oraz metadanych opisujących ich strukturę są obowiązane:”,
–     uchyla się pkt 6,
–     pkt 7 otrzymuje brzmienie:
„7)    państwowe osoby prawne
utworzone na podstawie odrębnych ustaw w celu wykonywania zadań publicznych, z
wyjątkiem uczelni, Polskiej Akademii Nauk oraz jednostek naukowych w rozumieniu
ustawy z dnia 30 kwietnia 2010 r. o zasadach finansowania nauki (Dz. U. z 2014
r. poz. 1620 oraz z 2015 r. poz. 249 i 1268) innych niż państwowe
instytuty badawcze.”,
c)     dodaje się ust. 2c w
brzmieniu:
„2c. Podmioty wskazane w przepisach wydanych
na podstawie ust. 3 są obowiązane do systematycznego weryfikowania i
aktualizowania zasobów informacyjnych oraz metadanych udostępnionych w
centralnym repozytorium.”,
d)     w
ust. 3:
–    
pkt 1 otrzymuje brzmienie:
„1)    sposób przekazania, o
którym mowa w ust. 2, mając na względzie posiadaną przez ten podmiot
infrastrukturę teleinformatyczną umożliwiającą gromadzenie w niej informacji
publicznych oraz ich udostępnianie, a także możliwości techniczne
przechowywania tych informacji w centralnym repozytorium;”,
–    
uchyla się pkt 3,
e)     dodaje się ust. 4 w brzmieniu:
„4. Minister właściwy do spraw informatyzacji
w rozporządzeniu, o którym mowa w ust. 3, może określić dodatkowe wymagania
techniczne opracowania zasobu informacyjnego oraz dodatkowy zestaw elementów
metadanych, innych niż określone w przepisach wydanych na podstawie art. 9b
ust. 6, mając na względzie:
1)     ułatwienie
wyszukiwania zasobu informacyjnego w sposób określony w art. 9b ust. 2;
2)     kontrolę zasobu
informacyjnego oraz jego długotrwałe przechowywanie i zarządzanie nim; 
3)     możliwość jak
najszerszego ponownego wykorzystywania informacji publicznych i ich maszynowego
odczytu.”;
5)    
po art. 9b dodaje się art. 9c w brzmieniu:
„Art. 9c. 1. W centralnym repozytorium
mogą być udostępniane zasoby informacyjne oraz metadane inne niż wskazane w
przepisach wydanych na podstawie art. 9a ust. 3 lub 4, przez podmioty określone
w art. 4.
2. Zasoby informacyjne oraz metadane
udostępnione w centralnym repozytorium na podstawie ust. 1 są systematycznie
weryfikowane i aktualizowane przez podmioty je udostępniające.
3. Do podmiotów oraz zasobów
informacyjnych określonych w ust. 1 stosuje się odpowiednio przepisy wydane na
podstawie art. 9b ust. 6.
4. Minister właściwy do spraw
informatyzacji może usunąć z centralnego repozytorium zasoby informacyjne,
które nie mają szczególnego znaczenia dla rozwoju innowacyjności w państwie i
rozwoju społeczeństwa informacyjnego.”;
6)     uchyla się rozdział 2a.
Art. 33. W ustawie z dnia 2 lipca
2004 r. o swobodzie działalności gospodarczej (Dz. U. z 2015 r. poz. 584, z
późn. zm.[16])) w art. 39
ust. 8 otrzymuje brzmienie:
„8. W zakresie nieuregulowanym w ust.
2–7 do ponownego wykorzystywania danych CEIDG stosuje się przepisy ustawy z
dnia 25 lutego 2016 r. o ponownym wykorzystywaniu informacji sektora
publicznego (Dz. U. poz. …).”.
Art. 34. W ustawie z dnia 17 lutego
2005 r. o informatyzacji działalności podmiotów realizujących zadania publiczne
(Dz. U. z 2014 r. poz. 1114) w art. 15 ust. 4 otrzymuje brzmienie:
„4. Przekazanie przez podmiot prowadzący
rejestr publiczny danych z rejestru do ich ponownego wykorzystywania w celu
innym niż realizacja zadania publicznego następuje na zasadach określonych w
ustawie z dnia 25 lutego 2016 r. o ponownym wykorzystywaniu informacji sektora
publicznego (Dz. U. poz. …).”.
Art. 35. W ustawie z dnia 16 lutego
2007 r. o zapasach ropy naftowej, produktów naftowych i gazu ziemnego oraz
zasadach postępowania w sytuacjach zagrożenia bezpieczeństwa paliwowego państwa
i zakłóceń na rynku naftowym (Dz. U. z 2014 r. poz. 1695) wprowadza się
następujące zmiany:
1)     w
art. 13 ust. 6 otrzymuje brzmienie:
„6. Dane jednostkowe zawarte w
rejestrze, z wyjątkiem oznaczenia producenta i handlowca, stanowią tajemnicę
prawnie chronioną i mogą być udostępnione jedynie na żądanie organów władzy
publicznej dla celów prowadzonych przez nie postępowań lub innym organom, w tym
organizacjom międzynarodowym, jeżeli taki obowiązek wynika z ustawy, umowy
międzynarodowej albo przepisów Unii Europejskiej.”;
2)     w
art. 22 ust. 4 otrzymuje brzmienie:
„4. Informacje, o których mowa w ust.
1–3a, z wyjątkiem informacji przetworzonych i zagregowanych w sposób
uniemożliwiający ich powiązanie lub identyfikację z konkretnym przedsiębiorcą,
stanowią tajemnicę prawnie chronioną i mogą być udostępnione jedynie na żądanie
organów władzy publicznej dla celów prowadzonych przez nie postępowań lub innym
organom, w tym organizacjom międzynarodowym, jeżeli taki obowiązek wynika z
ustawy, umowy międzynarodowej albo przepisów Unii Europejskiej.”.
Art. 36. W ustawie z dnia 24
września 2010 r. o ewidencji ludności (Dz. U. z 2015 r. poz. 388, z późn. zm.[17])) w art. 46 ust. 3 otrzymuje brzmienie:
„3. Udostępnienie danych, o których mowa
w ust. 1, w celu ich ponownego wykorzystywania przez podmioty, o których mowa w
ust. 2 pkt 2, następuje na wniosek, na zasadach określonych w ustawie z
dnia 25 lutego 2016 r. o ponownym wykorzystywaniu informacji sektora
publicznego (Dz. U. poz. …), jeżeli przepisy ustawy nie stanowią inaczej.”.
Art.
37. W ustawie z dnia 24 lipca 2015 r. o zmianie ustawy –
Prawo o ruchu drogowym oraz niektórych innych ustaw (Dz. U. poz. 1273) w art.
1:
1)     w pkt 10, w art. 80ce ust. 1
otrzymuje brzmienie: 
„1. Dane lub informacje zgromadzone w
ewidencji są przekazywane do ponownego wykorzystywania, w sposób wykluczający
możliwość identyfikacji osób lub pojazdów, z zachowaniem przepisów ustawy z
dnia 25 lutego 2016 r. o ponownym wykorzystywaniu informacji sektora
publicznego (Dz. U. poz. …), jeżeli przepisy ustawy nie stanowią inaczej.”;
2)     w pkt 17, w art. 100am ust. 1
otrzymuje brzmienie: 
„1. Dane zgromadzone w ewidencji są
przekazywane do ponownego wykorzystywania, w sposób wykluczający możliwość
identyfikacji osób, z zachowaniem przepisów ustawy z dnia 25 lutego 2016 r. o
ponownym wykorzystywaniu informacji sektora publicznego (Dz. U. poz. …), jeżeli
przepisy ustawy nie stanowią inaczej.”.
Rozdział 7
Przepisy
przejściowe i przepis końcowy
Art.
38. 1. Do spraw z zakresu udostępniania informacji
publicznej w celu ponownego wykorzystywania, wszczętych i niezakończonych w
dniu wejścia w życie niniejszej ustawy ostatecznym albo prawomocnym
rozstrzygnięciem, stosuje się przepisy dotychczasowe.
2. Postanowienia umów zawartych przed dniem
wejścia w życie niniejszej ustawy, niezgodne z art. 9 ust. 2, wygasają wraz z
końcem okresu ich obowiązywania, nie później jednak niż w dniu 18 lipca 2043 r.
Art.
39. Dotychczasowe przepisy wykonawcze wydane na podstawie
art. 9a ust. 3 ustawy, o której mowa w art. 32, w brzmieniu dotychczasowym,
zachowują moc do dnia wejścia w życie przepisów wykonawczych wydanych na
podstawie art. 9a ust. 3 lub 4 ustawy, o której mowa w art. 32, w brzmieniu
nadanym niniejszą ustawą, jednak nie dłużej niż przez okres 12 miesięcy od dnia
wejścia w życie niniejszej ustawy.
Art.
40. Ustawa wchodzi w życie po upływie 3 miesięcy od dnia
ogłoszenia, 
z wyjątkiem art. 4 ust. 1 pkt 3 lit. b i c oraz art. 31 w zakresie art. 110
ust. 3–8, które wchodzą w życie z dniem 1 stycznia 2017 r.
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński







[1])   
Niniejsza ustawa dokonuje w zakresie swojej regulacji wdrożenia postanowień
dyrektywy 2003/98/WE Parlamentu Europejskiego i Rady z dnia 17 listopada 2003
r. w sprawie ponownego wykorzystywania informacji sektora publicznego (Dz. Urz.
UE L 345 z 31.12.2003, str. 90) zmienionej dyrektywą 2013/37/UE Parlamentu
Europejskiego i Rady z dnia 26 czerwca 2013 r. zmieniającą dyrektywę 2003/98/WE
w sprawie ponownego wykorzystywania informacji sektora publicznego (Dz. Urz. UE
L 175/1).


[2])   
Niniejszą ustawą zmienia się ustawy: ustawę z dnia 14 lipca 1983 r. o narodowym
zasobie archiwalnym i archiwach, ustawę z dnia 17 maja 1989 r. – Prawo
geodezyjne i kartograficzne, ustawę z dnia 29 czerwca 1995 r. o statystyce
publicznej, ustawę z dnia 21 listopada 1996 r. o muzeach, ustawę z dnia 20
czerwca 1997 r. – Prawo o ruchu drogowym, ustawę z dnia 18 lipca 2001 r. –
Prawo wodne, ustawę z dnia 6 września 2001 r. o dostępie do informacji
publicznej, ustawę z dnia 2 lipca 2004 r. o swobodzie działalności
gospodarczej, ustawę z dnia 17 lutego 2005 r. o informatyzacji działalności
podmiotów realizujących zadania publiczne, ustawę z dnia 16 lutego 2007 r. o
zapasach ropy naftowej, produktów naftowych i gazu ziemnego oraz zasadach
postępowania w sytuacjach zagrożenia bezpieczeństwa paliwowego państwa i
zakłóceń na rynku naftowym, ustawę z dnia 24 września 2010 r. o ewidencji ludności oraz ustawę z dnia 24 lipca 2015 r. o zmianie ustawy
– Prawo o ruchu drogowym oraz niektórych innych ustaw.


[3])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 938 i 1646, z 2014 r. poz. 379, 911, 1146, 1626 i 1877, z 2015 r. poz.
238, 532, 1045, 1117, 1130, 1189, 1190, 1269, 1358, 1513, 1830, 1854, 1890 i
2150 oraz z 2016 r. poz. 195.


[4])   
Zmiany tekstu jednolitego wymienionej ustawy zostały ogłoszone w Dz. U. z 2015
r. poz. 978 i 1830 oraz z 2016 r. poz. 25.


[5])   
Zmiany tekstu jednolitego wymienionej ustawy zostały ogłoszone w Dz. U. z 2014
r. poz. 423 oraz z 2015 r. poz. 337 i 1505.


[6])   
Zmiany tekstu jednolitego wymienionej ustawy zostały ogłoszone w Dz. U. z 2016
r. poz. 35, 64 i 195.


[7])     
Zmiany
tekstu jednolitego wymienionej ustawy zostały ogłoszone w Dz. U. z 2006 r. Nr
121, poz. 843, z 2007 r. Nr 99, poz. 662 i Nr 181, poz. 1293, z 2009 r. Nr 157,
poz. 1241, z 2010 r. Nr 152, poz. 1016 oraz z 2015 r. poz. 932, 994, 1639 i
1923. 


[8])     
Zmiany
wymienionej ustawy zostały ogłoszone w Dz. U. z 2004 r. Nr 96, poz. 959 oraz z
2007 r. Nr 99, poz. 662 i Nr 176, poz. 1238. 


[9])     
Zmiany
wymienionej ustawy zostały ogłoszone w Dz. U. z 2006 r. Nr 126, poz. 877, z
2007 r. Nr 99, poz. 662, z 2011 r. Nr 186, poz. 1099 oraz z 2015 r. poz. 1830.


[10])   Zmiany
tekstu jednolitego wymienionej ustawy zostały ogłoszone w Dz. U. z 2015 r. poz.
1266, 1505 i 1615.


[11])   Zmiany
tekstu jednolitego wymienionej ustawy zostały ogłoszone w Dz. U. z 2012 r. poz.
1101 i 1529, z 2014 r. poz. 183 i 543 oraz z 2015 r. poz. 658, 1191, 1224, 1269
i 1311.


[12])   
Zmiany
tekstu jednolitego wymienionej ustawy zostały ogłoszone w Dz. U. z 2015 r. poz.
831, 1137, 1433 i 2281 oraz z 2016 r. poz. 65.


[13])   Zmiany
tekstu jednolitego wymienionej ustawy zostały ogłoszone w Dz. U. z 2013 r. poz.
2, z 2014 r. poz. 1161 i 1662 oraz z 2015 r. poz. 855, 1240, 1893 i 2281.


[14])   Zmiany
tekstu jednolitego wymienionej ustawy zostały ogłoszone w Dz. U. z 2012 r. poz.
1448, z 2013 r. poz. 700, 991, 1446 i 1611, z 2014 r. poz. 312, 486, 529, 768 i
822 oraz z 2015 r. poz. 211, 541, 591, 1038, 1045, 1273, 1335, 1359, 1649,
1830, 1844, 1893, 2183 i 2281.


[15])   Zmiany
tekstu jednolitego wymienionej ustawy zostały ogłoszone w Dz. U. z 2015 r. poz.
1590, 1642 i 2295.


[16])   Zmiany
tekstu jednolitego wymienionej ustawy zostały ogłoszone w Dz. U. z 2015 r. poz.
699, 875, 978, 1197, 1268, 1272, 1618, 1649, 1688, 1712, 1844 i 1893 oraz z
2016 r. poz. 65.


[17])   Zmiany
tekstu jednolitego wymienionej ustawy zostały ogłoszone w Dz. U. z 2015 r. poz.
1337, 1864 i 2281.
