



Dz.U. z 2003 r. Nr 139, poz. 1325
                                        
                                        
                                        
                                        
                                   U S T A W A
                            z dnia 27 czerwca 2003 r.
                                        
  o zmianie ustawy o poręczeniach i gwarancjach udzielanych przez Skarb Państwa
          oraz niektóre osoby prawne oraz o zmianie niektórych ustaw[1]
                                        
                                     Art. 1.
W ustawie z dnia 8 maja 1997 r. o poręczeniach i gwarancjach udzielanych przez
Skarb Państwa oraz niektóre osoby prawne (Dz.U. Nr 79, poz. 484, z późn. zm.)[2]
wprowadza się następujące zmiany:
1) po art. 42a dodaje się art. 42b w brzmieniu:
      "Art. 42b. 1. Do dnia 31 grudnia 2004 r. Rada Ministrów, na wniosek
             ministra właściwego do spraw finansów publicznych, może udzielać,
             w imieniu Skarbu Państwa, poręczeń lub gwarancji spłaty części lub
             całości kredytów wraz z odsetkami oraz spełnienia przez emitenta
             świadczeń pieniężnych wynikających z wyemitowanych przez niego
             obligacji, jeżeli środki uzyskane z kredytu lub emisji obligacji
             zostaną przeznaczone na finansowanie:
           1) restrukturyzacji zatrudnienia w przedsiębiorstwach górniczych w
             rozumieniu ustawy z dnia 26 listopada 1998 r. o dostosowaniu
             górnictwa węgla kamiennego do funkcjonowania w warunkach gospodarki
             rynkowej oraz szczególnych uprawnieniach i zadaniach gmin
             górniczych (Dz.U.Nr 162, poz. 1112, z 2001 r. Nr 5, poz. 41 i Nr
             154, poz. 1802 oraz z 2002 r. Nr 216, poz. 1826 i Nr 238, poz.
             2020),
           2) likwidacji kopalni,
           3) usuwania szkód górniczych.
         2. Łączna kwota poręczeń i gwarancji, o których mowa w ust. 1, nie
           może przekroczyć 2 500 000 000 złotych, w tym suma kwot poręczonych
           lub gwarantowanych kredytów oraz kwot poręczonych lub gwarantowanych
           świadczeń pieniężnych, o których mowa w ust. 1, nie może przekroczyć
           1 692 100 000 złotych.
         3. Poręczenia i gwarancje, o których mowa w ust. 1, są udzielane na
           wniosek kredytobiorcy lub emitenta obligacji.
         4. Do poręczeń i gwarancji, o których mowa w ust. 1, stosuje się
           przepisy rozdziału 1 i 1a oraz art. 5, art. 8, art. 17, art. 31,
           art. 43-44b, art. 45 pkt 1, art. 46 pkt 1 i art. 47, z zastrzeżeniem
           ust. 5 i 6.
         5. Poręczenia i gwarancje, o których mowa w ust. 1, zwalnia się z
           opłaty prowizyjnej.
         6. Poręczenia lub gwarancje mogą być udzielane na cele określone w
           ust. 1 także w przypadku, gdy z analizy, o której mowa w art. 2a
           ust. 1, wynika, że podmiot, którego zobowiązania mają zostać objęte
           poręczeniem lub gwarancją, nie uzyskałby takiego poręczenia lub
           gwarancji, zgodnie z art. 2a ust. 2.";
2) w art. 43 ust. 2 otrzymuje brzmienie:
  "2. Rada Ministrów określi, w drodze rozporządzenia, warunki i tryb sprzedaży
     wierzytelności Skarbu Państwa z tytułu udzielonych poręczeń i gwarancji,
     zamiany tych wierzytelności na akcje (udziały), rozłożenia ich spłaty na
     raty oraz umorzenia wierzytelności w całości lub w części, z uwzględ
     nieniem zróżnicowanej sytuacji finansowo-ekonomicznej dłużników, ich
     znaczenia dla gospodarki narodowej lub dla regionu kraju.".
                                        
                                     Art. 2.
W ustawie z dnia 27 października 1994 r. o autostradach płatnych (Dz.U. z 2001
r. Nr 110, poz. 1192, z 2002 r. Nr 25, poz. 253 oraz z 2003 r. Nr 80, poz. 721)
w art. 39e ust. 2 otrzymuje brzmienie:
  "2. Do gwarancji, o których mowa w ust. 1, nie stosuje się przepisów ustawy z
     dnia 8 maja 1997 r. o poręczeniach i gwarancjach udzielanych przez Skarb
     Państwa oraz niektóre osoby prawne (Dz.U.Nr 79, poz. 484, Nr 80, poz. 511,
     z 2000 r. Nr 48, poz. 550, Nr 60, poz. 693 i Nr 86, poz. 958, z 2001 r. Nr
     16, poz. 167 i Nr 81, poz. 876, z 2002 r. Nr 25, poz. 253, Nr 121, poz.
     1032 i Nr 216, poz. 1824 oraz z 2003 r. Nr ..., poz. ...), z wyjątkiem
     art. 2a, art. 2b, art. 31, art. 46 i art. 47.".
                                        
                                     Art. 3.
W ustawie z dnia 29 listopada 2000 r. o objęciu poręczeniami Skarbu Państwa
spłaty niektórych kredytów mieszkaniowych (Dz.U. Nr 122, poz. 1310) art. 7
otrzymuje brzmienie:
       "Art. 7. Do poręczeń udzielanych przez Skarb Państwa na podstawie ustawy
              nie mają zastosowania przepisy ustawy z dnia 8 maja 1997 r. o
              poręczeniach i gwarancjach udzielanych przez Skarb Państwa oraz
              niektóre osoby prawne (Dz.U.Nr 79, poz. 484, Nr 80, poz. 511, z
              2000 r. Nr 48, poz. 550, Nr 60, poz. 693 i Nr 86, poz. 958, z
              2001 r. Nr 16, poz. 167 i Nr 81, poz. 876, z 2002 r. Nr 25, poz.
              253, Nr 121, poz. 1032 i Nr 216, poz. 1824 oraz z 2003 r. Nr ...,
              poz. ...), z wyjątkiem art. 29, art. 31, art. 44-44b, art. 46 i
              art. 47.".
                                        
                                     Art. 4.
W ustawie z dnia 24 sierpnia 2001 r. o restrukturyzacji hutnictwa żelaza i stali
(Dz.U. Nr 111, poz. 1196 oraz z 2003 r. Nr 56, poz. 495 i Nr 90, poz. 844) w
art. 13 ust. 7 otrzymuje brzmienie:
  "7. Do poręczeń lub gwarancji, o których mowa w ust. 6, nie stosuje się
     przepisów ustawy z dnia 8 maja 1997 r. o poręczeniach i gwarancjach
     udzielanych przez Skarb Państwa oraz niektóre osoby prawne (Dz.U.Nr 79,
     poz. 484, Nr 80, poz. 511, z 2000 r. Nr 48, poz. 550, Nr 60, poz. 693 i Nr
     86, poz. 958, z 2001 r. Nr 16, poz. 167 i Nr 81, poz. 876, z 2002 r. Nr
     25, poz. 253, Nr 121, poz. 1032 i Nr 216, poz. 1824 oraz z 2003 r. Nr ...,
     poz. ...), z wyjątkiem art. 2a ust. 1, art. 2b, art. 31, art. 43-44b, art.
     46 pkt 1 i art. 47.".
                                        
                                     Art. 5.
Rozporządzenie wydane na podstawie upoważnienia zmienionego w art. 1 w pkt 2
niniejszej ustawy zachowuje moc do czasu wydania nowego rozporządzenia, nie
dłużej jednak niż przez 6 miesięcy od dnia wejścia ustawy w życie.
                                        
                                     Art. 6.
Ustawa wchodzi w życie po upływie 14 dni od dnia ogłoszenia.
 
--------------------------------------------------------------------------------[1]
Niniejszą ustawą zmienia się: ustawę z dnia 27 października 1994 r. o
 autostradach  płatnych,  ustawę  z  dnia  29  listopada  2000  r.   o   objęciu
 poręczeniami  Skarbu Państwa spłaty niektórych kredytów mieszkaniowych,  ustawę
 z dnia 24 sierpnia 2001 r. o restrukturyzacji hutnictwa żelaza i stali.
[2] Zmiany wymienionej ustawy zostały ogłoszone w Dz.U.z 1997 r. Nr 80, poz. 511,
 z  2000 r. Nr 48, poz. 550, Nr 60, poz. 693 i Nr 86, poz. 958, z 2001 r. Nr 16,
 poz.  167 i Nr 81 poz. 876, z 2002 r. Nr 25, poz. 253, Nr 121, poz. 1032  i  Nr
 216, poz. 1824 oraz z 2003 r. Nr 83, poz. 758.
