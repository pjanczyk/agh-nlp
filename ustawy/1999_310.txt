



Dz.U. z 1999 r. Nr 32, poz. 310
                                    USTAWA
                            z dnia 19 marca 1999 r.
                                       
           o zmianie ustawy o warunkach wykonywania międzynarodowego
                             transportu drogowego
                                       
                                       
                                    Art. 1.
W ustawie z dnia 2 sierpnia 1997 r. o warunkach wykonywania międzynarodowego
transportu drogowego (Dz.U. Nr 106, poz. 677) wprowadza się następujące
zmiany:
1) w art. 3 pkt 2 otrzymuje brzmienie:
     "2) międzynarodowym transportem drogowym na potrzeby własne jest
       niezarobkowy przewóz osób lub rzeczy, wykonywany przez przedsiębiorcę
       pomocniczo w stosunku do podstawowej działalności gospodarczej
       pojazdami samochodowymi będącymi jego własnością lub do których
       posiada udokumentowane prawo dysponowania; nie obejmuje to przewozu
       osób w ramach prowadzonej działalności turystycznej,";
2) w art. 10 w ust. 1:
   a) pkt 1 otrzymuje brzmienie:
         "1) śmierci osoby fizycznej posiadającej koncesję i wstąpienia na jej
           miejsce spadkobiercy, w tym również osoby fizycznej będącej
           wspólnikiem spółki cywilnej, spółki jawnej lub spółki
           komandytowej,",
   b) pkt 3 otrzymuje brzmienie:
         "3) przejęcia przez innego przedsiębiorcę w całości lub w części
           działalności w zakresie międzynarodowego transportu drogowego.";
3)  w art. 26 ust. 2 otrzymuje brzmienie:
     "2. Krajowy przedsiębiorca wykonujący międzynarodowy transport drogowy
       uiszcza opłatę za wydanie zezwolenia zagranicznego na jednorazowe lub
       wielokrotne przewozy.";
4) w art. 31 ust. 3 otrzymuje brzmienie:
     "3. Minister właściwy do spraw transportu w porozumieniu z ministrem
       właściwym do spraw finansów publicznych określi, w drodze
       rozporządzenia, wysokość prowizji oraz sposób jej pobierania i
       rozliczania z jednostkami, o których mowa w ust. 1 oraz w art. 27 ust.
       2-4.".
                                       
                                    Art. 2.
Ustawa wchodzi w życie po upływie 14 dni od dnia ogłoszenia.
         
                                                                              
