



Dz.U. z 2004 r. Nr 261, poz. 2598
                                                                                
                                        
                                        
                                        
                                   U S T A W A
                           z dnia 19 listopada 2004 r.
                                        
     o zmianie ustawy o organizowaniu i prowadzeniu działalności kulturalnej
                                        
                                     Art. 1.
W ustawie z dnia 25 października 1991 r. o organizowaniu i prowadzeniu
działalności kulturalnej (Dz.U. z 2001 r. Nr 13, poz. 123, z późn. zm.)[1]
wprowadza się następujące zmiany:
1) w art. 21 ust. 1 i 1a otrzymują brzmienie:
   "1. Organizatorzy, o których mowa w art. 8 oraz w art. 9, mogą na podstawie
     umowy zawartej między sobą:
     1) tworzyć lub łączyć prowadzone przez nich instytucje kultury, z
       zastrzeżeniem przepisu art. 19 ust. 1a,
     2) prowadzić jako wspólną instytucję kultury prowadzoną przez jednego z
       organizatorów instytucji kultury.
   1a. Instytucja kultury utworzona na zasadach określonych w ust. 1 pkt 1 jest
     wspólną instytucją kultury organizatorów, którzy ją utworzyli, chyba że
     umowa stanowi inaczej.";
2) art. 25 otrzymuje brzmienie:
      "Art. 25. 1. W przypadku likwidacji instytucji kultury utworzonej w
             trybie art. 21 ust. 1 pkt 1 i ust. 2, podmioty, które ją
             utworzyły, przejmują zobowiązania i wierzytelności, przy czym
             odpowiedzialność za zobowiązania jest solidarna.
         2. W przypadku likwidacji instytucji kultury prowadzonej jako wspólna
           w trybie art. 21 ust. 1 pkt 2, podmioty, które ją prowadziły jako
           wspólną, przejmują zobowiązania i wierzytelności na zasadach
           określonych w umowie o wspólnym prowadzeniu instytucji kultury.";
3) art. 26b otrzymuje brzmienie:
     "Art. 26b. 1. Okres rozliczeniowy czasu pracy w instytucji kultury może, z
              uzasadnionych przyczyn dotyczących organizacji pracy oraz pod
              warunkiem przestrzegania ogólnych zasad dotyczących
              bezpieczeństwa i ochrony zdrowia pracowników, zostać przedłużony
              do 12 miesięcy.
         2. Ustalenie przedłużonego okresu rozliczeniowego w zakresie i w
           granicach określonych w ust. 1 następuje na podstawie:
           1) układu zbiorowego pracy, jeżeli został zawarty w danej instytucji
             kultury, albo
            2) porozumienia zawartego pomiędzy pracodawcą i pracownikami, w
             trybie przyjętym u danego pracodawcy, po uprzednim zawiadomieniu
             właściwego inspektora pracy.
          3. Rozkłady czasu pracy pracowników są ustalane na okresy nie krótsze
         niż 2 tygodnie.".
                                        
                                     Art. 2.
Ustawa wchodzi w życie po upływie 14 dni od dnia ogłoszenia.
 
_______________________________
[1] Zmiana tekstu jednolitego wymienionej ustawy została ogłoszona w Dz.U. z 2002
 r.  Nr  41,  poz. 364, z 2003 r. Nr 96, poz. 874, Nr 162, poz. 1568 i  Nr  213,
 poz. 2081 oraz z 2004 r. Nr 11, poz. 96.
 
