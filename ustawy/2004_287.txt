



Dz.U. z 2004 r. Nr 33, poz. 287
                                        
                                        
                                        
                                        
                                        
                                   U S T A W A 
                           z dnia 29 stycznia 2004 r.
                                        
                          o Inspekcji Weterynaryjnej[1]
                                        
                                        
                                   Rozdział 1
                                 Przepisy ogólne
                                        
                                     Art. 1.
Ustawa określa:
   1) zadania, organizację, tryb działania oraz zasady finansowania Inspekcji
     Weterynaryjnej, zwanej dalej "Inspekcją";
   2) zasady współpracy organów Inspekcji z organami centralnymi państw
     członkowskich Unii Europejskiej odpowiedzialnymi za przestrzeganie
     stosowania prawodawstwa weterynaryjnego lub organami, którym takie
     kompetencje zostały przekazane (właściwą władzą), oraz Komisją Europejską
     w zakresie realizacji zadań Inspekcji;
   3) zasady wystawiania świadectw zdrowia, w tym określone w przepisach
     zawartych w aktach prawnych wymienionych w załącznikach nr 1 i 2 ustawy z
     dnia 10 grudnia 2003 r. o weterynaryjnej kontroli w handlu (Dz.U. Nr ...,
     poz. ...).
                                     Art. 2.
Ilekroć w ustawie jest mowa o prawodawstwie weterynaryjnym - rozumie się przez
to przepisy Unii Europejskiej, a także przepisy wdrażające te przepisy, w
szczególności przepisy o granicznej kontroli weterynaryjnej, kontroli
weterynaryjnej w handlu, wymaganiach weterynaryjnych dla produktów pochodzenia
zwierzęcego, zdrowiu zwierząt i zwalczaniu chorób zakaźnych zwierząt oraz o
ochronie zwierząt.
                                     Art. 3.
1. Inspekcja realizuje zadania z zakresu ochrony zdrowia zwierząt oraz
  bezpieczeństwa produktów pochodzenia zwierzęcego w celu zapewnienia ochrony
  zdrowia publicznego.
2. Inspekcja wykonuje swoje zadania w szczególności przez:
   1) zwalczanie:
     a) chorób zakaźnych zwierząt, w tym zapobieganie wystąpieniu, wykrywanie i
     likwidowanie ognisk tych chorób,
     b) chorób zwierząt, które mogą być przenoszone na człowieka ze zwierzęcia
       lub przez produkty pochodzenia zwierzęcego, zwanych dalej "zoonozami",
       lub biologicznych czynników chorobotwórczych wywołujących te choroby;
   2) monitorowanie zakażeń zwierząt;
   3) badanie zwierząt rzeźnych i produktów pochodzenia zwierzęcego;
   4) przeprowadzanie:
     a) weterynaryjnej kontroli granicznej,
     b) kontroli weterynaryjnej w handlu i wywozie zwierząt oraz produktów w
       rozumieniu przepisów o weterynaryjnej kontroli w handlu;
   5) sprawowanie nadzoru nad:
     a) bezpieczeństwem produktów pochodzenia zwierzęcego, w tym nad
       wymaganiami weterynaryjnymi przy ich produkcji, umieszczaniu na rynku
       oraz sprzedaży bezpośredniej,
     b) wprowadzaniem na rynek zwierząt i ubocznych produktów pochodzenia
       zwierzęcego,
     c) wytwarzaniem, obrotem i stosowaniem środków żywienia zwierząt,
     d) zdrowiem zwierząt przeznaczonych do rozrodu oraz jakością zdrowotną
       materiału biologicznego,
     e) obrotem produktami leczniczymi weterynaryjnymi, wyrobami medycznymi
       przeznaczonymi dla zwierząt oraz warunkami ich wytwarzania,
     f) wytwarzaniem i stosowaniem pasz leczniczych,
     g) przestrzeganiem przepisów o ochronie zwierząt,
     h) przestrzeganiem zasad identyfikacji i rejestracji zwierząt oraz
       przemieszczaniem zwierząt,
      i) przestrzeganiem wymagań weterynaryjnych w gospodarstwach utrzymujących
        zwierzęta gospodarskie;
   6) prowadzenie monitorowania substancji niedozwolonych, pozostałości
     chemicznych, biologicznych, produktów leczniczych i skażeń promienio
     twórczych u zwierząt, w produktach pochodzenia zwierzęcego, w wodzie
     przeznaczonej do pojenia zwierząt i środkach żywienia zwierząt;
   7) prowadzenie wymiany informacji w ramach systemów wymiany informacji, o
     których mowa w przepisach Unii Europejskiej.
3. Inspekcja wykonuje zadania, o których mowa w ust. 1 i 2, na podstawie
  przepisów odrębnych.
4. Na terenach i w stosunku do jednostek organizacyjnych podległych i
  nadzorowanych przez Ministra Obrony Narodowej oraz jednostek wojsk obcych
  przebywających na tych terenach zadania określone w ust. 1 wykonuje Szef
  Służby Weterynaryjnej - Inspektor Weterynaryjny Wojska Polskiego.
5. Szef Służby Weterynaryjnej - Inspektor Weterynaryjny Wojska Polskiego
  wykonuje swoje zadania przy pomocy Wojskowej Inspekcji Weterynaryjnej.
6. Szef Służby Weterynaryjnej - Inspektor Weterynaryjny Wojska Polskiego lub
  osoba przez niego upoważniona może uczestniczyć w prowadzonej przez organy
  Inspekcji:
   1) weterynaryjnej kontroli granicznej środków transportu, w tym okrętów i
     statków powietrznych wykorzystywanych do przewozu zwierząt lub produktów
     pochodzenia zwierzęcego na potrzeby Sił Zbrojnych Rzeczypospolitej
     Polskiej oraz wojsk obcych;
   2) kontroli zakładów zaopatrujących lub ubiegających się o zaopatrywanie Sił
     Zbrojnych Rzeczypospolitej Polskiej w produkty pochodzenia zwierzęcego.
7. Minister Obrony Narodowej określi, w drodze rozporządzenia, organizację oraz
  szczegółowe warunki i tryb wykonywania zadań przez Wojskową Inspekcję
  Weterynaryjną, uwzględniając rodzaj i charakter zadań, kompetencje i
  wymagania niezbędne do sprawowania nadzoru oraz możliwość skutecznego
  wykonywania tych zadań.
8. Minister właściwy do spraw rolnictwa, w porozumieniu z Ministrem Obrony
  Narodowej, w drodze rozporządzenia, określi formy współpracy organów
  Inspekcji z Wojskową Inspekcją Weterynaryjną, uwzględniając:
   1) sposób i tryb wzajemnego przekazywania informacji z zakresu, o którym
     mowa w ust. 2 pkt 1-4;
   2) zakres tej współpracy przy zwalczaniu chorób zakaźnych zwierząt;
   3) warunki i sposób organizacji, uczestnictwa i prowadzenia wspólnych
     szkoleń Inspekcji i Wojskowej Inspekcji Weterynaryjnej.
                                        
                                     Art. 4.
Organy Inspekcji, przy wykonywaniu swoich zadań, współpracują z właściwymi
organami administracji rządowej i jednostkami samorządu terytorialnego oraz
organami samorządu lekarsko-weterynaryjnego.
                                        
                                   Rozdział 2
                     Organizacja i funkcjonowanie Inspekcji
                                        
                                     Art. 5.
1. Organami Inspekcji są:
   1) Główny Lekarz Weterynarii;
   2) wojewódzki lekarz weterynarii, jako kierownik wojewódzkiej inspekcji
     weterynaryjnej wchodzącej w skład zespolonej administracji rządowej w
     województwie;
   3) powiatowy lekarz weterynarii, jako kierownik powiatowej inspekcji
     weterynaryjnej wchodzącej w skład niezespolonej administracji rządowej;
   4) graniczny lekarz weterynarii.
2. Zadania organów Inspekcji wykonują:
   1) lekarze weterynarii i inne osoby zatrudnione w Inspekcji oraz lekarze
     weterynarii wyznaczeni do wykonywania określonych czynności;
   2) osoby niebędące lekarzami weterynarii wyznaczone do wykonywania
     określonych czynności o charakterze pomocniczym.
3. Lekarze weterynarii wyznaczeni do wykonywania określonych czynności oraz
  osoby, o których mowa w ust. 2 pkt 2, wykonują powierzone czynności pod
  nadzorem i w imieniu organów Inspekcji.
4. Lekarze weterynarii, o których mowa w ust. 2 pkt 1, są urzędowymi lekarzami
   weterynarii.
                                        
                                     Art. 6.
1. Inspekcją kieruje Główny Lekarz Weterynarii będący centralnym organem
  administracji rządowej.
2. Główny Lekarz Weterynarii podlega ministrowi właściwemu do spraw rolnictwa.
3. Głównego Lekarza Weterynarii powołuje, na wniosek ministra właściwego do
  spraw rolnictwa, Prezes Rady Ministrów. Prezes Rady Ministrów odwołuje
  Głównego Lekarza Weterynarii.
4. Zastępców Głównego Lekarza Weterynarii, w liczbie dwóch, powołuje i odwołuje
  minister właściwy do spraw rolnictwa, na wniosek Głównego Lekarza
  Weterynarii.
5. Głównym Lekarzem Weterynarii oraz jego zastępcą moe być osoba, która:
   1) jest lekarzem weterynarii posiadającym prawo wykonywania zawodu na
     terytorium Rzeczypospolitej Polskiej;
   2) posiada 7-letni staż pracy w administracji publicznej w zakresie
     realizacji zadań związanych z weterynarią;
   3) posiada tytuł specjalisty z epizootiologii i administracji weterynaryjnej
     lub higieny zwierząt rzeźnych i żywności pochodzenia zwierzęcego.
6. Główny Lekarz Weterynarii wykonuje swoje zadania przy pomocy Głównego
  Inspektoratu Weterynarii.
7. Minister właściwy do spraw rolnictwa określi, w drodze zarządzenia, statut
  Głównego Inspektoratu Weterynarii, uwzględniając możliwość realizacji zadań,
  o których mowa w art. 13.
                                     Art. 7.
1. Organem doradczo-opiniodawczym Głównego Lekarza Weterynarii w zakresie, o
  którym mowa w art. 3 ust. 2, jest Rada Sanitarno-Epizootyczna, zwana dalej
  "Radą".
2. Rada liczy 7 członków.
3. Kadencja Rady trwa 4 lata.
4. Członków Rady powołuje i odwołuje minister właściwy do spraw rolnictwa, na
  wniosek Głównego Lekarza Weterynarii, spośród osób wyróżniających się wiedzą
  oraz doświadczeniem zawodowym w dziedzinie sanitarno-epizootycznej.
5. Członkowie Rady wybierają ze składu Rady przewodniczącego i sekretarza.
6. Przewodniczący Rady może zapraszać na jej posiedzenia osoby niebędące
  członkami Rady, posiadające wiedzę lub doświadczenie zawodowe w dziedzinie
  sanitarno-epizootycznej.
7. Rada działa na podstawie uchwalonego przez siebie regulaminu. Regulamin Rady
  zatwierdza Głwny Lekarz Weterynarii.
8. Członkom Rady przysługuje zwrot kosztów przejazdu i zakwaterowania oraz
  diety na warunkach stosowanych przy podróżach służbowych pracowników
  zatrudnionych w państwowej lub samorządowej jednostce sfery budżetowej i
  określonych w przepisach wydanych na podstawie art. 775 § 2 Kodeksu pracy.
9. Koszty obsługi administracyjno-biurowej Rady oraz zwrot kosztów i diet, o
  których mowa w ust. 8, są pokrywane z budżetu państwa ze środkw będących w
  dyspozycji ministra właściwego do spraw rolnictwa.
                                        
                                     Art. 8.
1. Wojewódzki lekarz weterynarii podlega, w zakresie zapewnienia bezpieczeństwa
  sanitarno-epizootycznego na obszarze swojej właściwości, Głównemu Lekarzowi
  Weterynarii.
2. Graniczny lekarz weterynarii podlega Głównemu Lekarzowi Weterynarii.
3. Powiatowy lekarz weterynarii podlega wojewódzkiemu lekarzowi weterynarii.
4. Minister właściwy do spraw rolnictwa, w porozumieniu z ministrem właściwym
  do spraw administracji publicznej, określi, w drodze rozporządzenia,
  terytorialny zakres działania powiatowych i granicznych lekarzy weterynarii
  oraz ich siedziby, biorąc pod uwagę:
   1) zasadniczy podział terytorialny państwa, z tym że zakres działania
     powiatowego lekarza weterynarii może obejmować kilka powiatów;
   2) możliwości finansowe i organizacyjne Inspekcji;
   3) potrzebę zapewnienia realizacji zadań Inspekcji na obszarze całego kraju.
                                     Art. 9.
1. Wojewódzkim, powiatowym i granicznym lekarzem weterynarii oraz ich zastępcą
  moe być osoba, która:
   1) jest lekarzem weterynarii posiadającym prawo wykonywania zawodu na
     terytorium Rzeczypospolitej Polskiej;
   2) posiada:
     a) 5-letni staż pracy w administracji publicznej w zakresie realizacji
       zadań związanych z weterynarią - w przypadku wojewódzkiego lekarza
       weterynarii i jego zastępcy,
     b) 3-letni staż pracy w administracji publicznej w zakresie realizacji
       zadań związanych z weterynarią - w przypadku powiatowego i granicznego
       lekarza weterynarii i ich zastępcw,
     c) tytuł specjalisty z epizootiologii i administracji weterynaryjnej lub
       higieny zwierząt rzeźnych i żywności pochodzenia zwierzęcego.
2. Czynności wynikające ze stosunku pracy wobec:
   1) wojewódzkiego lekarza weterynarii oraz jego zastępcy - wykonuje wojewoda
     w porozumieniu z Głównym Lekarzem Weterynarii;
   2) powiatowego lekarza weterynarii oraz jego zastępcy - wykonuje wojewódzki
     lekarz weterynarii;
   3) granicznego lekarza weterynarii oraz jego zastępcy - wykonuje Główny
     Lekarz Weterynarii.
                                        
                                    Art. 10.
1. Główny Lekarz Weterynarii może zawiesić w wykonywaniu obowiązków
  wojewódzkiego, powiatowego lub granicznego lekarza weterynarii lub jego
  zastępcę, jeżeli jego działalność lub działalność kierowanego przez niego
  inspektoratu może zagrozić prawidłowemu wykonywaniu zadań Inspekcji, a
  zwłaszcza naruszyć bezpieczeństwo sanitarno-weterynaryjne na obszarze
  właściwości tych organw. Podejmując decyzję o zawieszeniu, Główny Lekarz
  Weterynarii wyznacza osobę pełniącą obowiązki zawieszonego organu.
2. Okres zawieszenia, o którym mowa w ust. 1, trwa do czasu zakończenia
  postępowania wyjaśniającego lub dyscyplinarnego w rozumieniu przepisów o
  służbie cywilnej.
3. W stosunku do powiatowego lekarza weterynarii i jego zastępcy kompetencje
  Głównego Lekarza Weterynarii, o których mowa w ust. 1, przysługują
  wojewódzkiemu lekarzowi weterynarii.
                                        
                                    Art. 11.
1. Wojewódzki lekarz weterynarii wykonuje swoje zadania przy pomocy
  wojewódzkiego inspektoratu weterynarii, którego jest kierownikiem.
2. Powiatowy lekarz weterynarii wykonuje swoje zadania przy pomocy powiatowego
  inspektoratu weterynarii, którego jest kierownikiem.
3. Graniczny lekarz weterynarii wykonuje swoje zadania przy pomocy granicznego
  inspektoratu weterynarii, którego jest kierownikiem. W ramach granicznego
  inspektoratu weterynarii funkcjonują graniczne posterunki kontroli
  zatwierdzane na podstawie odrębnych przepisów.
4. Minister właściwy do spraw rolnictwa określi, w drodze zarządzenia,
  organizację wojewódzkich, powiatowych i granicznych inspektoratów
  weterynarii, mając na względzie prawidłowość realizacji zadań, o których mowa
  w art. 3 ust. 2.
                                    Art. 12.
1. Koszty działalności Inspekcji i wykonywania zadań, o których mowa w art. 3
  ust. 2 i 3, są pokrywane z budżetu państwa, z wyjątkiem:
   1) kosztów czynności, za które są pobierane opłaty, powierzonych do
     wykonywania wyznaczonym lekarzom weterynarii lub osobom, o których mowa
     w art. 5 ust. 2 pkt 2;
   2) kosztów czynności usługowych niewynikających z ustawowych zadań
     Inspekcji, w tym usługowych badań laboratoryjnych.
2. Wojewódzkie, powiatowe i graniczne inspektoraty weterynarii są państwowymi
  jednostkami budżetowymi.
3. W budżetach wojewodów wyodrębnia się środki przeznaczone na:
   1) zwalczanie chorób zakaźnych zwierząt i zoonoz lub biologicznych czynników
     chorobotwórczych wywołujących te choroby, objętych obowiązkiem zgłaszania
     i zwalczania, w tym na odszkodowania i monitorowanie zakażeń zwierząt;
   2) monitorowanie występowania substancji niedozwolonych, pozostałości
     chemicznych, biologicznych, produktów leczniczych i skażeń promienio
     twórczych u zwierząt, w produktach pochodzenia zwierzęcego, w wodzie
     przeznaczonej do pojenia zwierząt i środkach żywienia zwierząt.
4. Lekarzom weterynarii i innym osobom niebędącym pracownikami Inspekcji,
  wykonującym określone czynności związane ze zwalczaniem chorób zakaźnych
  zwierząt, zoonoz lub biologicznych czynników chorobotwórczych wywołujących te
  choroby, przysługuje wynagrodzenie w wysokości określonej w przepisach
  wydanych na podstawie art. 16 ust. 6 pkt 2.
5. Minister właściwy do spraw rolnictwa, w porozumieniu z ministrem właściwym
  do spraw finansów publicznych, określi, w drodze rozporządzenia:
   1) rodzaje wydatków ponoszonych przez inspektoraty weterynarii związanych ze
     zwalczaniem chorób zakaźnych zwierząt i zoonoz lub biologicznych czynników
     chorobotwórczych wywołujących te choroby oraz monitorowaniem zakażeń
     zwierząt, które mogą być finansowane ze środków, o których mowa w ust. 3
     pkt 1;
   2) rodzaje wydatków ponoszonych przez inspektoraty weterynarii związanych z
     monitorowaniem występowania substancji niedozwolonych, pozostałości
     chemicznych, biologicznych, produktów leczniczych i skażeń
     promieniotwórczych u zwierząt, w produktach pochodzenia zwierzęcego, w
     wodzie przeznaczonej do pojenia zwierząt i środkach żywienia zwierząt,
     które mogą być finansowane ze środków, o których mowa w ust. 3 pkt 2
 - mając na względzie pełną ewidencję wydatków ponoszonych przez Inspekcję na
  zwalczanie chorób zakaźnych zwierząt i zoonoz lub biologicznych czynników
  chorobotwórczych wywołujących te choroby, monitorowanie zakażeń zwierząt i
  pozostałości chemicznych, biologicznych, produktów leczniczych i skażeń
  promieniotwórczych u zwierząt, w produktach pochodzenia zwierzęcego, w wodzie
  przeznaczonej do pojenia zwierząt i środkach żywienia zwierząt oraz potrzebę
  racjonalnego wydatkowania środków budżetowych.
                                    Art. 13.
1. Główny Lekarz Weterynarii:
   1) ustala ogólne kierunki działania Inspekcji i wydaje instrukcje
     określające sposób jej postępowania, w tym instrukcje dotyczące stosowania
     przez organy Inspekcji przepisw Unii Europejskiej;
   2) koordynuje i kontroluje wykonywanie zadań przez wojewódzkich, powiatowych
     i granicznych lekarzy weterynarii;
   3) może wydawać wojewódzkim, powiatowym i granicznym lekarzom weterynarii
     polecenia dotyczące podjęcia określonych czynności oraz żądać od nich
     informacji z zakresu ich działania;
   4) współpracuje z Międzynarodowym Urzędem do Spraw Epizootii oraz innymi
     organizacjami międzynarodowymi;
   5) dokonuje analiz i ocen sytuacji epizootycznej, bezpieczeństwa produktów
     pochodzenia zwierzęcego i wymagań weterynaryjnych przy ich produkcji;
   6) opracowuje programy i plany dotyczące monitorowania zakażeń zwierząt oraz
     zapobiegania chorobom zakaźnym zwierząt i zoonozom lub biologicznym
     czynnikom chorobotwórczym wywołującym te choroby i ich zwalczania;
   7) opracowuje krajowe programy i plany dotyczące monitorowania występowania
     substancji niedozwolonych, pozostałości chemicznych, biologicznych,
     produktów leczniczych i skażeń promieniotwórczych u zwierząt, w produktach
     pochodzenia zwierzęcego, w wodzie przeznaczonej do pojenia zwierząt i środ
     kach żywienia zwierząt;
   8) organizuje szkolenia dla urzędowych lekarzy weterynarii;
   9) utrzymuje rezerwę szczepionek, biopreparatów, substancji i preparatów
     biobójczych oraz innych środków niezbędnych do diagnozowania i zwalczania
     chorób zakaźnych zwierząt i zoonoz lub biologicznych czynników
     chorobotwórczych wywołujących te choroby;
   10) zarządza systemem wymiany informacji, o którym mowa w art. 36 ust. 1;
   11) prowadzi listę osób, o których mowa w art. 26;
   12) wykonuje inne zadania określone w przepisach odrębnych.
2. Główny Lekarz Weterynarii współpracuje z organami, o których mowa w art. 1
  pkt 2, oraz Komisją Europejską w zakresie nadzoru nad przestrzeganiem
  prawodawstwa weterynaryjnego. Informację o sposobie i zakresie tej współpracy
  minister właściwy do spraw rolnictwa przekazuje organom centralnym państw
  członkowskich Unii Europejskiej odpowiedzialnym za przestrzeganie stosowania
  prawodawstwa weterynaryjnego oraz Komisji Europejskiej.
3. Główny Lekarz Weterynarii w zakresie realizacji zadania, o którym mowa w
  ust. 2, działa z urzędu lub na wniosek organów, o których mowa w art. 1 pkt
  2, lub Komisji Europejskiej.
4. Główny Lekarz Weterynarii, realizując zadanie, o którym mowa w ust. 2,
  przekazuje informacje uzyskane przez organy Inspekcji przy wykonywaniu
  czynności, o których mowa w art. 3 ust. 2.
5. Główny Lekarz Weterynarii może odmówić przekazania informacji organom, o
  których mowa w art. 1 pkt 2, lub podjęcia działań, jeżeli mogłoby to stanowić
  zagrożenie dla bezpieczeństwa państwa, podając uzasadnienie tej odmowy.
6. Do informacji, o których mowa w ust. 4, stosuje się przepisy o ochronie
  informacji niejawnych.
7. Informacje, o których mowa w ust. 4, dotyczące działań:
   1) naruszających lub mogących naruszać prawodawstwo weterynaryjne w stopniu
     zagrażającym zdrowiu publicznemu lub
   2) mających szczególne znaczenie dla Unii Europejskiej lub powodujących
     konsekwencje dla poszczególnych państw członkowskich
 - Główny Lekarz Weterynarii, po porozumieniu z Komisją Europejską i organami,
  o których mowa art. 1 pkt 2, zainteresowanych państw członkowskich oraz w
  przypadku braku innych środków zapobiegawczych, podaje do publicznej
  wiadomości w środkach masowego przekazu.
8. Minister właściwy do spraw rolnictwa określi, w drodze rozporządzenia,
  zakres i tryb współpracy Głównego Lekarza Weterynarii z organami, o których
  mowa w art. 1 pkt 2, oraz Komisją Europejską, biorąc pod uwagę:
   1) prawidłowe stosowanie prawodawstwa weterynaryjnego;
   2) wykrywanie naruszeń tego prawodawstwa i zapobieganie im;
   3) konieczność informowania o zawieranych z państwami trzecimi umowach lub
     porozumieniach w zakresie weterynarii.
9. Główny Lekarz Weterynarii składa, do dnia 30 kwietnia, ministrowi właściwemu
  do spraw rolnictwa sprawozdanie z realizacji zadań Inspekcji w roku ubiegłym.
                                        
                                    Art. 14.
1. Wojewódzki lekarz weterynarii:
  1) ustala kierunki działania, wydaje instrukcje określające sposób
    postępowania powiatowych lekarzy weterynarii na obszarze województwa oraz
    kontroluje sposób wykonywania przez nich zadań Inspekcji;
  2) może wydawać powiatowym lekarzom weterynarii polecenia dotyczące podjęcia
    określonych czynności oraz żądać od nich informacji z zakresu ich
    działania;
  3) dokonuje analiz i ocen sytuacji epizootycznej, bezpieczeństwa produktów
    pochodzenia zwierzęcego, środków żywienia zwierząt i wymagań weteryna
    ryjnych przy ich produkcji na obszarze województwa;
  4) opracowuje na obszarze województwa programy i plany dotyczące
    monitorowania zakażeń zwierząt oraz zapobiegania chorobom zakaźnym zwierząt
    i zoonozom i ich zwalczania;
  5) opracowuje na obszarze województwa programy i plany dotyczące
    monitorowania występowania substancji niedozwolonych, pozostałości chemicz
    nych, biologicznych, produktów leczniczych i skażeń promieniotwórczych u
    zwierząt, w produktach pochodzenia zwierzęcego, w wodzie przeznaczonej do
    pojenia zwierząt i środkach żywienia zwierząt;
  6) organizuje szkolenia dla urzędowych lekarzy weterynarii;
  7) nadzoruje na obszarze województwa działanie systemów informatycznych
    utworzonych i użytkowanych przez Inspekcję.
2. Wojewódzki lekarz weterynarii oraz graniczny lekarz weterynarii do dnia
  30 marca, a na żądanie, w każdym czasie, przekazują Głównemu Lekarzowi
  Weterynarii informacje o realizacji zadań Inspekcji odpowiednio na obszarze
  województwa albo w terytorialnym zakresie działania granicznego lekarza
  weterynarii.
3. Powiatowy lekarz weterynarii do dnia 28 lutego, a na żądanie, w każdym
  czasie, przekazuje wojewódzkiemu lekarzowi weterynarii informacje o
  realizacji zadań Inspekcji w terytorialnym zakresie działania powiatowego
  lekarza weterynarii.
                                        
                                    Art. 15.
1. W rozumieniu Kodeksu postępowania administracyjnego, w sprawach związanych z
  wykonywaniem zadań Inspekcji, organem pierwszej instancji jest powiatowy
  lekarz weterynarii, chyba że przepisy odrębne stanowią inaczej.
2. W rozumieniu Kodeksu postępowania administracyjnego w postępowaniu
  administracyjnym organem wyższego stopnia, w stosunku do:
   1) powiatowego lekarza weterynarii - jest wojewódzki lekarz weterynarii;
   2) wojewódzkiego i granicznego lekarza weterynarii - jest Główny Lekarz
     Weterynarii.
3. Organ wyższego stopnia może podejmować wszelkie czynności należące do
  zakresu działania organu niższego stopnia, jeżeli jest to uzasadnione
  szczególną wagą lub zawiłością sprawy. W tych przypadkach organ wyższego
  stopnia staje się organem pierwszej instancji.
4. O podjęciu czynności, o których mowa w ust. 3, organ wyższego stopnia
  powiadamia organ pierwszej instancji.
                                        
                                    Art. 16.
1. Jeżeli powiatowy lekarz weterynarii z przyczyn finansowych lub
  organizacyjnych nie jest w stanie wykonać ustawowych zadań Inspekcji, może:
   1) wyznaczać na czas określony lekarzy weterynarii niebędących pracownikami
     Inspekcji do:
     a) ochronnych szczepień i badań rozpoznawczych,
     b) sprawowania nadzoru nad miejscami gromadzenia, skupu lub sprzedaży
       zwierząt, targowiskami oraz wystawami, pokazami lub konkursami zwierząt,
     c) badania zwierząt umieszczanych na rynku, przeznaczonych do wywozu oraz
       wystawiania świadectw zdrowia,
     d) sprawowania nadzoru nad ubojem zwierząt rzeźnych, w tym badania
       przedubojowego i poubojowego, oceny mięsa i nadzoru nad przestrzeganiem
       przepisów o ochronie zwierząt w trakcie uboju,
     e) badania mięsa zwierząt łownych,
     f) sprawowania nadzoru nad rozbiorem, przetwórstwem lub przechowywaniem
       mięsa i wystawiania wymaganych świadectw zdrowia,
     g) sprawowania nadzoru nad punktami odbioru mleka, jego przetwórstwem oraz
       przechowywaniem produktów mleczarskich,
     h) sprawowania nadzoru nad wyładowywaniem ze statków rybackich i statków
       przetwórni produktów rybołówstwa, nad obróbką, przetwórstwem i przecho
       wywaniem tych produktów oraz produktów akwakultury, ślimaków i żab,
     i) sprawowania nadzoru nad przetwórstwem i przechowywaniem jaj
       konsumpcyjnych i produktów jajecznych,
     j) pobierania próbek do badań,
     k) sprawowania nadzoru nad sprzedaą bezpośrednią;
   2) wyznaczać osoby niebędące pracownikami Inspekcji, posiadające odpowiednie
     kwalifikacje, do wykonywania niektórych czynności pomocniczych.
2. Wyznaczenie do wykonania czynności, o którym mowa w ust. 1, następuje w
  drodze decyzji administracyjnej powiatowego lekarza weterynarii określającej
  rodzaj i zakres czynności przekazanych do wykonania.
3. Wykonywanie czynności, o których mowa w ust. 1, następuje po zawarciu przez
  powiatowego lekarza weterynarii umowy z osobami, o których mowa w ust. 1,
  określającej w szczególności sposób, zakres i miejsce wykonywania tych
  czynności, wysokość wynagrodzenia za ich wykonanie oraz termin płatności.
4. Powiatowy lekarz weterynarii prowadzi listę osób wyznaczonych do wykonywania
  czynności, o których mowa w ust. 1.
5. Uchylenie decyzji, o której mowa w ust. 2, i rozwiązanie umowy ze skutkiem
  natychmiastowym może nastąpić w przypadku:
   1) gdy wykonywanie czynności przez osobę wyznaczoną może spowodować
     zagrożenie dla zdrowia publicznego lub zwierząt;
   2) niewywiązywania się osoby wyznaczonej z powierzonych jej do wykonania
     czynności, w szczególności przez niewykonywanie ich terminowo;
   3) stwierdzenia zaniedbań w dokumentowaniu wykonywanych czynności;
   4) zawieszenia lub utraty prawa wykonywania zawodu przez lekarza
     weterynarii;
   5) złożenia wniosku przez osobę wyznaczoną.
6. Minister właściwy do spraw rolnictwa, po zasięgnięciu opinii Głównego
  Lekarza Weterynarii oraz Krajowej Rady Lekarsko-Weterynaryjnej, określi, w
  drodze rozporządzenia:
   1) zakres czynności wykonywanych przez osoby, o których mowa w ust. 1 pkt 2,
     oraz kwalifikacje osób wyznaczonych do wykonywania czynności, o których
     mowa w ust. 1;
   2) warunki i wysokość wynagrodzenia za wykonywanie czynności, o których mowa
     w ust. 1
 - mając na względzie zapewnienie odpowiedniego poziomu i jakości wykonywanych
  czynności.
7. Wykonywanie czynności, o których mowa w ust. 1, nie stanowi zatrudnienia w
  rozumieniu przepisów Kodeksu pracy.
                                        
                                    Art. 17.
1. Powiatowe inspektoraty weterynarii dla realizacji zobowiązań wynikających z
  umów, o których mowa w art. 16 ust. 3, oraz w celu pokrycia wydatków, o
  których mowa w ust. 3 pkt 2 i 3, mogą tworzyć środki specjalne.
2. Źródłem dochodów środków specjalnych, o których mowa w ust. 1, są opłaty za
  czynności Inspekcji wykonywane przez osoby niebędące jej pracownikami.
3. Z opłat, gromadzonych na środkach specjalnych, są pokrywane wydatki na:
   1) wynagrodzenia osób niebędących pracownikami Inspekcji;
   2) obsługę finansową, druki do prowadzenia dokumentacji, pieczęcie do
     znakowania mięsa, odczynniki do badań na włośnie metodą wytrawiania,
     badania laboratoryjne niezbędne do wydania oceny mięsa, szkolenia
     wyznaczonych lekarzy weterynarii oraz ponoszone przez wyznaczone osoby
     koszty, o których mowa w art. 30 ust. 2 pkt 1 i 2 oraz w ust. 3 pkt 2;
   3) usprawnienie funkcjonowania Inspekcji, w tym dojazdy w celu kontroli
     wykonywania powierzonych zadań, z wyłączeniem wynagrodzeń jej pracownikw.
                                        
                                    Art. 18.
1. Organ Inspekcji, w przypadku stwierdzenia zagrożenia epizootycznego lub
  zagrożenia bezpieczeństwa produktów pochodzenia zwierzęcego lub w przypadku
  gdy jest to niezbędne ze względu na ochronę zdrowia publicznego albo dla
  zabezpieczenia gospodarki narodowej przed poważnymi stratami, nakazuje, w
  drodze decyzji administracyjnej, lekarzowi weterynarii wykonywanie czynności
  koniecznych do likwidacji tego zagrożenia.
2. Nakaz, o którym mowa w ust. 1, nie dotyczy:
   1) osób, które ukończyły 60 lat;
   2) kobiet w ciąży lub wychowujących dzieci w wieku do 14 lat;
   3) osób niepełnosprawnych.
3. Decyzję, o której mowa w ust. 1, na obszarze powiatu, w którym lekarz
  weterynarii mieszka lub jest zatrudniony, wydaje powiatowy lekarz
  weterynarii, a w przypadku skierowania do wykonania czynności na obszarze
  innego powiatu - wojewódzki lekarz weterynarii.
4. Wniesienie odwołania od decyzji, o której mowa w ust. 1, nie wstrzymuje jej
  wykonania.
5. Decyzja, o której mowa w ust. 1, stwarza obowiązek wykonywania czynności na
  okres do 3 miesięcy w miejscu określonym w decyzji.
6. Osobie skierowanej do wykonywania czynności pracodawca jest obowiązany
  udzielić urlopu bezpłatnego na czas określony w decyzji, o której mowa w ust.
  3. Okres urlopu bezpłatnego zalicza się do okresu pracy, od którego zależą
  uprawnienia pracownicze u tego pracodawcy.
7. Osobie, o której mowa w ust. 1, przysługuje zwrot kosztów przejazdu,
  zakwaterowania i wyżywienia na zasadach określonych w przepisach o ustalaniu
  oraz wysokości należności przysługującej pracownikom zatrudnionym w
  państwowych lub samorządowych jednostkach sfery budżetowej i określonych w
  przepisach wydanych na podstawie art. 775 § 2 Kodeksu pracy. Zwrot kosztów z
  tytułu zakwaterowania lub wyżywienia nie przysługuje w przypadku zapewnienia
  w miejscu wykonywania czynności bezpłatnego zakwaterowania lub wyżywienia.
8. Przez czas określony w decyzji, o której mowa w ust. 1, z osobą skierowaną
  do wykonania czynności przy zwalczaniu epizootii nie może być rozwiązany
  dotychczasowy stosunek pracy oraz nie może być dokonane wypowiedzenie umowy o
  pracę, chyba że istnieje podstawa do rozwiązania umowy o pracę bez
  wypowiedzenia z winy pracownika.
9. Wynagrodzenie osób, o których mowa w ust. 1, ustala się według przepisów
  wydanych na podstawie art. 16 ust. 6 pkt 2.
                                        
                                    Art. 19.
1. Pracownicy Inspekcji oraz osoby wyznaczone na podstawie art. 16 i 18 są
  obowiązani przy wykonywaniu swoich czynności posiadać upoważnienie i nosić na
  widocznym miejscu odznakę identyfikacyjną.
2. Minister właściwy do spraw rolnictwa określi, w drodze rozporządzenia, wzory
  upoważnienia i odznaki identyfikacyjnej, mając na względzie potrzebę
  zapewnienia identyfikacji osób uprawnionych do przeprowadzania kontroli w
  imieniu Inspekcji.
3. Pracownicy Inspekcji oraz osoby wyznaczone na podstawie art. 16 i 18, w
  zakresie wykonywania czynności, mają prawo w każdym czasie do:
   1) przeprowadzania kontroli gospodarstw, centrów (organizacji), zakładów,
     instalacji, urządzeń lub środków transportu;
   2) kontrolowania przestrzegania wymagań określonych w prawodawstwie
     weterynaryjnym, w tym metod stosowanych do znakowania i identyfikacji
     zwierząt;
   3) pobierania nieodpłatnie próbek do badań:
     a) od zwierząt utrzymywanych w celu umieszczenia na rynku lub
       transportowanych,
     b) produktów przeznaczonych do przechowywania, umieszczania na rynku lub
       transportowanych;
   4) żądania pisemnych lub ustnych informacji w zakresie objętym przedmiotem
     kontroli;
   5) żądania okazywania i udostępniania dokumentów lub danych informatycznych
     w zakresie, o którym mowa w pkt 4.
4. Przy wykonywaniu czynności, o których mowa w ust. 3, podmioty kontrolowane
  są obowiązane zapewnić pracownikom Inspekcji oraz osobom wyznaczonym na
  podstawie art. 16 i 18 pomoc niezbędną do wykonywania ich obowiązków.
5. Uzyskane w wyniku kontroli informacje, dokumenty i inne dane, dotyczące w
  szczególności stosowanej przez kontrolowanego technologii, nie mogą być
  przekazywane oraz ujawniane innym organom, chyba że stanowią dowód
  popełnienia czynu zabronionego przez ustawę.
6. Powiatowy albo wojewódzki lekarz weterynarii może wystąpić do właściwego
  miejscowo komendanta Policji z wnioskiem o pomoc, jeżeli jest to niezbędne do
  przeprowadzenia kontroli przez Inspekcję. Na wniosek powiatowego albo
  wojewódzkiego lekarza weterynarii właściwy miejscowo komendant Policji
  zapewnia pomoc przy przeprowadzaniu kontroli.
7. Minister właściwy do spraw rolnictwa określi, w drodze rozporządzenia,
  szczegółowy tryb i sposób wykonywania przez pracowników Inspekcji kontroli,
  mając na względzie częstotliwość i prawidłowość jej przeprowadzania.
                                        
                                    Art. 20.
1. Uprawnienia, o których mowa w art. 19 ust. 3, przysługują przedstawicielom
  służb weterynaryjnych Unii Europejskiej oraz innych państw członkowskich,
  przeprowadzających kontrole weterynaryjne na terytorium Rzeczypospolitej
  Polskiej.
2. Kontrole, o których mowa w ust. 1, przeprowadza się w obecności właściwego
  organu Inspekcji.
                                        
                                    Art. 21.
Podmioty prowadzące działalność w obiektach nadzorowanych przez Inspekcję, w
przypadku konieczności stałego wykonywania czynności przez pracowników Inspekcji
lub osoby wyznaczone na podstawie art. 16 i 18, są obowiązane do nieodpłatnego:
   1) udostępniania pomieszczeń biurowych, laboratoryjnych, socjalnych i
     magazynowych;
   2) odpowiedniego zabezpieczenia i wyposażenia stanowisk pracy dla
     przeprowadzających kontrolę.
                                    Art. 22.
Pracownicy Inspekcji oraz osoby, o których mowa w art. 16, 18 i 20, w zakresie
wykonywania czynności określonych w ustawie podlegają ochronie prawnej
przewidzianej dla funkcjonariuszy publicznych.
                                        
                                    Art. 23.
1. Stwierdzenie choroby zakaźnej zwierzęcia, wydanie oceny mięsa, oceny
  zdrowotnej jakości produktów pochodzenia zwierzęcego, ubocznych produktów
  pochodzenia zwierzęcego, materiału biologicznego i środków żywienia zwierząt
  może być poprzedzone przeprowadzeniem badań laboratoryjnych.
2. Badania laboratoryjne obejmują również monitoring szkodliwych dla ludzi i
  zwierząt czynników biologicznych, chemicznych i fizycznych, określonych w
  przepisach odrębnych.
3. Badania laboratoryjne przeprowadzają:
   1) zakłady higieny weterynaryjnej wchodzące w skład wojewódzkich
     inspektoratów weterynarii, które są regionalnymi laboratoriami
     weterynaryjnymi w rozumieniu przepisów Unii Europejskiej;
   2) laboratoria weterynaryjne wchodzące w skład innych niż wymienione w pkt 1
     jednostek organizacyjnych Inspekcji;
   3) krajowe laboratoria referencyjne w rozumieniu przepisów Unii
     Europejskiej.
4. W uzasadnionych przypadkach badania laboratoryjne, o których mowa w ust. 1 i
  2, mogą przeprowadzić inne niż wymienione w ust. 3 zatwierdzone laboratoria.
5. Krajowe laboratoria referencyjne sprawują nadzór nad jakością badań
  wykonywanych w laboratoriach, o których mowa w ust. 3 pkt 1 i 2 i ust. 4, w
  szczególności przez:
   1) ujednolicanie wymagań i metod badawczych;
   2) sprawdzanie jakości preparatów diagnostycznych używanych do badań;
   3) organizację okresowych testów porównawczych poszczególnych metod
     badawczych, stosowanych przez laboratoria;
   4) prowadzenie szkoleń pracowników laboratoriów;
   5) prowadzenie badań laboratoryjnych mających na celu potwierdzanie wyników
     badań przeprowadzonych przez laboratoria;
   6) gromadzenie i przetwarzanie danych dotyczących wyników badań
     laboratoryjnych.
6. Zadania krajowego laboratorium referencyjnego przeprowadzającego badania w
  kierunku zakaźnych encefalopatii zwierząt (TSE) określają przepisy Unii
  Europejskiej dotyczące zapobiegania, kontroli i zwalczania niektrych
  gąbczastych przenośnych encefalopatii[2].
7. Laboratoria, o których mowa w ust. 3 i 4, wykonujące badania produktów
  pochodzenia zwierzęcego, podlegają akredytacji w zakresie poszczególnych
  rodzajów badań, metod badawczych i procedur.
8. Zadania, o których mowa w ust. 5 pkt 1-3 i 6 oraz ust. 6, są finansowane z
  budżetu państwa.
                                        
                                    Art. 24.
1. Kierownik laboratorium ubiegającego się o zatwierdzenie występuje z pisemnym
  wnioskiem w tym zakresie do Głównego Lekarza Weterynarii.
2. Do wniosku, o którym mowa w ust. 1, dołącza się:
   1) kopię oryginału certyfikatu akredytacji, zgodnego z kierunkiem badań
     określonych we wniosku, w przypadku laboratoriów, o których mowa w art. 23
     ust. 7;
   2) opinię właściwego dla kierunku badań laboratorium referencyjnego o:
     a) kwalifikacjach osób przeprowadzających badania,
     b) spełnianiu warunków niezbędnych do przeprowadzania badań,
     c) stosowanych metodach badawczych.
3. Główny Lekarz Weterynarii zatwierdza, w drodze decyzji administracyjnej,
  laboratorium po przeprowadzeniu w nim testu porównawczego poszczególnych
  metod diagnostycznych.
4. Główny Lekarz Weterynarii prowadzi wykaz zatwierdzonych laboratoriów.
5. Wykaz zatwierdzonych laboratoriów jest jawny i podlega ogłoszeniu w
  dzienniku urzędowym ministra właściwego do spraw rolnictwa oraz jest
  umieszczany na stronach internetowych Głównego Inspektoratu Weterynarii.
6. Główny Lekarz Weterynarii, w drodze decyzji administracyjnej, cofa
  laboratorium zatwierdzenie, jeżeli:
   1) przestało ono spełniać warunki zatwierdzenia, lub
   2) uzyskało negatywne wyniki testów porównawczych, o których mowa w ust. 3,
     lub nie poddało się takim testom.
7. Minister właściwy do spraw rolnictwa określi, w drodze rozporządzenia,
  szczegółowe warunki i tryb gromadzenia oraz przetwarzania danych dotyczących
  wyników badań laboratoryjnych, mając na względzie zapewnienie efektywnej
  kontroli stanu bezpieczeństwa produktów pochodzenia zwierzęcego, stanu
  zdrowia zwierząt oraz szybkiego przepływu informacji dotyczących wyników tych
  badań.
                                    Art. 25.
Minister właściwy do spraw rolnictwa określi, w drodze rozporządzenia, wykaz
laboratoriów referencyjnych właściwych dla poszczególnych rodzajów i kierunków
badań, biorąc pod uwagę zapewnienie powtarzalności wyników badań laboratoryjnych
niezbędnych do zapewnienia kontroli zdrowia publicznego i zdrowia zwierząt.
                                   Rozdział 3
                      Zasady wystawiania świadectw zdrowia
                                        
                                    Art. 26.
1. Świadectwa zdrowia wystawia organ Inspekcji lub upoważniony przez ten organ
  urzędowy lekarz weterynarii, zwani dalej "wystawiającym świadectwo".
2. Wystawiający świadectwo powinien:
   1) posiadać wiedzę w zakresie przepisów zawartych w aktach prawnych, o
     których mowa w art. 1 pkt 3;
   2) znać zasady przeprowadzania kontroli weterynaryjnej oraz sposób
     wystawiania świadectw zdrowia.
3. Wystawiający świadectwo:
   1) poświadcza dane, co do których posiada wiedzę i które mogą być przez
     niego ustalone;
   2) podpisuje świadectwa zdrowia:
     a) prawidłowo wypełnione,
     b) zwierząt lub produktów w rozumieniu przepisów o weterynaryjnej kontroli
       w handlu, które zostały przez niego skontrolowane.
4. Jeżeli wystawienie świadectwa zdrowia następuje na podstawie innych
  dokumentów, to wystawiający świadectwo jest obowiązany posiadać te dokumenty
  przed jego wystawieniem.
5. Wystawiający świadectwo może wystawić świadectwo zdrowia na podstawie
  danych, które zostały:
   1) ustalone przez osoby, o których mowa w art. 16 ust. 1, jeżeli
     wystawiający świadectwo może potwierdzić prawdziwość tych danych, lub
   2) uzyskane w wyniku realizacji programów i planów monitorowania, o których
     mowa w art. 13 ust. 1 pkt 6 i 7 oraz art. 14 ust. 1 pkt 4 i 5, a także
     zatwierdzonych programów zapewnienia jakości.
                                        
                                    Art. 27.
1. Do wystawiającego świadectwo przepisy art. 24 i 25 Kodeksu postępowania
  administracyjnego stosuje się odpowiednio.
2. Świadectwo zdrowia sporządza się w języku polskim oraz co najmniej w jednym
  z języków urzędowych państwa przeznaczenia w rozumieniu przepisów o
  weterynaryjnej kontroli w handlu.
3. Świadectwo zdrowia sporządza się w sposób zapewniający identyfikację
  wystawiającego świadectwo.
4. Wystawiający świadectwo przechowuje kopie wystawionych świadectw zdrowia
  przez 3 lata od dnia ich wystawienia.
                                        
                                    Art. 28.
1. Organy Inspekcji kontrolują wydane świadectwa zdrowia.
2. Jeżeli zachodzi podejrzenie, że wystawiający świadectwo przerobił lub
  sfałszował świadectwo zdrowia, organ Inspekcji sprawujący nad nim nadzór może
  zawiesić go w czynnościach do czasu zakończenia postępowania karnego w tej
  sprawie.
                                        
                                    Art. 29.
Minister właściwy do spraw rolnictwa określi, w drodze rozporządzenia, program
szkoleń dla wystawiających świadectwa, a także sposób prowadzenia tych szkoleń,
biorąc pod uwagę:
   1) prawodawstwo weterynaryjne;
   2) zasady sporządzania świadectw;
   3) rodzaj i zakres stosowania testów i badań przeprowadzanych przed
     wystawieniem świadectwa.
   
                                   Rozdział 4
                                     Opłaty
                                        
                                    Art. 30.
 1. Inspekcja pobiera opłaty za:
   1) kontrolę w miejscu pochodzenia zwierząt oraz produktów wymienionych w
     załączniku nr 1 w części 1 i 3 ustawy z dnia 10 grudnia 2003 r. o
     weterynaryjnej kontroli w handlu, wraz z pobraniem próbek do badań
     laboratoryjnych;
   2) przeprowadzenie weterynaryjnej kontroli granicznej;
   3) nadzór nad ubojem zwierząt rzeźnych, w tym badanie przedubojowe i
     poubojowe, ocenę mięsa i nadzór nad przestrzeganiem przepisów o ochronie
     zwierząt w trakcie uboju;
   4) badanie mięsa zwierząt łownych;
   5) nadzór nad:
     a) rozbiorem mięsa,
     b) przechowywaniem mięsa,
     c) przetwórstwem mięsa,
     d) punktami odbioru mleka, przetwórstwem mleka oraz przechowywaniem
       produktów mleczarskich,
     e) przetwórstwem lub przechowywaniem jaj konsumpcyjnych lub produktów
       jajecznych,
     f) pozyskiwaniem, obróbką lub przechowywaniem materiału biologicznego,
     g) pozyskiwaniem, składowaniem lub przetwarzaniem ubocznych produktów
       zwierzęcych,
     h) miejscami gromadzenia, skupu lub sprzedaży zwierząt, targowiskami, a
       także wystawami, pokazami lub konkursami zwierząt,
      i) kwarantanną zwierząt, z wyjątkiem kwarantanny przeprowadzanej w
        posterunku weterynaryjnej kontroli granicznej,
     j) wyładowywaniem albo pierwszą sprzedaą produktów rybołówstwa ze statków
       rybackich,
     k) obróbką, przetwórstwem, przechowywaniem produktów rybołówstwa lub
       produktów akwakultury oraz wyładowywaniem ze statków przetwórni
       produktów rybołówstwa,
     l) działalnością związaną ze sprzedaą bezpośrednią;
   6) szczepienia ochronne przeciwko rzekomemu pomorowi drobiu oraz przeciwko
     wściekliźnie psów i kotów;
   7) kontrole statków rybackich i statków przetwórni;
   8) monitorowanie występowania substancji niedozwolonych, pozostałości
     chemicznych, biologicznych, produktów leczniczych oraz skażeń
     promieniotwórczych u zwierząt, w produktach pochodzenia zwierzęcego,
     wodzie przeznaczonej do pojenia zwierząt oraz w środkach żywienia
     zwierząt;
   9) badania laboratoryjne próbek:
     a) pobranych w trakcie postępowania związanego z wykryciem substancji
       niedozwolonych,
     b) pobranych w trakcie sprawowania nadzoru, jeżeli wyniki tych badań
       wykażą naruszenie przepisów;
  10) wydawanie pozwoleń weterynaryjnych na przywóz przesyłek zwierząt lub
     produktów, jeżeli przepisy odrębne tak stanowią.
2. Do opłat, o których mowa w ust. 1 pkt 1 i 5 lit. h oraz i, a take pkt 6,
  dolicza się koszty:
   1) dojazdu związanego z wykonywaniem czynności;
   2) użytych produktów leczniczych weterynaryjnych, materiałów medycznych lub
     środków służących do mycia lub odkażania;
   3) badań laboratoryjnych.
3. Do opłat:
   1) o których mowa w ust. 1 pkt 2, dolicza się koszty badań laboratoryjnych
     związane z pobieraniem i badaniem próbek;
   2) o których mowa w ust. 1 pkt 3 i 4, związanych z badaniem na terenie
     gospodarstwa lub fermy albo rzeźni o małej zdolności produkcyjnej dolicza
     się koszty dojazdu do miejsca wykonania czynności;
   3) o których mowa w ust. 1 pkt 7, związanych z kontrolą statków rybackich i
     statków przetwórni za granicą dolicza się koszty przemieszczenia na ten
     statek.
                                        
                                    Art. 31.
1. W przypadku gdy ubój zwierząt i badanie poubojowe odbywa się na terenie
  gospodarstwa lub fermy, opłaty, o których mowa w art. 30 ust. 1 pkt 3 i 4,
  powiększa się o 100 % w celu pokrycia kosztów badania.
2. W przypadku gdy rozbiór mięsa jest dokonywany w zakładzie, w którym mięso to
  zostało pozyskane, opłaty za nadzór nad rozbiorem mięsa zmniejsza się o 55%.
3. W przypadku gdy produkty rybołówstwa są posortowane pod względem świeżości
  lub wielkości w sposób określony w przepisach Unii Europejskiej dotyczących
  wsplnej normy handlowej w odniesieniu do niektórych produktów rybołówstwa[3]
  lub gdy pierwsza sprzedaż odbywa się na aukcji rybnej lub rynku hurtowym,
  opłatę za nadzr, o ktrym mowa w art. 30 ust. 1 pkt 5 lit. j, zmniejsza się o
  55%.
4. W przypadku gdy:
   1) przetwarzanie produktów rybołówstwa jest dokonywane w tym samym miejscu
     co pierwsza sprzedaż lub
   2) prowadzona w zakładzie kontrola wewnętrzna umożliwia ograniczenie liczby
     kontroli przeprowadzanych przez urzędowych lekarzy weterynarii w tym
     zakładzie
 - opłatę za nadzór, o którym mowa w art. 30 ust. 1 pkt 5 lit. k, zmniejsza
  się o 55%.
 5. W przypadku wyładowywania produktów rybołówstwa ze statku rybackiego lub
  statku przetwórni, pływających pod banderą państwa trzeciego, do opłaty za
  badanie dolicza się koszty czynności związanych z kontrolą tych statków.
                                        
                                    Art. 32.
Główny Lekarz Weterynarii przekazuje Komisji Europejskiej informacje dotyczące
pobieranych opłat.
                                        
                                    Art. 33.
Minister właściwy do spraw rolnictwa, w porozumieniu z ministrem właściwym do
spraw finansów publicznych, określi, w drodze rozporządzenia, wysokość opłat za
wykonane czynności, o których mowa w art. 30 ust. 1, miejsce pobierania opłat
oraz zakres i sposób przekazywanych informacji Komisji Europejskiej, mając na
względzie przepisy Unii Europejskiej w zakresie zasad pobierania i wysokości
opłat za czynności weterynaryjne.
                                        
                                    Art. 34.
Do należności pieniężnych z tytułu opłat określonych na podstawie ustawy stosuje
się przepisy o postępowaniu egzekucyjnym w administracji.
                                        
                                    Art. 35.
1. Wojewódzkie inspektoraty weterynarii mogą gromadzić środki finansowe
  uzyskiwane z opłat za czynności, o których mowa w art. 12 ust. 1 pkt 2, na
  wyodrębnionych rachunkach bankowych, jako środki specjalne.
2. Środki specjalne uzyskane z opłat za czynności, o których mowa w art. 12
  ust. 1 pkt 2, mogą być przeznaczone na pokrycie kosztów wykonywanych usług
  oraz na usprawnienie funkcjonowania Inspekcji, z wyłączeniem wynagrodzeń jej
  pracowników.
3. Wysokość opłat za czynności, o których mowa w art. 12 ust. 1 pkt 2, ustala
  wojewódzki lekarz weterynarii.
                                   Rozdział 5
                           Systemy wymiany informacji
                                        
                                    Art. 36.
1. Główny Lekarz Weterynarii:
   1) utworzy systemy wymiany informacji służące kontroli przemieszczania
     zwierząt i produktów w handlu, przewozie i przywozie oraz wywozie, a także
     zapewni udział organów Inspekcji w elektronicznym systemie wymiany
     informacji zgodnie z przepisami Unii Europejskiej;
   2) zapewni komputeryzację procedur weterynaryjnej kontroli granicznej
     zgodnie z przepisami Unii Europejskiej.
2. Koszty związane z:
   1) administrowaniem i utrzymywaniem serwerów krajowych;
   2) korzystaniem z centralnego serwera Unii Europejskiej;
   3) przygotowywaniem i aktualizowaniem oprogramowania komputerowego oraz
     materiałów pomocniczych, związanych z korzystaniem z tego oprogramowania
 - są pokrywane z budżetu państwa.
3. Koszty związane z bieżącą eksploatacją systemów informatycznych są pokrywane
  z budżetów właściwych inspektoratów.
4. Główny Lekarz Weterynarii, po uzyskaniu zgody ministra właściwego do spraw
  rolnictwa, może powierzyć innemu podmiotowi, w drodze umowy, wykonywanie
  niektórych czynności związanych z realizacją zadań, o których mowa w ust. 1.
                                   Rozdział 6
                                  Przepis karny
                                        
                                    Art. 37.
1. Kto udaremnia lub utrudnia działalność organów Inspekcji lub osób, o których
  mowa w art. 5 ust. 2, podlega karze aresztu, ograniczenia wolności albo
  grzywny.
2. Orzekanie w sprawie o czyny określone w ust. 1 następuje w trybie przepisów
  Kodeksu postępowania w sprawach o wykroczenia.
                                   Rozdział 7
       Zmiany w przepisach obowiązujących, przepisy przejściowe i końcowe
                                        
                                    Art. 38.
W ustawie z dnia 5 czerwca 1998 r. o administracji rządowej w województwie
(Dz.U. z 2001 r. Nr 80, poz. 872, z późn. zm.)[4] wprowadza się następujące
zmiany:
1) w art. 31 po ust. 1 dodaje się ust. 1a w brzmieniu:
    "1a. Konkurs na stanowisko wojewódzkiego lekarza weterynarii i jego
       zastępcy przeprowadza się w sposób określony w przepisach o służbie
       cywilnej.";
2) w załączniku pkt 18 otrzymuje brzmienie:
     "18) powiatowi oraz graniczni lekarze weterynarii.".
                                    Art. 39.
W ustawie z dnia 18 grudnia 1998 r. o służbie cywilnej (Dz.U. z 1999 r. Nr 49,
poz. 483, z późn. zm.)[5] wprowadza się następujące zmiany:
1) w art. 2 po ust. 1 dodaje się ust. 1a w brzmieniu:
      "1a. Korpus służby cywilnej tworzą także wojewódzcy, powiatowi i
         graniczni lekarze weterynarii oraz ich zastępcy.";
2) po art. 21 dodaje się art. 21a w brzmieniu:
    "Art. 21a. 1. Główny Lekarz Weterynarii organizuje nabór na stanowisko
              granicznego lekarza weterynarii i jego zastępcy.
            2. Wojewódzki lekarz weterynarii organizuje nabór na stanowisko
              powiatowego lekarza weterynarii i jego zastępcy.
            3. Przepisy art. 21-26 stosuje się odpowiednio.";
3) w art. 41 w ust. 1 po pkt 2 dodaje się pkt 3 w brzmieniu:
     "3) wojewódzkiego lekarza weterynarii i jego zastępcy.";
4) w art. 42 w ust. 3 otrzymuje brzmienie:
   "3. Szef Służby Cywilnej może wyrazić zgodę na dopuszczenie osób niebędących
     urzędnikami służby cywilnej do konkursu na stanowiska, o których mowa w
     art. 41 ust. 1 pkt 2 i 3, jeżeli do pracy na tych stanowiskach niezbędne
     są szczególne doświadczenie lub umiejętności zawodowe. Przepisy art. 48
     ust. 2 i 3 stosuje się odpowiednio.";
5) po art. 43 dodaje się art. 43a w brzmieniu:
    "Art. 43a. Konkurs na stanowisko wojewódzkiego lekarza weterynarii i jego
           zastępcy Szef Służby Cywilnej przeprowadza na wniosek Głównego
           Lekarza Weterynarii złożony po porozumieniu z właściwym wojewodą.";
6) w art. 48 dodaje się ust. 4 w brzmieniu:
   "4. Urzędnika służby cywilnej, który został wyłoniony w drodze konkursu na
     stanowisko, o którym mowa w art. 41 ust. 1 pkt 3, Szef Służby Cywilnej
     przenosi na to stanowisko i w porozumieniu z Głównym Lekarzem Weterynarii
     określa wysokość wynagrodzenia przysługującego na tym stanowisku.".
                                    Art. 40.
1. Główny Lekarz Weterynarii utworzy graniczne inspektoraty weterynarii jako
  państwowe jednostki budżetowe w Bezledach, Dorohusku, Gdyni, Hrebennem,
  Korczowej, Koroszczynie, Kuźnicy Białostockiej, Szczecinie, Świnoujściu i
  Warszawie.
2. Graniczne inspektoraty weterynarii, wymienione w ust. 1, zostaną utworzone
  przez przekształcenie granicznych inspektoratów weterynarii, będących
  oddziałami wojewódzkich inspektoratów weterynarii w Bezledach, Dorohusku,
  Gdyni, Hrebennem, Korczowej, Koroszczynie, Kuźnicy Białostockiej, Szczecinie,
  Świnoujściu i Warszawie.
                                        
                                    Art. 41.
1. Dotychczasowe stosunki pracy wojewódzkich i powiatowych lekarzy weterynarii
  oraz ich zastępców, zatrudnionych na podstawie powołania, stają się z dniem
  wejścia w życie ustawy stosunkami pracy na podstawie umowy o pracę na czas
  nieokreślony.
2. Dotychczasowe stosunki pracy granicznych lekarzy weterynarii oraz ich
  zastępców w granicznych inspektoratach weterynarii, o których mowa w art. 40,
  zatrudnionych na podstawie powołania, stają się, z dniem wejścia w życie
  ustawy stosunkami pracy na podstawie umowy o pracę na czas nieokreślony.
3. Pracownicy zatrudnieni w granicznych inspektoratach weterynarii, o których
  mowa w art. 40, będących oddziałami wojewódzkich inspektoratów weterynarii
  stają się, z dniem wejścia w życie ustawy, pracownikami granicznych
  inspektoratów weterynarii w rozumieniu ustawy. Przepisy art. 23{1} Kodeksu
  pracy stosuje się.
4. Mienie granicznych inspektoratów weterynarii, o których mowa w art. 40,
  będących oddziałami wojewódzkich inspektoratów weterynarii staje się, z dniem
  wejścia w życie ustawy, mieniem granicznych inspektoratów weterynarii w
  rozumieniu ustawy.
5. Wierzytelności i zobowiązania granicznych inspektoratów weterynarii, o
  których mowa w art. 40, będących oddziałami wojewódzkich inspektoratów
  weterynarii stają się, z dniem wejścia w życie ustawy, wierzytelnościami i
  zobowiązaniami granicznych inspektoratów weterynarii w rozumieniu ustawy.
                                        
                                    Art. 42.
Prezes Rady Ministrów, w drodze rozporządzenia, dokona przeniesień dochodów i
wydatków budżetowych, w tym na wynagrodzenia, oraz limitów zatrudnienia,
przeznaczonych na utrzymanie granicznych inspektoratów weterynarii, z budżetów
właściwych wojewodów do części, której dysponentem jest minister właściwy do
spraw rolnictwa.
                                        
                                    Art. 43.
Ustawa wchodzi w życie z dniem uzyskania przez Rzeczpospolitą Polską członkostwa
w Unii Europejskiej, z wyjątkiem:
   1) art. 40, art. 41 ust. 2-5 i art. 42, które wchodzą w życie po upływie 14
     dni od dnia ogłoszenia;
   2) art. 12 ust. 5, który wchodzi w życie z dniem 1 stycznia 2005 r.
_______________________________
[1]  Niniejszą ustawą zmienia się ustawę z dnia 5 czerwca 1998 r. o administracji
 rządowej  w  wojewdztwie  oraz  ustawę z dnia  18  grudnia  1998  r.  o  słubie
 cywilnej.
[2]  Rozporządzenie (WE) nr 999/2001 Parlamentu Europejskiego i Rady  z  dnia  22
maja   2001  r.  ustanawiające  przepisy  dotyczące  zapobiegania,  kontroli   i
zwalczania niektrych gąbczastych przenośnych encefalopatii.
[3] Rozporządzenie Rady (WE) nr 2406/96 z dnia 26 listopada 1996 r. ustanawiające
wsplne normy handlowe w odniesieniu do niektrych produktw rybołwstwa.
[4] Zmiany tekstu jednolitego wymienionej ustawy zostały ogłoszone w Dz.U. z 2001
 r.  Nr 128, poz. 1407, z 2002 r. Nr 37, poz. 329, Nr 41, poz. 365, Nr 62,  poz.
 558,  Nr  89, poz. 804 i Nr 200, poz. 1688 oraz z 2003 r. Nr 52, poz.  450,  Nr
 137, poz. 1302 i Nr 149, poz. 1452.
[5] Zmiany wymienionej ustawy zostały ogłoszone w Dz.U. z 1999 r. Nr 70, poz. 778
 i  Nr  110, poz. 1255, z 2001 r. Nr 102, poz. 1116, Nr 111, poz. 1194, Nr  128,
 poz.  1403 i Nr 154, poz. 1800, z 2002 r. Nr 150, poz. 1237, Nr 153, poz. 1271,
 Nr 238, poz. 2025 i Nr 240, poz. 2052 oraz z 2003 r. Nr 228, poz. 2256 i 2257.
