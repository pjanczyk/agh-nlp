



Dz.U. z 2003 r. Nr 109, poz. 1029
                                        
                                        
                                        
                                        
                                  U S T A W A
                             z dnia 22 maja 2003 r.
 
  o zmianie ustawy o zawodach pielęgniarki i położnej oraz ustawy zmieniającej
                    ustawę o zawodach pielęgniarki i położnej
                                        
                                        
                                     Art. 1.
W ustawie z dnia 5 lipca 1996 r. o zawodach pielęgniarki i położnej (Dz.U. z
2001 r. Nr 57, poz. 602 i Nr 89, poz. 969) wprowadza się następujące zmiany :
1) w art. 5 ust. 2 otrzymuje brzmienie:
   "2. Udzielanie świadczeń, o których mowa w ust. 1, położna wykonuje przede
     wszystkim przez:
     1) prowadzenie działalności edukacyjno-zdrowotnej w zakresie przygotowania
       do życia w rodzinie, metod planowania rodziny oraz ochrony macierzyństwa
       i ojcostwa,
     2) rozpoznawanie ciąży i sprawowanie opieki nad kobietą w przebiegu ciąży
       fizjologicznej oraz przeprowadzanie badań niezbędnych w monitorowaniu
       ciąży fizjologicznej,
     3) kierowanie na badania konieczne do jak najwcześniejszego rozpoznania
       ciąży wysokiego ryzyka,
     4) prowadzenie porodu fizjologicznego oraz monitorowanie płodu z
       wykorzystaniem aparatury medycznej,
     5) przyjmowanie porodu siłami natury wraz z nacięciem i szyciem naciętego
       krocza,
     6) podejmowanie koniecznych działań w sytuacjach nagłych, do czasu
       przybycia lekarza, w tym przyjęcie porodu z położenia miednicowego oraz
       ręczne wydobycie łożyska,
     7) sprawowanie opieki nad matką i monitorowanie przebiegu okresu
       poporodowego,
     8) badanie noworodków i opiekę nad nimi,
     9) realizację zleceń lekarskich w procesie diagnostyki, leczenia i
       rehabilitacji,
    10) samodzielne udzielanie w określonym zakresie świadczeń zapobiegawczych,
       diagnostycznych, leczniczych i rehabilitacyjnych,
    11) profilaktykę chorób kobiecych i patologii położniczych.";
2) art. 6 otrzymuje brzmienie:
     "Art. 6. Minister właściwy do spraw zdrowia, po zasięgnięciu opinii
           Naczelnej Rady Pielęgniarek i Położnych oraz Naczelnej Rady
           Lekarskiej, określi, w drodze rozporządzenia, rodzaj i zakres
           świadczeń, o których mowa w art. 4 ust. 2 pkt 5 i art. 5 ust. 2
           pkt 10, udzielanych przez pielęgniarkę albo położną samodzielnie bez
           zlecenia lekarskiego, uwzględniając w szczególności: rodzaj
           świadczeń, do udzielania których wymagane są dodatkowe kwalifikacje
           uzyskane w toku kształcenia podyplomowego, wraz z określeniem tych
           kwalifikacji, rodzaje materiałów pobieranych do celów diagnos
           tycznych, wykaz badań diagnostycznych do przeprowadzania oraz wykaz
           leków, do podawania których samodzielnie bez zlecenia lekarskiego,
           jest uprawniona pielęgniarka i położna.";
3) w art. 7:
   a) w ust. 2:
    - uchyla się pkt 2,
    - w pkt 3 lit. a otrzymuje brzmienie:
         "a) studiów magisterskich jednolitych lub uzupełniających lub",
    b) w ust. 3:
     - uchyla się pkt 2,
     - w pkt 3 lit. a otrzymuje brzmienie:
         "a) studiów magisterskich jednolitych lub uzupełniających lub",
   c) dodaje się ust. 4 w brzmieniu:
     "4. Studia, o których mowa w ust. 2 pkt 3 lit. b i w ust. 3 pkt 3 lit. b,
       trwają co najmniej 6 semestrów i obejmują 4 600 godzin, w tym co
       najmniej 50% stanowią zajęcia praktyczne.";
4) w art. 8:
   a) w ust. 1 pkt 2 i 3 otrzymują brzmienie:
     "2) w pkt 3 lit. a - uzyskuje tytuł zawodowy magistra pielęgniarstwa,
      3) w pkt 3 lit. b - uzyskuje tytuł zawodowy licencjata pielęgniarstwa.",
   b)  w ust. 2 pkt 2 i 3 otrzymują brzmienie:
     "2) w pkt 3 lit. a - uzyskuje tytuł zawodowy magistra położnictwa,
      3)  w pkt 3 lit. b - uzyskuje tytuł zawodowy licencjata położnictwa.";
5) w art. 8c ust. 7 otrzymuje brzmienie:
   "7. Do czasu ponownego uzyskania akredytacji sposób i tryb przeprowadzenia
     egzaminu dyplomowego ustala minister właściwy do spraw zdrowia, w drodze
     decyzji administracyjnej, po zasięgnięciu opinii ministra właściwego do
     spraw szkolnictwa wyższego.";
6) uchyla się art. 10;
7) po rozdziale 2 dodaje się rozdział 2a w brzmieniu:
                                  "Rozdział 2a
                Kształcenie podyplomowe pielęgniarek i położnych
    Art. 10b. 1. Pielęgniarka, położna ma obowiązek stałego aktualizowania
            swojej wiedzy i umiejętności zawodowych oraz prawo do doskonalenia
            zawodowego w różnych rodzajach kształcenia podyplomowego.
         2. Kształcenie podyplomowe powinno zawierać treści programowe zgodne z
           aktualnym stanem wiedzy medycznej.
    Art. 10c. 1. Ustala się następujące rodzaje kształcenia podyplomowego:
           1) szkolenie specjalizacyjne, zwane dalej "specjalizacją",
           2) kursy kwalifikacyjne,
           3) kursy specjalistyczne,
           4) kursy dokształcające.
         2. Specjalizacja ma na celu uzyskanie przez pielęgniarkę, położną
           specjalistycznych kwalifikacji w określonej dziedzinie
           pielęgniarstwa lub dziedzinie mającej zastosowanie w ochronie
           zdrowia oraz tytułu specjalisty w tej dziedzinie.
         3. Kurs kwalifikacyjny ma na celu uzyskanie przez pielęgniarkę,
           położną specjalistycznych kwalifikacji do udzielania określonych
           świadczeń zdrowotnych wchodzących w zakres danej dziedziny
           pielęgniarstwa lub dziedziny mającej zastosowanie w ochronie
           zdrowia.
         4. Kurs specjalistyczny ma na celu uzyskanie przez pielęgniarkę,
           położną kwalifikacji do wykonywania określonych czynności zawodowych
           przy udzielaniu świadczeń pielęgnacyjnych, zapobiegawczych,
           diagnostycznych, leczniczych lub rehabilitacyjnych.
         5. Kurs dokształcający ma na celu pogłębienie i aktualizację wiedzy i
           umiejętności zawodowych pielęgniarki, położnej.
         6.  Kształcenie podyplomowe może być prowadzone w trybie dziennym,
           wieczorowym, zaocznym lub mieszanym.
     Art. 10d. Organizatorami kształcenia podyplomowego mogą być:
           1) jednostki organizacyjne uprawnione na podstawie odrębnych
             przepisów do prowadzenia kształcenia podyplomowego, w
             szczególności: medyczne szkoły wyższe, szkoły prowadzące
             działalność dydaktyczną i badawczą w dziedzinie nauk medycznych,
             medyczne jednostki badawczo-rozwojowe,
           2) osoby fizyczne, jednostki organizacyjne niebędące osobami
             prawnymi i osoby prawne, które uzyskały zezwolenie okręgowej rady
             pielęgniarek i położnych, właściwej dla miejsca prowadzenia
             kształcenia podyplomowego, na prowadzenie kształcenia
             podyplomowego.
      Art. 10e. 1. Kształcenie podyplomowe jest prowadzone na podstawie
             programów kształcenia, sporządzanych dla danego jego rodzaju i
             trybu przez organizatora kształcenia podyplomowego, zwanego dalej
             "organizatorem kształcenia".
         2. Program kształcenia dla specjalizacji, kursu kwalifikacyjnego i
           kursu specjalistycznego opracowuje się na podstawie ramowego
           programu kształcenia. Program kształcenia zawiera w szczególności:
           1) założenia organizacyjno-programowe określające: rodzaj i cel
             kształcenia, czas jego trwania, sposób organizacji, sposób
             sprawdzania efektów kształcenia, wykaz umiejętności zawodowych
             będących przedmiotem kształcenia,
           2)  plan nauczania określający przedmioty lub moduły kształcenia
             oraz liczbę godzin zajęć teoretycznych i praktycznych,
           3)  programy nauczania poszczególnych przedmiotów lub modułów
             kształcenia, zawierające:
                 a) wykaz umiejętności wynikowych,
                 b) treści nauczania,
                 c) wskazówki metodyczne,
                 d) wykaz literatury.
         3.  Minister właściwy do spraw zdrowia określi, w drodze
           rozporządzenia, dziedziny pielęgniarstwa oraz dziedziny mające
           zastosowanie w ochronie zdrowia, w których może być prowadzona
           specjalizacja i kursy kwalifikacyjne, oraz ramowe programy
           specjalizacji, uwzględniając w szczególności:
           1)  założenia organizacyjno-programowe,
           2) plan nauczania określający przedmioty nauczania i liczbę godzin
             oraz zawierający rozkład zajęć z uwzględnieniem szkolenia
             praktycznego,
           3) programy nauczania poszczególnych przedmiotów, zawierające wykaz
             umiejętności wynikowych i treści nauczania,
           4) kwalifikacje kadry dydaktycznej.
         4.  Ramowe programy kursów kwalifikacyjnych i ramowe programy kursów
           specjalistycznych opracowuje Centrum Kształcenia Podyplomowego
           Pielęgniarek i Położnych, zwane dalej "Centrum", w porozumieniu z
           Naczelną Radą Pielęgniarek i Położnych. Centrum jest państwową
           jednostką budżetową podległą ministrowi właściwemu do spraw zdrowia,
           finansowaną z części budżetu państwa, której dysponentem jest
           minister właściwy do spraw zdrowia.  Ramowy program uwzględnia w
           szczególności:
           1) założenia organizacyjno-programowe,
           2) plan nauczania, określający przedmioty nauczania i liczbę godzin
             oraz zawierający rozkład zajęć z uwzględnieniem szkolenia
             praktycznego,
           3) programy nauczania poszczególnych przedmiotów, zawierające wykaz
             umiejętności wynikowych i treści nauczania,
           4) kwalifikacje kadry dydaktycznej.
         5. Ramowe programy, o których mowa w ust. 4, Centrum podaje do
           wiadomości w formie publikacji oraz informacji na stronie
           internetowej Centrum.
      Art. 10f. 1. Organizatorzy kształcenia, o których mowa w art. 10d pkt 1,
             przed rozpoczęciem kształcenia są obowiązani uzyskać zatwierdzenie
             programu kształcenia dla danego rodzaju i trybu kształcenia.
         2. Program kształcenia zatwierdza dyrektor Centrum, po stwierdzeniu
           jego zgodności z ramowym programem, a w przypadku kursów
           dokształcających - zgodności z aktualnym stanem wiedzy w zakresie,
           którego dotyczy kurs.
         3. Zatwierdzenie i odmowa zatwierdzenia programu kształcenia następuje
           w drodze decyzji administracyjnej.
      Art. 10g. 1. Uzyskanie przez organizatorów kształcenia, o których mowa w
             art. 10d pkt 2, zezwolenia na prowadzenie kształcenia
             podyplomowego danego rodzaju i w określonym trybie, wymaga
             spełnienia następujących warunków:
           1) posiadania programu kształcenia zgodnego z ramowym programem, a w
             przypadku kursów dokształcających - zgodnego z aktualnym stanem
             wiedzy w zakresie, którego dotyczy kurs,
           2) zapewnienia kadry dydaktycznej o kwalifikacjach odpowiednich dla
             danego rodzaju kształcenia,
           3) zapewnienia odpowiedniej do realizacji programu kształcenia bazy
             dydaktycznej, w tym dla szkolenia praktycznego,
           4) posiadania wewnętrznego systemu oceny jakości kształcenia,
             uwzględniającego narzędzia oceny jakości kształcenia oraz metody
             tej oceny.
         2. Zezwolenia na prowadzenie danego rodzaju i trybu kształcenia
           podyplomowego udziela - w uzgodnieniu z Centrum - na podstawie
           uchwały okręgowa rada pielęgniarek i położnych właściwa dla miejsca
           prowadzenia kształcenia, z zastrzeżeniem ust. 3.
         3. Zezwolenia, o którym mowa w ust. 2, w przypadku jednostek
           organizacyjnych samorządu pielęgniarek i położnych oraz utworzonych
           przez nie spółek prawa handlowego, w których posiadają one udziały
           lub akcje, lub innych utworzonych przez nie podmiotów, udziela - w
           uzgodnieniu z Centrum - na podstawie uchwały Naczelna Rada
           Pielęgniarek i Położnych.
         4. W celu uzgodnienia, o którym mowa w ust. 2 i 3, okręgowa rada
           pielęgniarek i położnych lub Naczelna Rada Pielęgniarek i Położnych
           przekazuje do Centrum kopie dokumentów, o których mowa w art. 10h
           ust. 2 i 3.
         5. Zezwolenia na prowadzenie danego rodzaju i trybu kształcenia
           podyplomowego udziela się na okres od 2 do 5 lat, biorąc pod uwagę
           rodzaj kształcenia oraz wnioskowany przez organizatora kształcenia
           okres, na który ubiega się o udzielenie zezwolenia.
         6.  Kopię zezwolenia, o którym mowa w ust. 2 i 3, okręgowa rada
           pielęgniarek i położnych lub Naczelna Rada Pielęgniarek i Położnych
           przesyła do Centrum.
      Art. 10h. 1. Organizator kształcenia, o którym mowa w art. 10d pkt 2, w
             celu uzyskania zezwolenia na prowadzenie kształcenia podyplomowego
             danego rodzaju i w określonym trybie, składa wniosek do okręgowej
             rady pielęgniarek i położnych lub Naczelnej Rady Pielęgniarek i
             Położnych, nie później niż na 3 miesiące przed planowanym
             rozpoczęciem kształcenia podyplomowego.
         2. Wniosek, o którym mowa w ust. 1, zawiera:
           1) oznaczenie wnioskodawcy, miejsce jego zamieszkania lub siedzibę,
           2) określenie formy organizacyjno-prawnej organizatora kształcenia,
           3) określenie rodzaju i trybu kształcenia podyplomowego oraz
             dziedziny pielęgniarstwa lub dziedziny mającej zastosowanie w
             ochronie zdrowia, w której ma być prowadzone kształcenie,
           4) informację o miejscu prowadzenia kształcenia podyplomowego, z
             uwzględnieniem miejsca odbywania zajęć teoretycznych i szkolenia
             praktycznego,
           5) zobowiązanie do spełnienia warunków niezbędnych do pełnej
             realizacji programu kształcenia, w tym zapewnienia kadry
             dydaktycznej oraz bazy dydaktycznej i warunków organizacyjnych właś
             ciwych dla tego programu.
         3. Do wniosku, o którym mowa w ust. 1, dołącza się:
           1) zaświadczenie o wpisie do Krajowego Rejestru Sądowego albo
             zaświadczenie o wpisie do ewidencji działalności gospodarczej,
           2) program kształcenia,
           3) informację o kadrze dydaktycznej,
           4) informację o bazie dydaktycznej,
           5) regulamin organizacyjny kształcenia,
           6) informację o wewnętrznym systemie monitorowania jakości
             kształcenia.
         4.  Minister właściwy do spraw zdrowia, po zasięgnięciu opinii
           Naczelnej Rady Pielęgniarek i Położnych, określi, w drodze
           rozporządzenia, wzór wniosku o udzielenie zezwolenia na prowadzenie
           kształcenia podyplomowego, uwzględniając dane określone w ust. 2 i
           3.
      Art. 10i. 1. Wniosek o udzielenie zezwolenia na prowadzenie kształcenia
              podyplomowego powinien być rozpatrzony w terminie 30 dni od dnia
              jego złożenia.
         2. W razie stwierdzenia braków we wniosku lub nieprawidłowości w
           programie kształcenia, organizator kształcenia jest wzywany do
           uzupełnienia wniosku lub dokonania zmian w programie kształcenia, w
           terminie nie krótszym niż 7 dni.
         3.  W przypadku, o którym mowa w ust. 2, termin do rozpatrzenia
           wniosku biegnie od dnia złożenia uzupełnionego wniosku lub
           poprawionego programu kształcenia.
      Art. 10j. 1. Organizator kształcenia wnosi opłatę za wydanie zezwolenia
              na prowadzenie kształcenia podyplomowego.
         2.  Minister właściwy do spraw zdrowia, po zasięgnięciu opinii
           Naczelnej Rady Pielęgniarek i Położnych, określi, w drodze
           rozporządzenia, wysokość opłaty, o której mowa w ust. 1, z
           uwzględnieniem kosztów związanych z postępowaniem w sprawie wydania
           zezwolenia oraz rodzaju kształcenia podyplomowego, którego dotyczy
           zezwolenie.
         3. Opłaty, o których mowa w ust. 1, stanowią dochód, wydającej
           zezwolenie na prowadzenie kształcenia, okręgowej izby pielęgniarek i
           położnych lub Naczelnej Rady Pielęgniarek i Położnych.
      Art. 10k. 1. Cofnięcie zezwolenia na prowadzenie kształcenia podyplo
              mowego następuje w przypadku stwierdzenia:
           1) nieprawidłowej realizacji programu kształcenia,
           2) niezrealizowania programu kształcenia,
           3) niewypełnienia zaleceń, o których mowa w art. 10v ust. 12.
         2.  Okręgowa rada pielęgniarek i położnych lub Naczelna Rada
           Pielęgniarek i Położnych informuje Centrum o cofnięciu zezwolenia na
           prowadzenie kształcenia podyplomowego.
      Art. 10l. 1.  Od uchwały okręgowej rady pielęgniarek i położnych lub
              Naczelnej Rady Pielęgniarek i Położnych o odmowie udzielenia
              zezwolenia na prowadzenie kształcenia podyplomowego lub cofnięciu
              zezwolenia organizatorowi kształcenia przysługuje odwołanie do
              ministra właściwego do spraw zdrowia. Odwołanie wnosi się za
              pośrednictwem okręgowej rady pielęgniarek i położnych lub
              Naczelnej Rady Pielęgniarek i Położnych, w terminie 30 dni od
              dnia doręczenia uchwały.
         2.  Do uchwał okręgowej rady pielęgniarek i położnych lub Naczelnej
           Rady Pielęgniarek i Położnych w sprawie udzielenia zezwolenia,
           odmowy udzielenia zezwolenia lub jego cofnięcia stosuje się przepisy
           Kodeksu postępowania administracyjnego dotyczące decyzji
           administracyjnych.
      Art. 10m. 1. Zezwolenie na prowadzenie kształcenia podyplomowego wygasa w
             przypadku:
           1) upływu terminu, na który zostało udzielone,
           2) zaprzestania prowadzenia kształcenia podyplomowego danego rodzaju
             i w określonym trybie.
          2. Organizator kształcenia niezwłocznie informuje udzielającą
           zezwolenia okręgową radę pielęgniarek i położnych lub Naczelną Radę
           Pielęgniarek i Położnych oraz Centrum o zaprzestaniu prowadzenia
           kształcenia podyplomowego danego rodzaju i w określonym trybie.
    Art. 10n. Zmiana trybu kształcenia lub programu kształcenia, z wyjątkiem
           zmian polegających na uzupełnieniu programu o aktualne treści
           nauczania, może być dokonana wyłącznie w trybie i na zasadach
           określonych dla udzielenia zezwolenia.
      Art. 10o. 1. Organizator kształcenia informuje Centrum o planowanych
             terminach rozpoczęcia i zakończenia specjalizacji oraz kursów
             kwalifikacyjnych i kursów specjalistycznych, dwa razy w ciągu roku
             - do dnia 30 czerwca i do dnia 31 grudnia, na kolejnych sześć
             miesięcy.
         2. Organizator kształcenia, który uzyskał zezwolenie na prowadzenie
           kształcenia podyplomowego, informuje wydającą zezwolenie okręgową
           radę pielęgniarek i położnych lub Naczelną Radę Pielęgniarek i
           Położnych o planowanych terminach rozpoczęcia i zakończenia
           specjalizacji oraz kursów kwalifikacyjnych i kursów
           specjalistycznych, dwa razy w ciągu roku - do dnia 30 czerwca i do
           dnia 31 grudnia, na kolejnych sześć miesięcy.
      Art. 10p. 1. Centrum prowadzi rejestr organizatorów kształcenia, którzy
             uzyskali zezwolenie na prowadzenie kształcenia podyplomowego lub
             uzyskali zatwierdzenie programu kształcenia.
         2.  Do rejestru, o którym mowa w ust. 1, wpisuje się następujące dane:
           1)  oznaczenie organizatora kształcenia, adres jego zamieszkania lub
             siedziby,
           2) formę organizacyjno-prawną organizatora kształcenia,
           3)  numer wpisu do Krajowego Rejestru Sądowego albo ewidencji
             działalności gospodarczej,
           4)  datę wydania zezwolenia oraz okres, na jaki zezwolenie zostało
             udzielone, albo datę zatwierdzenia programu kształcenia,
           5) określenie rodzaju i trybu kształcenia,
           6)  miejsce prowadzenia kształcenia,
           7)  planowane terminy rozpoczęcia i zakończenia specjalizacji oraz
             kursów kwalifikacyjnych i kursów specjalistycznych.
         3. Rejestr, o którym mowa w ust. 1, jest jawny.
         4. Minister właściwy do spraw zdrowia, po zasięgnięciu opinii
           Naczelnej Rady Pielęgniarek i Położnych, określi, w drodze
           rozporządzenia, tryb dokonywania wpisów do rejestru, o którym mowa w
           ust. 1, oraz szczegółowy sposób prowadzenia rejestru,
           z uwzględnieniem dokumentów stanowiących podstawę wpisu oraz
           możliwości prowadzenia rejestru w formie elektronicznej.
      Art. 10r. 1. Pielęgniarka, położna po odbyciu specjalizacji i zdaniu
             egzaminu państwowego uzyskuje tytuł specjalisty w dziedzinie
             pielęgniarstwa lub dziedzinie mającej zastosowanie w ochronie
             zdrowia.
         2. Egzamin państwowy, o którym mowa w ust. 1, przeprowadza odrębnie
           dla każdej dziedziny pielęgniarstwa lub dziedziny mającej
           zastosowanie w ochronie zdrowia państwowa komisja egzaminacyjna
           powołana przez ministra właściwego do spraw zdrowia na wniosek
           dyrektora Centrum.
         3.  W skład państwowej komisji egzaminacyjnej wchodzi nie więcej niż
           12 osób.
         4. Członkom państwowej komisji egzaminacyjnej przysługuje:
           1) wynagrodzenie za przeprowadzenie egzaminu państwowego, o którym
             mowa w ust. 1, w kwocie nie wyższej niż 1 500 zł, która jest
             waloryzowana w każdym roku średniorocznym wskaźnikiem cen towarów i
             usług konsumpcyjnych ogółem, ustalonym w ustawie budżetowej,
           2) zwrot kosztów podróży na warunkach określonych w przepisach
             wydanych na podstawie art. 775 § 2 Kodeksu pracy.
         5. Wynagrodzenia członków państwowej komisji egzaminacyjnej oraz zwrot
           kosztów podróży są finansowane z części budżetu państwa, której
           dysponentem jest minister właściwy do spraw zdrowia.
         6. Obsługę organizacyjną państwowej komisji egzaminacyjnej zapewnia
           Centrum.
      Art. 10s. 1. Pielęgniarka, położna przystępująca do egzaminu państwowego,
             o którym mowa w art. 10r ust. 1, jest obowiązana do wniesienia
             opłaty za ten egzamin.
         2.  Minister właściwy do spraw zdrowia, po zasięgnięciu opinii
           Naczelnej Rady Pielęgniarek i Położnych, określi, w drodze
           rozporządzenia, wysokość opłaty, o której mowa w ust. 1, z
           uwzględnieniem kosztów związanych z przeprowadzeniem egzaminu.
         3. Opłata, o której mowa w ust. 1, stanowi dochód budżetu państwa.
      Art. 10t. Organizator kształcenia obowiązany jest prowadzić
             i przechowywać:
           1) dokumentację przebiegu kształcenia podyplomowego, w tym protokoły
             przebiegu egzaminów lub innych form zakończenia kształcenia,
           2) rejestr wydanych zaświadczeń o odbyciu określonego rodzaju
             kształcenia podyplomowego.
    Art. 10u. Minister właściwy do spraw zdrowia, po zasięgnięciu opinii
           Naczelnej Rady Pielęgniarek i Położnych,  kierując się obowiązkiem
           zapewnienia właściwej jakości i dostępności kształcenia
           podyplomowego, z zachowaniem jasnych i obiektywnych kryteriów oceny
           oraz biorąc pod uwagę koszty związane z przeprowadzeniem egzaminu
           państwowego, określi, w drodze rozporządzenia:
           1) szczegółowe warunki i tryb odbywania kształcenia podyplomowego
             przez pielęgniarki i położne, w tym:
             a) warunki, jakie musi spełniać pielęgniarka, położna
               przystępująca do kształcenia podyplomowego,
             b) tryb postępowania kwalifikacyjnego,
             c) czas trwania kształcenia,
             d) warunki ukończenia poszczególnych rodzajów kształcenia,
             e) wzory dokumentacji przebiegu kształcenia,
           2) warunki i tryb przeprowadzania egzaminu państwowego, o którym
             mowa w art. 10r ust. 1, w tym:
             a) terminy przeprowadzania egzaminu państwowego,
             b) kwalifikacje członków państwowej komisji egzaminacyjnej,
             c) wzór dyplomu potwierdzającego uzyskanie tytułu specjalisty,
           3) wysokość wynagrodzenia członków państwowej komisji
             egzaminacyjnej, o którym mowa w art. 10r ust. 4.
      Art. 10v. 1. Nadzór nad realizacją kształcenia podyplomowego sprawuje
             minister właściwy do spraw zdrowia.
         2.  Nadzorowi podlega w szczególności:
           1) zgodność realizacji zajęć z programem kształcenia,
           2) prawidłowość prowadzonej dokumentacji przebiegu kształcenia,
           3) zapewnienie odpowiedniej jakości kształcenia.
         3. Nadzór, o którym mowa w ust. 1, wykonywany jest przez pracowników
           Centrum oraz osoby upoważnione przez ministra właściwego do spraw
           zdrowia do wykonywania czynności kontrolnych, a w szczególności
           przez krajowych i wojewódzkich konsultantów w dziedzinach pielęg
           niarstwa i pielęgniarstwa ginekologiczno-położniczego oraz przez
           przedstawicieli okręgowej rady pielęgniarek i położnych właściwej
           dla miejsca prowadzenia kształcenia.
         4.  Osoby, o których mowa w ust. 3, wykonując czynności kontrolne, za
           okazaniem upoważnienia, mają prawo:
           1) wstępu do pomieszczeń dydaktycznych,
           2) udziału w zajęciach w charakterze obserwatora,
           3) wglądu do prowadzonej przez organizatora kształcenia dokumentacji
             przebiegu kształcenia,
           4) żądania od organizatora kształcenia ustnych i pisemnych
             wyjaśnień,
           5) badania opinii uczestników kształcenia i kadry dydaktycznej,
           6) udziału w egzaminie końcowym w charakterze obserwatora, z
             wyjątkiem egzaminu państwowego, o którym mowa w art. 10r ust. 1.
         5. Z przeprowadzonych czynności kontrolnych sporządza się protokół,
           który powinien zawierać:
           1) nazwę i adres siedziby organizatora kształcenia,
           2) miejsce odbywania kształcenia,
           3) datę rozpoczęcia i zakończenia czynności kontrolnych,
           4) imiona i nazwiska osób wykonujących te czynności,
           5) opis stanu faktycznego,
           6) stwierdzone nieprawidłowości,
           7) wnioski osób wykonujących czynności kontrolne,
           8) datę i miejsce sporządzenia protokołu,
           9) informację o braku zastrzeżeń albo informację o odmowie
             podpisania protokołu przez organizatora kształcenia oraz o
             przyczynie tej odmowy.
         6.  Protokół podpisują osoby wykonujące czynności kontrolne oraz
           organizator kształcenia.
         7.  Jeżeli po sporządzeniu protokołu, a przed jego podpisaniem,
           organizator kształcenia zgłosi umotywowane zastrzeżenia co do faktów
           stwierdzonych w trakcie kontroli i opisanych w protokole, osoby
           wykonujące czynności kontrolne są obowiązane zbadać dodatkowo te
           fakty i uzupełnić protokół.
         8.  Odmowa podpisania protokołu przez organizatora kształcenia nie
           stanowi przeszkody do podpisania protokołu przez osoby wykonujące
           czynności kontrolne.
         9. Jeden egzemplarz protokołu przekazuje się organizatorowi
           kształcenia.
         10. Osoby wykonujące czynności kontrolne są obowiązane do zachowania w
           tajemnicy informacji na temat organizacji i prowadzenia kształcenia
           podyplomowego oraz wyników prowadzonego postępowania.
         11. Organizator kształcenia, w terminie 7 dni od dnia otrzymania
           protokołu, ma prawo do wniesienia zastrzeżeń co do sposobu
           przeprowadzenia czynności kontrolnych oraz ustaleń zawartych
           w protokole.
         12.  Na podstawie ustaleń zawartych w protokole, minister właściwy do
           spraw zdrowia wydaje organizatorowi kształcenia zalecenia
           pokontrolne, mające na celu usunięcie stwierdzonych nieprawidłowości
           i określa termin ich realizacji.
      Art. 10w. 1. Specjalizacja jest finansowana ze środków publicznych
             przeznaczonych na ten cel w budżecie państwa, z części, której
             dysponentem jest minister właściwy do spraw zdrowia, w ramach
             posiadanych środków i ustalonych limitów miejsc szkoleniowych dla
             pielęgniarek, położnych, które mogą corocznie rozpocząć
             specjalizację finansowaną z tych środków.
         2.  Limity miejsc szkoleniowych, o których mowa w ust. 1, oraz kwotę
           dofinansowania jednego miejsca szkoleniowego w danym roku określa
           minister właściwy do spraw zdrowia, po zasięgnięciu opinii Naczelnej
           Rady Pielęgniarek i Położnych, i ogłasza w formie obwieszczenia w
           dzienniku urzędowym ministra właściwego do spraw zdrowia, w terminie
           do dnia 15 grudnia na rok następny, uwzględniając w szczególności
           zapotrzebowanie na specjalistów z poszczególnych dziedzin
           pielęgniarstwa i dziedzin mających zastosowanie w ochronie zdrowia.
         3. Wyboru organizatora kształcenia prowadzącego specjalizację
           finansowaną ze środków publicznych dokonuje minister właściwy do
           spraw zdrowia stosując przepisy ustawy z dnia 10 czerwca 1994 r. o
           zamówieniach publicznych (Dz.U. z 2002 r. Nr 72, poz. 664, Nr 113,
           poz. 984 i Nr 197, poz. 1661 oraz z 2003 r. Nr 2, poz. 16).
         4. Przepisy ust. 1-3 nie ograniczają możliwości odbywania
           specjalizacji poza limitem miejsc szkoleniowych, o których mowa w
           ust. 1, finansowanych ze środków publicznych.
      Art. 10x. 1. Minister właściwy do spraw zdrowia uznaje tytuł specjalisty
             uzyskany przez pielęgniarkę, położną w państwach członkowskich
             Unii Europejskiej za równoważny tytułowi specjalisty w określonej
             dziedzinie pielęgniarstwa albo dziedzinie mającej zastosowanie w
             ochronie zdrowia w Rzeczypospolitej Polskiej, jeżeli zakres
             programu kształcenia odbytego w państwach członkowskich Unii
             Europejskiej odpowiada zakresowi programu kształcenia wymaganemu
             do uzyskania tytułu specjalisty w Rzeczypospolitej Polskiej.
         2. Jeżeli zakres programu kształcenia odbytego w państwach
           członkowskich Unii Europejskiej nie odpowiada zakresowi programu
           kształcenia wymaganemu do uzyskania tytułu specjalisty w danej
           dziedzinie pielęgniarstwa albo dziedzinie mającej zastosowanie w
           ochronie zdrowia w Rzeczypospolitej Polskiej, minister właściwy do
           spraw zdrowia może uznać tytuł specjalisty uzyskany w państwach
           członkowskich Unii Europejskiej za równoważny tytułowi specjalisty w
           danej dziedzinie pielęgniarstwa albo dziedzinie mającej zastosowanie
           w ochronie zdrowia w Rzeczypospolitej Polskiej, uwzględniając
           posiadane przez pielęgniarkę, położną kwalifikacje zawodowe i
           doświadczenie zawodowe oraz po przeprowadzeniu testu sprawdzającego
           umiejętności lub odbyciu stażu adaptacyjnego.
         3. Staż adaptacyjny, o którym mowa w ust. 2, obejmuje wykonywanie czyn
           ności zawodowych pod nadzorem pielęgniarki, położnej posiadającej
           tytuł specjalisty w danej dziedzinie pielęgniarstwa albo dziedzinie
           mającej zastosowanie w ochronie zdrowia.
         4. Jeżeli dla tytułu specjalisty uzyskanego w państwach członkowskich
           Unii Europejskiej brak jest odpowiednika w Rzeczypospolitej
           Polskiej, minister właściwy do spraw zdrowia może uznać tytuł
           specjalisty uzyskany w państwach członkowskich Unii Europejskiej za
           równoważny tytułowi specjalisty w pokrewnej dziedzinie
           pielęgniarstwa albo dziedzinie mającej zastosowanie w ochronie
           zdrowia w Rzeczypospolitej Polskiej, jeżeli zakres programu
           kształcenia odbytego w państwach członkowskich Unii Europejskiej
           odpowiada w 70% zakresowi programu kształcenia wymaganemu do
           uzyskania tytułu specjalisty w Rzeczypospolitej Polskiej.
         5.  Jeżeli dla tytułu specjalisty uzyskanego w państwach członkowskich
           Unii Europejskiej brak jest odpowiednika w Rzeczypospolitej
           Polskiej, a program kształcenia odbytego w państwach członkowskich
           Unii Europejskiej odpowiada w zakresie od 40% do 70% zakresowi
           programu kształcenia wymaganemu do uzyskania tytułu specjalisty
           w określonej dziedzinie pielęgniarstwa albo dziedzinie mającej
           zastosowanie w ochronie zdrowia w Rzeczypospolitej Polskiej,
           minister właściwy do spraw zdrowia może uznać tytuł specjalisty
           uzyskany w państwach członkowskich Unii Europejskiej za równoważny
           tytułowi specjalisty w określonej dziedzinie pielęgniarstwa albo
           w dziedzinie mającej zastosowanie w ochronie zdrowia w Rzeczypos
           politej Polskiej po odbyciu przez pielęgniarkę, położną szkolenia
           uzupełniającego w zakresie programu tej specjalizacji.
         6.  Uznanie tytułu specjalisty uzyskanego w państwach członkowskich
           Unii Europejskiej za równoważny tytułowi specjalisty w określonej
           dziedzinie pielęgniarstwa albo dziedzinie mającej zastosowanie w
           ochronie zdrowia w Rzeczypospolitej Polskiej oraz odmowa uznania
           następuje w drodze decyzji administracyjnej.
         7.  Minister właściwy do spraw zdrowia, po zasięgnięciu opinii
           Naczelnej Rady Pielęgniarek i Położnych, uwzględniając aktualny stan
           wiedzy medycznej i kierując się koniecznością zachowania jasnych i
           obiektywnych kryteriów oceny, określi, w drodze rozporządzenia, tryb
           uznawania tytułu specjalisty uzyskanego przez pielęgniarkę, położną
           w państwach członkowskich Unii Europejskiej za równoważny tytułowi
           specjalisty w określonej dziedzinie pielęgniarstwa albo w dziedzinie
           mającej zastosowanie w ochronie zdrowia w Rzeczypospolitej Polskiej,
           w tym:
           1) warunki i tryb przeprowadzania testu sprawdzającego umiejętności
             oraz odbywania stażu adaptacyjnego, o których mowa w ust. 2 i 3,
           2) rodzaje dokumentów potwierdzających przebieg kształcenia i
             uzyskane specjalistyczne kwalifikacje uprawniające do posługiwania
             się tytułem specjalisty,
           3) wzór zaświadczenia o uznaniu tytułu specjalisty uzyskanego w
             państwach członkowskich Unii Europejskiej za równoważny tytułowi
             specjalisty w Rzeczypospolitej Polskiej.";
8)  w art. 20 dodaje się ust. 4-8 w brzmieniu:
   ,,4. Pielęgniarka, położna udzielająca świadczeń zdrowotnych w ramach
     indywidualnej praktyki, indywidualnej specjalistycznej praktyki lub
     grupowej praktyki pielęgniarek, położnych ma obowiązek prowadzenia
     indywidualnej dokumentacji medycznej pacjenta.
    5. Pielęgniarka, położna obowiązana do prowadzenia dokumentacji medycznej,
     o której mowa w ust 4, jest uprawniona do uzyskiwania i przetwarzania
     danych osobowych pacjenta, obejmujących:
     1) nazwisko i imię ( imiona),
     2) datę urodzenia,
     3) oznaczenie płci,
     4) adres zameldowania lub pobytu,
     5) numer PESEL, jeżeli został nadany, w przypadku noworodka - numer PESEL
       matki, w przypadku osób, które nie mają nadanego numeru PESEL - rodzaj i
       numer dokumentu potwierdzającego tożsamość,
     6) w przypadku gdy pacjentem jest osoba małoletnia - nazwisko i imiona jej
       rodziców lub jej przedstawiciela ustawowego, adres ich zameldowania lub
       pobytu,
     7) dane o stanie zdrowia oraz udzielonych przez pielęgniarkę, położną
       świadczeniach zdrowotnych.
   6. Pielęgniarka, położna udostępnia dokumentację medyczną, o której mowa w
     ust. 4, do wglądu oraz umożliwia sporządzenie z niej wypisów, odpisów lub
     kopii na koszt wnioskodawcy, z zastrzeżeniem ust. 7.
   7.  Udostępnienie dokumentacji medycznej, o której mowa w ust. 4, następuje
     na wniosek: pacjenta, jego przedstawiciela ustawowego, osoby upoważnionej
     przez pacjenta lub podmiotów uprawnionych na podstawie odrębnych
     przepisów, a w razie śmierci pacjenta - osoby upoważnionej przez pacjenta
     do uzyskiwania dokumentacji po jego zgonie.
   8.  Minister właściwy do spraw zdrowia, po zasięgnięciu opinii Naczelnej
     Rady Pielęgniarek i Położnych, określi, w drodze rozporządzenia, rodzaje
     dokumentacji medycznej, o której mowa w ust. 4, sposób jej prowadzenia i
     przechowywania oraz szczegółowe warunki jej udostępniania, uwzględniając w
     szczególności przeznaczenie dokumentacji, szczegółowe dane objęte
     dokumentowaniem oraz sposób udostępniania danych.";
9) w art. 25 w ust. 3 pkt 2 otrzymuje brzmienie:
   "2) posiada specjalizację w dziedzinie pielęgniarstwa lub dziedzinie mającej
     zastosowanie w ochronie zdrowia.";
10) po art. 25c dodaje się art. 25d w brzmieniu:
    "Art. 25d.  Minister właściwy do spraw zdrowia, po zasięgnięciu opinii
            Naczelnej Rady Pielęgniarek i Położnych, określi, w drodze
            rozporządzenia, szczegółowe warunki i tryb postępowania w sprawach
            wydawania zezwoleń i wpisu do rejestru indywidualnych praktyk,
            indywidualnych specjalistycznych praktyk i grupowych praktyk
            pielęgniarek i położnych oraz dane objęte wpisem do rejestru,
            uwzględniając w szczególności wzór wniosku o udzielenie zezwolenia
            i wpis do rejestru, dokumenty wymagane w postępowaniu, wzór
            zezwolenia i wzór zaświadczenia potwierdzającego wpis do
            rejestru.";
11) w art. 28 :
   a) ust. 1 otrzymuje brzmienie:
     "1. Za wydanie zezwolenia, o którym mowa w art. 25 ust. 1 i art. 25a ust.
       3, pielęgniarka, położna wnosi opłatę.",
   b) dodaje się ust. 3 w brzmieniu:
       "3. Minister właściwy do spraw zdrowia, po zasięgnięciu opinii Naczelnej
         Rady Pielęgniarek i Położnych, określi, w drodze rozporządzenia,
         wysokość opłaty za wydanie zezwolenia, o którym mowa w art. 25 ust. 1
         i art. 25a ust. 3, z uwzględnieniem kosztów związanych z postępowaniem
         w sprawie wydania zezwolenia oraz rodzaju praktyki objętej
         zezwoleniem.";
12) w art. 37 dotychczasową treść oznacza się jako ust. 1 i dodaje się ust. 2 w
  brzmieniu:
     "2. Zaświadczenie o prawie wykonywania zawodu wydane na podstawie
       przepisów obowiązujących przed dniem 28 grudnia 1999 r. traci moc po
       upływie terminu określonego w ust. 1.".
                                     Art. 2.
W ustawie z dnia 3 lutego 2001 r. o zmianie ustawy o zawodach pielęgniarki i
położnej (Dz.U. Nr 16, poz. 169) w art. 1 pkt 5 otrzymuje brzmienie:
  "5) po art. 10 dodaje się art. 10a w brzmieniu:
    "Art. 10a. 1. Pielęgniarka, położna, będąca obywatelem państwa
             członkowskiego Unii Europejskiej, ma prawo posługiwać się w języku
             oryginalnym tytułem uzyskanym w toku kształcenia akademickiego,
             używanym w państwie członkowskim swego pochodzenia lub państwie
             członkowskim, z którego przybywa, do którego jest uprawniona,
             jeżeli ten tytuł lub jego skrót nie jest tożsamy z tytułem
             zawodowym używanym na terytorium Rzeczypospolitej Polskiej, do
             którego pielęgniarka, położna nie jest uprawniona.
          2. Jeżeli tytuł uzyskany w toku kształcenia akademickiego przez
           pielęgniarkę położną będącą obywatelem państwa członkowskiego Unii
           Europejskiej nie jest tożsamy i może być mylony z tytułem zawodowym
           używanym na terytorium Rzeczypospolitej Polskiej, do którego
           pielęgniarka, położna nie jest uprawniona, w szczególności gdy jego
           uzyskanie wymaga na terytorium Rzeczypospolitej Polskiej dodatkowego
           wykształcenia, którego pielęgniarka, położna, będąca obywatelem
           państwa członkowskiego, nie posiada, może posługiwać się tytułem
           używanym w państwie członkowskim swego pochodzenia lub państwie
           członkowskim, z którego przybywa, w języku oryginalnym, przy
           jednoczesnym zamieszczeniu obok tytułu nazwy instytucji lub komisji
           egzaminacyjnej, która go nadała.";".
                                     Art. 3.
1. Szkoła wyższa, w tym wyższa szkoła zawodowa, począwszy od roku akademickiego
  2003/2004, może prowadzić wyższe studia zawodowe na kierunku pielęgniarstwo
  lub położnictwo, obejmujące co najmniej 4 semestry, przeznaczone dla
  pielęgniarek, położnych, które posiadają świadectwo dojrzałości i ukończyły
  liceum medyczne lub szkołę policealną albo szkołę pomaturalną, kształcącą w
  zawodzie pielęgniarki, położnej.
2. Studia, o których mowa w ust. 1, są prowadzone w systemie dziennym, zaocznym
  lub wieczorowym.
3. Szkoła wyższa, w tym wyższa szkoła zawodowa, może określić warunki
  zaliczania studentom praktyki, biorąc pod uwagę miejsce zatrudnienia i staż
  pracy w zawodzie pielęgniarki, położnej.
4. Absolwent studiów, o których mowa w ust. 1, na kierunku pielęgniarstwo
  uzyskuje tytuł zawodowy licencjata pielęgniarstwa, a studiów na kierunku
  położnictwo - tytuł zawodowy licencjata położnictwa.
5. Uchwała senatu określająca zasady i tryb przyjmowania na studia, o których
  mowa w ust. 1, na rok akademicki 2003/2004, jest podawana do publicznej
  wiadomości w sposób określony w statucie szkoły wyższej, w tym wyższej szkoły
  zawodowej, do dnia 31 maja 2003 r.
6. Ostatnia rekrutacja na studia, o których mowa w ust. 1, zostanie
  przeprowadzona na rok akademicki 2010/2011.
                                        
                                     Art. 4.
Limity miejsc szkoleniowych, o których mowa w art. 10w ust. 2 ustawy, o której
mowa w art. 1 niniejszej ustawy, w brzmieniu nadanym niniejszą ustawą, na rok
2003 oraz kwotę dofinansowania jednego miejsca szkoleniowego w roku 2003
minister właściwy do spraw zdrowia ogłosi w terminie 2 miesięcy od dnia wejścia
w życie niniejszej ustawy.
                                        
                                     Art. 5.
Wydane przed dniem wejścia w życie ustawy zezwolenia na wykonywanie
indywidualnej, indywidualnej specjalistycznej oraz grupowej praktyki
pielęgniarek i położnych są równoważne zezwoleniom na wykonywanie indywidualnej,
indywidualnej specjalistycznej oraz grupowej praktyki pielęgniarek i położnych,
wydanym według wzoru określonego w przepisach wydanych na podstawie art. 25d
ustawy, o której mowa w art. 1 niniejszej ustawy, w brzmieniu nadanym niniejszą
ustawą.
                                        
                                     Art. 6.
1. Kształcenie podyplomowe pielęgniarek i położnych rozpoczęte przed dniem
  wejścia w życie ustawy jest prowadzone na dotychczasowych zasadach, do czasu
  jego zakończenia.
2. Dotychczasowe przepisy wykonawcze wydane na podstawie art. 6 ustawy, o
  której mowa w art. 1 niniejszej ustawy, zachowują moc do czasu wydania
  przepisów wykonawczych na podstawie art. 6 ustawy, o której mowa w art. 1
  niniejszej ustawy, w brzmieniu nadanym niniejszą ustawą.
                                        
                                     Art. 7.
Ustawa wchodzi w życie po upływie 14 dni od dnia ogłoszenia.
 
