



Dz.U. z 1997 r. Nr 111, poz. 722
                                   
                                    
                                    
                                    
                                    
                                 USTAWA
                        z dnia 31 lipca 1997 r.
                                    
 o zmianie ustawy o podatku od towarów i usług oraz o podatku akcyzowym
                                    
                                    
                                Art. 1.
W ustawie z dnia 8 stycznia 1993 r. o podatku od towarów i usług oraz o podatku
akcyzowym (Dz.U. Nr 11, poz. 50, Nr 28, poz. 127 i Nr 129, poz. 599, z 
1994 r. Nr 132, poz. 670, z 1995 r. Nr 44, poz. 231 i Nr 142, poz. 702 i 703 
oraz z 1996 r. Nr 137, poz. 640) wprowadza się następujące zmiany:
 
 1) w art. 4:
    a) pkt 3 i 4 otrzymują brzmienie:
          "3) imporcie towarów - rozumie się przez to przywóz towarów 
             na polski obszar celny, w tym również w wykonaniu czynności
             określonych w art. 16,
           4) eksporcie towarów - rozumie się przez to potwierdzony 
             przez graniczny urząd celny wywóz towarów z polskiego obszaru
             celnego w wykonaniu czynności określonych w art. 2 
             ust. 1 i 3,",
    b) w pkt 10 kropkę zastępuje się przecinkiem i dodaje pkt 11 w brzmieniu:
          "11) Kodeksie celnym - rozumie się przez to ustawę z dnia 9 
              stycznia 1997 r. - Kodeks celny (Dz.U. Nr 23, poz. 117).";
 2) w art. 5 w ust. 1:
    a) pkt 3 otrzymuje brzmienie:
          "3) na których ciąży obowiązek uiszczenia cła, również w przypadku
             gdy, na podstawie odrębnych przepisów, importowany 
             towar jest zwolniony od cła albo cło na towar zostało zawieszone
             w części lub w całości albo zastosowano preferencyjną,
             obniżoną, lub zerową stawkę celną, lub",
    b) po pkt 3 dodaje się pkt 3a w brzmieniu:
         "3a) uprawnione do korzystania z procedury celnej obejmującej 
             uszlachetnianie czynne, odprawę czasową, przetwarzanie 
             pod kontrolą celną, w tym również osoby, na które, zgodnie 
             z odrębnymi przepisami, zostały przeniesione prawa i obowiązki
             związane z tymi procedurami, lub,";
 3) w art. 6:
    a) ust. 7 otrzymuje brzmienie:
          "7. Obowiązek podatkowy w imporcie towarów powstaje z chwilą
             powstania długu celnego, z zastrzeżeniem ust. 7a.",
    b) po ust. 7 dodaje się ust. 7a w brzmieniu:
         "7a. W przypadku objęcia towarów procedurą celną: uszlachetniania
             czynnego, odprawy czasowej, przetwarzania pod 
             kontrolą celną, obowiązek podatkowy z tytułu importu towarów
             powstaje z chwilą objęcia towarów tą procedurą.";
 4) w art. 7:
    a) w ust. 1:
       - pkt 4 otrzymuje brzmienie:
          "4) import towarów zwolnionych od cła na podstawie art. 190 § 
             1 pkt 1-33, 36, 38-40 oraz § 2 i 3 Kodeksu celnego,",
       - po pkt 4 dodaje się pkt 4a i 4b w brzmieniu:
         "4a) import towarów objętych procedurą uszlachetniania czynnego
             w systemie zawieszeń w rozumieniu przepisów Kodeksu 
             celnego, z wyjątkiem wyrobów akcyzowych wymienionych w 
             poz. 13-15, 17 i 19 załącznika nr 6,
          4b) import towarów objętych procedurą odprawy czasowej z całkowitym
             zwolnieniem od cła,",
    b) skreśla się ust. 1a,
    c) ust. 2 otrzymuje brzmienie:
          "2. Zwolnień, o których mowa w ust. 1 pkt 4, 4a i 4b, nie stosuje
             się, jeżeli na podstawie przepisów Kodeksu celnego powstaje
             obowiązek uiszczenia cła.";
 5) art. 11 otrzymuje brzmienie:
       "Art. 11. 1. Podatnicy, o których mowa w art. 5 ust 1 pkt 3 i 3a, są 
                obowiązani do obliczenia i wykazania w zgłoszeniu celnym
                kwoty podatku od towarów i usług oraz podatku 
                akcyzowego, z uwzględnieniem obowiązujących stawek.
              2. Organ celny jest obowiązany do sprawdzenia kwoty podatków
                wykazanych przez podatnika w zgłoszeniu celnym.
                Jeżeli kwoty podatków zostały wykazane przez podatnika
                nieprawidłowo, organ celny oblicza te kwoty w 
                prawidłowej wysokości i wykazuje je w zgłoszeniu celnym.
                Do należności podatkowych stosuje się odpowiednio
                przepisy Kodeksu celnego dotyczące powiadamiania 
                dłużnika o wysokości należności wynikających z długu 
                celnego.
              3. Podatnik jest obowiązany w terminie 7 dni, licząc od 
                dnia jego powiadomienia przez organ celny o wysokości 
                należności podatkowych do wpłacenia kwot obliczonych 
                podatków.
              4. W przypadkach nie wymienionych w ust. 1-3 podatnik 
                jest obowiązany do zapłaty kwoty należnych podatków w 
                terminie i na warunkach określonych dla uiszczenia cła.
              5. Organ celny jest obowiązany do poboru podatków należnych
                z tytułu importu towarów oraz wpłaty kwoty tych 
                podatków  na rachunek urzędu skarbowego, właściwego 
                ze względu na siedzibę organu celnego, za okresy pięciodniowe,
                w terminie 5 dni po upływie każdego okresu.
              6. Jeżeli na podstawie przepisów Kodeksu celnego organ 
                celny dokonuje zabezpieczenia kwoty wynikającej z długu
                celnego, to zabezpieczeniu, w trybie stosowanym przy 
                zabezpieczeniu należności celnych, podlega również 
                kwota podatku od towarów i usług oraz podatku akcyzowego.
                Zabezpieczenia podatków dokonuje się w pełnej
                wysokości.";
 6) art. 11a otrzymuje brzmienie:
       "Art. 11a. W zakresie nie uregulowanym w art. 4 pkt 3 i 4, art. 5 ust. 
              1 pkt  3 i 3a, art. 6 ust. 7 i 7a oraz art. 11 stosuje się odpowiednio
              przepisy Kodeksu celnego dotyczące poboru cła, 
              z wyjątkiem przepisów dotyczących przedłużenia terminu 
              zapłaty, odroczenia płatności oraz innych ułatwień płatniczych
              przewidzianych w tym Kodeksie.";
 7) po art. 11a dodaje się art. 11b i 11c w brzmieniu:
       "Art. 11b. Jeżeli podatnik kwestionuje obliczenie podatków z tytułu 
              importu towarów, o którym mowa w art. 11 ust. 2, lub istnienie
              obowiązku podatkowego, może on, w terminie miesiąca
              od dnia pobrania tych podatków przez organ celny, 
              wystąpić do organu podatkowego, właściwego dla podatnika,
              z żądaniem wydania decyzji w sprawie sprostowania obliczenia
              podatku lub uznania nieistnienia obowiązku podatkowego
              oraz w sprawie zwrotu niesłusznie pobranej kwoty.
       Art. 11c. 1. Jeżeli organ celny nie pobrał podatku lub pobrał podatek
                w kwocie niższej od należnej, właściwy dla podatnika 
                organ podatkowy wydaje decyzję ustalającą podatek w 
                prawidłowej wysokości.
              2. Podatnik jest obowiązany zapłacić różnicę między podatkiem
                wynikającym z decyzji organu podatkowego, o 
                której mowa w ust. 1, a podatkiem pobranym przez organ
                celny, w terminie 14 dni od daty otrzymania tej 
                decyzji.
              3. W razie stwierdzenia w toku kontroli, że wartość celna 
                towaru została zaniżona, wydanie decyzji, o której mowa 
                w ust. 1, może nastąpić po wydaniu przez właściwy organ
                celny stosownej decyzji.
              4. Organ celny  jest obowiązany przesyłać kopie decyzji 
                mających wpływ na wysokość kwot podatków należnych 
                z tytułu importu towarów do urzędu skarbowego właściwego
                dla podatnika.
              5. Różnica, o której mowa w ust. 2, dotycząca podatku od 
                towarów i usług stanowi podatek   naliczony w rozumieniu
                art. 19 ust. 2.";
 8) w art. 15:
    a) ust. 4 otrzymuje brzmienie:
          "4. Podstawą opodatkowania w imporcie towarów jest wartość 
             celna powiększona o należne cło. Jeżeli przedmiotem importu
             są towary opodatkowane podatkiem akcyzowym, podstawą
             opodatkowania jest wartość celna powiększona o należne 
             cło i podatek akcyzowy. W przypadku towarów objętych 
             procedurą uszlachetniania biernego, podstawą opodatkowania
             jest różnica między wartością towarów wywiezionych czasowo,
             a wartością produktów kompensacyjnych dopuszczonych
             do obrotu powiększona o należne cło.",
    b) po ust. 4 dodaje się ust. 4a w brzmieniu:
         "4a. Podstawą opodatkowania w imporcie towarów objętych procedurą
             odprawy czasowej z częściowym zwolnieniem od cła 
             jest wartość celna powiększona o cło, które byłoby należne, 
             gdyby towary te były objęte procedurą dopuszczenia do obrotu.";
 9) w art. 19 ust. 2 i 3 otrzymują brzmienie:
      "2. Kwotę podatku naliczonego stanowi suma kwot podatku określonych
         w fakturach stwierdzających nabycie towarów i usług, z 
         uwzględnieniem rabatów określonych w art. 15 ust. 2, a w przypadku
         importu - suma kwot podatku wynikająca z dokumentu celnego,
         z uwzględnieniem kwot wynikających z decyzji, o których 
         mowa w art. 11b.
       3. Obniżenie kwoty podatku należnego, o której mowa w ust. 1, następuje
         w rozliczeniu za miesiąc, w którym podatnik otrzymał fakturę,
         rachunek uproszczony w przypadku określonym w art. 14 
         ust. 3 lub dokument celny, albo w miesiącu następnym.";
10) w art. 29:
     a) po ust. 2 dodaje się ust. 2b i 2c w brzmieniu:
       "2b. Podatnicy, którzy rozpoczną ewidencjonowanie obrotu i kwot 
         podatku należnego w obowiązujących terminach, mogą odliczyć 
         od tego podatku kwotę wydatkowaną na zakup każdej z kas rejestrujących
         w wysokości 50% jej ceny zakupu (bez podatku od towarów
         i usług), nie więcej jednak niż 2500 zł.
       2c. W przypadku, gdy podatnik, który rozpoczął ewidencjonowanie 
         obrotu w obowiązujących terminach i wykonuje wyłącznie czynności
         zwolnione od podatku lub jest podatnikiem zwolnionym od 
         podatku na podstawie art. 14 ust. 1, 5 lub 6 urząd skarbowy dokonuje
         zwrotu kwoty określonej w ust. 2b na rachunek bankowy 
         podatnika w terminie do 25 dnia od daty złożenia wniosku przez 
         podatnika.";
    b) w ust. 3 pkt 1 otrzymuje brzmienie:
          "1) ustali szczegółowe zasady, warunki i tryb odliczania od podatku
             należnego (zwrotu) kwoty, o której mowa w ust. 2b i 
             2c,";
11) w art. 36 w ust. 2 dodaje się zdanie drugie w brzmieniu:
        "W przypadku towarów objętych procedurą uszlachetniania biernego,
         podstawą opodatkowania jest różnica między wartością towarów
         wywiezionych czasowo za granicę, a wartością celną produktów
         kompensacyjnych dopuszczonych do obrotu powiększona 
         o należne cło.";
12) w art. 39 w ust. 1 w pkt 5 wyrazy "na czas oznaczony" zastępuje się wyrazami
   ", które zostały objęte procedurą uszlachetniania czynnego".
                                    
                                Art. 2.
Ustawa wchodzi w życie z dniem 1 stycznia 1998 r.
                                    
                                    
