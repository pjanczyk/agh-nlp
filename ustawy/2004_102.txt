

Tekst ustawy ustalony ostatecznie po
rozpatrzeniu poprawek Senatu
 
 
 
USTAWA
z dnia 30 maja 2014 r.
 
o zmianie ustawy o inwestycjach w zakresie
terminalu regazyfikacyjnego 
skroplonego gazu ziemnego w Świnoujściu oraz ustawy 
o gospodarce nieruchomościami
 
 
Art. 1. 
W ustawie z dnia 24 kwietnia 2009 r. o
inwestycjach w zakresie terminalu regazyfikacyjnego skroplonego gazu ziemnego w
Świnoujściu (Dz. U. Nr 84, poz. 700, z 2010 r. Nr 57, poz. 358 oraz z 2012 r.
poz. 951) wprowadza się następujące zmiany:
1)   w art. 2:
a)   ust. 1 otrzymuje brzmienie:
„1. Inwestycje w zakresie terminalu
realizują: Urząd Morski w Szczecinie, Zarząd Morskich Portów Szczecin i
Świnoujście spółka akcyjna z siedzibą w Szczecinie, Operator Gazociągów Przesyłowych
GAZ‑SYSTEM spółka akcyjna z siedzibą w Warszawie oraz Polskie LNG spółka
akcyjna z siedzibą w Świnoujściu.”,
b)   w ust. 2 pkt 4 otrzymuje brzmienie:
„4) Polskie LNG spółka akcyjna z siedzibą w Świnoujściu:
budowa, w tym rozbudowa, nadbudowa oraz przebudowa terminalu.”;
2)   w art. 6:
a)   w ust. 1:
–    pkt 6 otrzymuje brzmienie:
„6) decyzję o środowiskowych uwarunkowaniach
wydaną zgodnie z ustawą z dnia 3 października 2008 r. o udostępnianiu informacji
o środowisku i jego ochronie, udziale społeczeństwa w ochronie środowiska oraz
o ocenach oddziaływania na środowisko (Dz. U. z 2013 r. poz. 1235 i 1238 oraz z
2014 r. poz. 587), z uwzględnieniem art. 19 – jeżeli jest ona wymagana;”,
–    uchyla się pkt 7,
–    pkt 8 otrzymuje brzmienie:
„8) mapy z projektami podziału nieruchomości,
w przypadku konieczności dokonania podziału nieruchomości, sporządzone zgodnie
z przepisami ustawy z dnia 21 sierpnia 1997 r. o gospodarce nieruchomościami
oraz ustawy z dnia 17 maja 1989 r. – Prawo geodezyjne i kartograficzne;”,
–    pkt 10 otrzymuje brzmienie:
„10)    wskazanie ujawnionych ograniczonych
praw rzeczowych obciążających nieruchomości wskazane zgodnie z pkt 9;”,
–    w pkt 13 kropkę zastępuje się średnikiem
i dodaje się pkt 14 w brzmieniu:
„14)    wypisy z rejestru gruntów wraz z
wyrysami z mapy ewidencyjnej dla terenu objętego wnioskiem.”,
b)   w ust. 3:
–    pkt 4 otrzymuje brzmienie:
„4) organu właściwego w sprawach terenów
zagrożonych osuwaniem się mas ziemnych – w odniesieniu do terenów zagrożonych
osuwaniem się mas ziemnych;”,
–    pkt 7 otrzymuje brzmienie:
„7) dyrektora właściwej regionalnej dyrekcji
Państwowego Gospodarstwa Leśnego Lasy Państwowe – w odniesieniu do gruntów leśnych
stanowiących własność Skarbu Państwa;”,
–    po pkt 7 dodaje się pkt 7a w brzmieniu:
„7a)    właściwego organu nadzoru nad
gospodarką leśną – w odniesieniu do gruntów leśnych innych niż określone w pkt
7;”,
–    w pkt 14 kropkę zastępuje się średnikiem
i dodaje się pkt 15 w brzmieniu:
„15)    ministra obrony narodowej – w
odniesieniu do inwestycji mogących oddziaływać na tereny zamknięte niezbędne
dla obronności państwa, ustalone na podstawie ustawy z dnia 17 maja 1989 r. –
Prawo geodezyjne i kartograficzne oraz na ich strefy ochronne, o których mowa w
ustawie z dnia 27 marca 2003 r. o planowaniu i zagospodarowaniu przestrzennym
(Dz. U. z 2012 r. poz. 647, z późn. zm.[1])).”;
3)   w art. 8:
a)   w ust. 1:
–    pkt 1 otrzymuje brzmienie:
„1) wnioskodawcę, wysyłając zawiadomienie na
adres wskazany we wniosku;”,
–    pkt 3 otrzymuje brzmienie:
„3) pozostałe strony, w drodze obwieszczenia
w urzędzie wojewódzkim i urzędach gmin właściwych ze względu na lokalizację
inwestycji w zakresie terminalu, na stronach internetowych urzędu
wojewódzkiego, a także w prasie o zasięgu ogólnopolskim; w obwieszczeniu
zamieszcza się oznaczenia nieruchomości objętych wnioskiem według katastru nieruchomości
oraz numery ksiąg wieczystych, które zgodnie z danymi zawartymi w ich dziale
pierwszym są prowadzone dla tych nieruchomości, a także informację o miejscu, w
którym strony mogą zapoznać się z aktami sprawy;”,
b)   po ust. 1 dodaje się ust. 1a w
brzmieniu:
„1a. W przypadku nieuregulowanego stanu
prawnego nieruchomości objętych wnioskiem o wydanie decyzji o ustaleniu
lokalizacji inwestycji w zakresie terminalu lub braku w katastrze nieruchomości
danych pozwalających na ustalenie danych osobowych, w szczególności adresu
zamieszkania, właściciela lub użytkownika wieczystego nieruchomości, do zawiadomienia
właściciela lub użytkownika
wieczystego o wszczęciu postępowania o ustalenie lokalizacji inwestycji w
zakresie terminalu, przepis ust. 1 pkt 3 stosuje się odpowiednio.”,
c)   ust. 3 otrzymuje brzmienie:
„3. W przypadku gdy po doręczeniu
zawiadomienia, o którym mowa w ust. 1, nastąpi:
1)  zbycie własności lub prawa użytkowania
wieczystego nieruchomości objętej wnioskiem o wydanie decyzji o ustaleniu lokalizacji
inwestycji w zakresie terminalu,
2)  przeniesienie własności lub prawa
użytkowania wieczystego nieruchomości objętej wnioskiem, o którym mowa w pkt 1,
wskutek innego zdarzenia prawnego
– nabywca, a w
przypadku, o którym mowa w pkt 1, nabywca i zbywca, są obowiązani do zgłoszenia
właściwemu wojewodzie danych nowego właściciela lub użytkownika wieczystego.”,
d)   po ust. 3 dodaje się ust. 3a w
brzmieniu:
„3a. Niedokonanie zgłoszenia zgodnie z ust. 3
i prowadzenie postępowania bez udziału nowego właściciela lub użytkownika wieczystego
nie stanowi podstawy do wznowienia postępowania.”;
4)   art. 11 otrzymuje brzmienie:
„Art.
11. 1.         Nieuregulowany stan prawny nieruchomości objętych wnioskiem o
wydanie decyzji o ustaleniu lokalizacji inwestycji w zakresie terminalu lub
brak danych w katastrze nieruchomości pozwalających na ustalenie danych
osobowych, w szczególności adresu zamieszkania, właściciela lub użytkownika
wieczystego nieruchomości, nie stanowi przeszkody do wszczęcia i prowadzenia
postępowania o ustalenie lokalizacji inwestycji w zakresie terminalu oraz
wydania i doręczenia decyzji o ustaleniu lokalizacji inwestycji w zakresie terminalu
oraz zawiadomienia o jej wydaniu.
2. Przez nieuregulowany stan prawny należy
rozumieć także sytuację, kiedy dotychczasowy właściciel lub użytkownik wieczysty
nieruchomości nie żyje, a spadkobiercy nie wykazali prawa do spadku.”;
5)   w art. 12:
a)   w ust. 1 zdanie drugie otrzymuje
brzmienie:
„Właścicielom i użytkownikom wieczystym
nieruchomości objętych decyzją o ustaleniu lokalizacji inwestycji w zakresie
terminalu zawiadomienie o wydaniu decyzji wysyła się na adres określony w
katastrze nieruchomości ze skutkiem doręczenia.”,
b)   po ust. 1 dodaje się ust. 1a w
brzmieniu:
„1a. W przypadku nieuregulowanego stanu
prawnego nieruchomości objętych decyzją o ustaleniu lokalizacji inwestycji w
zakresie terminalu lub braku w katastrze nieruchomości danych pozwalających na
ustalenie danych osobowych, w szczególności adresu zamieszkania, właściciela
lub użytkownika wieczystego nieruchomości, do zawiadomienia właściciela lub
użytkownika wieczystego o decyzji o ustaleniu lokalizacji inwestycji w zakresie
terminalu, przepis ust. 1 zdanie pierwsze stosuje się odpowiednio.”,
c)   ust. 3 otrzymuje brzmienie:
„3. Przepisy ust. 1, 1a i 2 stosuje się
odpowiednio do doręczenia decyzji o ustaleniu lokalizacji inwestycji w zakresie
terminalu wydanej przez organ wyższego stopnia i zawiadomienia stron o jej wydaniu.”;
6)   w art. 14:
a)   po ust. 1 dodaje się ust. 1a w
brzmieniu:
„1a. Wpisy, o których mowa w ust. 1,
dokonywane są na wniosek złożony przez właściwego wojewodę.”,
b)   ust. 2 otrzymuje brzmienie:
„2. Decyzja o ustaleniu lokalizacji
inwestycji w zakresie terminalu wiąże zarządcę drogi wydającego zezwolenie na
zajęcie pasa drogowego w celu umieszczenia w pasie drogowym uzbrojenia terenu,
wchodzącego w skład inwestycji w zakresie terminalu. Zarządca drogi wydaje
zezwolenie w terminie 21 dni od dnia złożenia wniosku.”;
7)   w art. 15:
a)   ust. 4 otrzymuje brzmienie:
„4. Do postępowania w sprawie pozwolenia na
budowę inwestycji w zakresie terminalu przepisy art. 5 ust. 3, art. 7, art. 8
ust. 1 i 1a, art. 9 oraz art. 12 stosuje się odpowiednio.”,
b)   dodaje się ust. 6 i 7 w brzmieniu:
„6. Do inwestycji w zakresie terminalu nie
stosuje się przepisu art. 32 ust. 1 pkt 3 Prawa budowlanego.
7. Zmiana oznaczenia w katastrze
nieruchomości, dotycząca nieruchomości objętej decyzją o ustaleniu lokalizacji
inwestycji w zakresie terminalu, dokonana po wydaniu tej decyzji, wynikająca w
szczególności z podziału nieruchomości, scalenia i podziału nieruchomości,
scalenia i wymiany gruntów lub aktualizacji operatu ewidencyjnego, nie stanowi
przeszkody do wydania decyzji o pozwoleniu na budowę.”;
8)   art. 16 i art. 17 otrzymują brzmienie:
„Art.
16. 1. W pozwoleniu na budowę inwestycji w zakresie terminalu wojewoda zezwala,
w zakresie niezbędnym do realizacji inwestycji, na usunięcie drzew lub krzewów
znajdujących się na nieruchomościach objętych decyzją o ustaleniu lokalizacji inwestycji
w zakresie terminalu. Zezwolenie nie jest wymagane na usunięcie drzew lub
krzewów, o których mowa w art. 83 ust. 6 ustawy z dnia 16 kwietnia 2004 r. o
ochronie przyrody. Do inwestycji w zakresie terminalu nie stosuje się przepisów
rozdziału 4 ustawy z dnia 16 kwietnia 2004 r. o ochronie przyrody, z wyjątkiem
art. 84–89 tej ustawy.
2. Wniosek o wydanie pozwolenia na budowę
inwestycji w zakresie terminalu w przypadku, o którym mowa w ust. 1, dodatkowo
zawiera:
1)   inwentaryzację znajdujących się na
terenie objętym wnioskiem drzew i krzewów, na usunięcie których wymagane jest
zezwolenie, z wyszczególnieniem gatunku, obwodu pnia drzewa mierzonego na
wysokości 130 cm oraz przeznaczenia i dotychczasowego sposobu wykorzystania
terenu, na którym rosną drzewa i krzewy;
2)   plan gospodarki zielenią, jako część
projektu zagospodarowania działki lub terenu, w którym określa się przyczynę i
termin zamierzonego usunięcia drzew lub krzewów, wielkość powierzchni, z której
zostaną usunięte krzewy, oraz informacje dotyczące planowanego zastąpienia ich
innymi drzewami lub krzewami.
3.  Wojewoda może w pozwoleniu na budowę
inwestycji w zakresie terminalu nałożyć obowiązek przesadzenia we wskazane
miejsce drzew lub krzewów objętych zezwoleniem na usunięcie lub zastąpienia ich
innymi drzewami lub krzewami, w liczbie nie mniejszej niż liczba usuwanych
drzew lub krzewów.
Art. 17.
1. Pozwolenie na użytkowanie inwestycji w zakresie terminalu wydaje wojewoda na
zasadach i w trybie uregulowanym w Prawie budowlanym, z uwzględnieniem przepisów
niniejszej ustawy. Przepis art. 5 ust. 3 stosuje się odpowiednio.
2. Wojewoda obowiązany jest przeprowadzić
obowiązkową kontrolę przed upływem 14 dni od dnia otrzymania wniosku o wydanie
pozwolenia na użytkowanie. O terminie obowiązkowej kontroli wojewoda zawiadamia
inwestora w terminie 7 dni od dnia otrzymania wniosku.”;
9)   w art. 18:
a)   w ust. 1 zdanie pierwsze otrzymuje
brzmienie:
„Jeżeli realizacja inwestycji w zakresie
terminalu wymaga wydania pozwolenia wodnoprawnego, pozwolenie to wydaje
marszałek województwa w terminie nie dłuższym niż 30 dni od dnia złożenia
wniosku o jego wydanie.”,
b)   ust. 2 otrzymuje brzmienie:
„2. Stan prawny nieruchomości, o których mowa
w art. 132 ust. 2 pkt 2 lit. c ustawy z dnia 18 lipca 2001 r. – Prawo wodne,
ustala się na podstawie ksiąg wieczystych, a siedziby i adresy właścicieli i
użytkowników wieczystych określa się według katastru nieruchomości. Przepisy
art. 8 ust. 1 i 1a, art. 11 i art. 12 stosuje się odpowiednio.”,
c)   po ust. 2 dodaje się ust. 2a i 2b w
brzmieniu:
„2a. Przepis art. 127 ust. 7a ustawy z dnia
18 lipca 2001 r. – Prawo wodne ma zastosowanie również w tych postępowaniach, w
których liczba stron nie przekracza 20. Do stron, o których mowa w art. 127
ust. 7a pkt 3 i 4 tej ustawy, stosuje się przepis art. 49 Kodeksu postępowania
administracyjnego.
2b. W sprawach określonych w ust. 1, w
stosunku do:
1)  wnioskodawcy, stosuje się odpowiednio przepis
art. 8 ust. 1 pkt 1;
2)  strony, o której mowa w art. 127 ust. 7a
pkt 2 ustawy z dnia 18 lipca 2001 r. – Prawo wodne, stosuje się odpowiednio przepisy
art. 8 ust. 1 pkt 2 i ust. 1a oraz art. 12.”,
d)   w ust. 3 zdanie pierwsze otrzymuje
brzmienie:
„W przypadku niewydania decyzji w terminie, o
którym mowa w ust. 1, organ wyższego stopnia wymierza marszałkowi województwa,
w drodze postanowienia, na które przysługuje zażalenie, karę w wysokości 1.000
zł za każdy dzień zwłoki.”;
10)  w art. 20:
a)   ust. 2 otrzymuje brzmienie:
„2. Linie rozgraniczające teren ustalone
decyzją o ustaleniu lokalizacji inwestycji w zakresie terminalu stanowią linie
podziału nieruchomości w zakresie, w jakim inwestor wystąpił o zatwierdzenie
podziału nieruchomości, przedstawiając mapy, o których mowa w art. 6 ust. 1 pkt
8.”,
b)   dodaje się ust. 14 w brzmieniu:
„14. Z dniem wydania decyzji o ustaleniu
lokalizacji inwestycji w zakresie terminalu inwestor uzyskuje prawo do
dysponowania nieruchomościami, o których mowa w ust. 3 i 12 oraz w art. 24 ust.
1, na cele budowlane niezbędne do realizacji i eksploatacji inwestycji w zakresie
terminalu.”;
11)  w art. 22 ust. 1
otrzymuje brzmienie:
„1. Decyzja o ustaleniu lokalizacji
inwestycji w zakresie terminalu stanowi podstawę do wydania przez wojewodę
decyzji o wygaśnięciu trwałego zarządu ustanowionego na nieruchomościach
wskazanych w treści decyzji zgodnie z art. 10 ust. 1 pkt 8, przeznaczonych na
inwestycję w zakresie terminalu, stanowiących własność Skarbu Państwa lub zarządu
w odniesieniu do gruntów w zarządzie Państwowego Gospodarstwa Leśnego Lasy
Państwowe, z wyłączeniem nieruchomości położonych na terenie parków
narodowych.”;
12)  w art. 23:
a)   ust. 2 otrzymuje brzmienie:
„2. Jeżeli w terminie 2 miesięcy od dnia, w
którym decyzja o ustaleniu lokalizacji inwestycji w zakresie terminalu stała
się ostateczna, nie dojdzie do uzgodnienia, o którym mowa w ust. 1, wysokość odszkodowania
ustala wojewoda w drodze decyzji, w terminie 30 dni od dnia wszczęcia postępowania.”,
b)   ust. 7 otrzymuje brzmienie:
„7. Odszkodowania z tytułu wygaśnięcia
ograniczonych praw rzeczowych w wysokości ustalonej zgodnie z ust. 3, wypłaca
się osobom, którym te prawa przysługiwały.”,
c)   ust. 12 otrzymuje brzmienie:
„12. Organem właściwym do wypłaty odszkodowań
jest wojewoda. Inwestor, na podstawie odrębnego porozumienia zawartego z wojewodą,
może pokryć koszty ustalenia wysokości odszkodowań.”;
13)  art. 24 otrzymuje
brzmienie:
„Art.
24. 1. W odniesieniu do nieruchomości objętych decyzją o ustaleniu lokalizacji
inwestycji w zakresie terminalu, wskazanych zgodnie z art. 10 ust. 1 pkt 8, w
celu zapewnienia prawa do wejścia na teren nieruchomości dla prowadzenia na
nich budowy inwestycji w zakresie terminalu, a także prac związanych z
konserwacją lub usuwaniem awarii, wojewoda w decyzji o ustaleniu lokalizacji
inwestycji w zakresie terminalu ograniczy, za odszkodowaniem, sposób korzystania
z nieruchomości przez udzielenie zezwolenia na zakładanie i przeprowadzenie na
nieruchomości ciągów drenażowych, przewodów i urządzeń służących do przesyłania
płynów, pary, gazów i energii elektrycznej oraz urządzeń łączności publicznej i
sygnalizacji, a także innych podziemnych, naziemnych lub nadziemnych obiektów i
urządzeń niezbędnych do korzystania z tych przewodów i urządzeń. Przepisy art.
124 ust. 2 i 4–7 ustawy z dnia 21 sierpnia 1997 r. o gospodarce nieruchomościami
stosuje się odpowiednio, z uwzględnieniem przepisów niniejszej ustawy.
2. Decyzje w zakresie odszkodowania wydaje
wojewoda. Obowiązek zapłaty odszkodowania obciąża inwestora. Inwestor, na
podstawie odrębnego porozumienia zawartego z wojewodą, pokrywa koszty ustalenia
wysokości odszkodowań.
3. Przepis ust. 1 stosuje się z
uwzględnieniem warunków wejścia na teren określonych w wydanej decyzji o
środowiskowych uwarunkowaniach realizacji inwestycji w zakresie terminalu, o
ile jest ona wymagana.”;
14)  w art. 27:
a)   w ust. 2 zdanie pierwsze otrzymuje
brzmienie:
„Jeżeli w terminie 30 dni od dnia, w którym
wydano decyzję o pozwoleniu na budowę inwestycji w zakresie terminalu, nie
dojdzie do zawarcia porozumienia, o którym mowa w ust. 1, termin oraz warunki
wycinki drzew lub krzewów oraz ich uprzątnięcia ustala wojewoda w drodze
decyzji.”,
b)   dodaje się ust. 5 w brzmieniu:
„5. Przepis ust. 4 stosuje się odpowiednio do
nieruchomości objętych pozwoleniem na budowę inwestycji w zakresie terminalu,
innych niż nieruchomości, o których mowa w ust. 1.”;
15)  po art. 37 dodaje
się art. 37a w brzmieniu:
„Art.
37a. Wojewoda jest organem egzekucyjnym prowadzącym egzekucję obowiązków o charakterze
niepieniężnym wynikających z decyzji, o których mowa w art. 5 ust. 1, art. 15
ust. 1 i art. 27 ust. 2.”;
16)  w art. 38 w pkt
2:
a)   lit. d otrzymuje brzmienie:
„d) budowa gazociągu Lwówek – Odolanów wraz z
infrastrukturą niezbędną do jego obsługi na terenie województw wielkopolskiego
i dolnośląskiego,”,
b)   lit. f otrzymuje brzmienie:
„f)   budowa gazociągu Gustorzyn – Włocławek
– Gdynia wraz z infrastrukturą niezbędną do jego obsługi na terenie województw
pomorskiego i kujawsko-pomorskiego,”,
c)   w lit. j kropkę zastępuje się
przecinkiem i dodaje się lit. k–za w brzmieniu:
„k) budowa gazociągu Hermanowice –
Strachocina – Pogórska Wola – Tworzeń – Tworóg – Odolanów wraz z infrastrukturą
niezbędną do jego obsługi na terenie województw podkarpackiego, świętokrzyskiego,
małopolskiego, śląskiego, opolskiego i wielkopolskiego,
l)    budowa gazociągu Hermanowice – Jarosław
– Głuchów – Pogórska Wola wraz z infrastrukturą niezbędną do jego obsługi na
terenie województw podkarpackiego i małopolskiego,
m) budowa gazociągu Tworóg – Kędzierzyn –
Zdzieszowice – Wrocław wraz z infrastrukturą niezbędną do jego obsługi na
terenie województw śląskiego, opolskiego i dolnośląskiego,
n)  budowa gazociągu Skoczów – Komorowice –
Oświęcim – Tworzeń wraz z infrastrukturą niezbędną do jego obsługi na terenie
województw małopolskiego i śląskiego,
o)  budowa gazociągu Legnica – Polkowice –
Żary wraz z infrastrukturą niezbędną do jego obsługi na terenie województw
dolnośląskiego i lubuskiego,
p)  budowa gazociągu Kotowo – Zielona Góra
wraz z infrastrukturą niezbędną do jego obsługi na terenie województw
lubuskiego i wielkopolskiego,
q)  budowa gazociągu Rembelszczyzna – Wronów
– Rozwadów – Strachocina wraz z infrastrukturą niezbędną do jego obsługi na terenie
województw mazowieckiego, lubelskiego i podkarpackiego,
r)   budowa gazociągu Rembelszczyzna – Mory –
Wola Karczewska wraz z infrastrukturą niezbędną do jego obsługi na terenie województwa
mazowieckiego,
s)   budowa gazociągu Gustorzyn – Łódź –
Piotrków Trybunalski – Tworóg wraz z infrastrukturą niezbędną do jego obsługi
na terenie województw kujawsko-pomorskiego, mazowieckiego, łódzkiego i
śląskiego,
t)    budowa gazociągu Wronów – Kozienice –
Radom – Piotrków Trybunalski – Odolanów wraz z infrastrukturą niezbędną do jego
obsługi na terenie województw lubelskiego, mazowieckiego, łódzkiego i
wielkopolskiego,
u)  budowa gazociągu Płońsk – Olsztyn wraz z
infrastrukturą niezbędną do jego obsługi na terenie województw mazowieckiego i
warmińsko-mazurskiego,
v)   budowa międzysystemowego gazociągu
stanowiącego połączenie systemów przesyłowych Rzeczypospolitej Polskiej i
Republiki Czeskiej wraz z infrastrukturą niezbędną do jego obsługi na terenie
województw opolskiego i śląskiego,
w)  budowa międzysystemowego gazociągu
stanowiącego połączenie systemów przesyłowych Rzeczypospolitej Polskiej i
Republiki Słowackiej wraz z infrastrukturą niezbędną do jego obsługi na terenie
województw podkarpackiego i małopolskiego,
x)   budowa międzysystemowego gazociągu
stanowiącego połączenie systemów przesyłowych Rzeczypospolitej Polskiej i
Republiki Litewskiej wraz z infrastrukturą niezbędną do jego obsługi na terenie
województw mazowieckiego, podlaskiego i warmińsko-mazurskiego,
y)   budowa gazociągów o średnicy nie
mniejszej niż 200 mm i maksymalnym ciśnieniu roboczym (MOP) nie mniejszym niż
5,5 MPa łączących sieć przesyłową z jednostkami wytwórczymi lub jednostkami
kogeneracji w rozumieniu ustawy z dnia 10 kwietnia 1997 r. – Prawo energetyczne
o mocy przyłączeniowej nie mniejszej niż 5000 m³/h wraz z infrastrukturą
niezbędną do ich obsługi,
z)   budowa tłoczni gazu niezbędnych do
funkcjonowania gazociągów, o których mowa w lit. a–y, o przepustowości nie
mniejszej niż 50 000 m³/h wraz z infrastrukturą niezbędną do ich obsługi,
za) budowa instalacji magazynowych gazu, w
tym bezzbiornikowego magazynowania gazu ziemnego, o pojemności czynnej nie mniejszej
niż 250 mln m3 wraz z infrastrukturą niezbędną do ich obsługi.”;
17) art. 41 otrzymuje
brzmienie:
„Art.
41. W przypadku inwestycji towarzyszących właściwy organ rozpatruje wniosek o
wydanie koncesji na podziemne bezzbiornikowe magazynowanie substancji w
terminie 21 dni od dnia złożenia wniosku. Przepis art. 7 ust. 3 stosuje się
odpowiednio.”.
 
Art. 2. 
W ustawie z dnia 21 sierpnia 1997 r. o
gospodarce nieruchomościami (Dz. U. z 2014 r. poz. 518 i 659) w art. 37 w ust.
2 w pkt 14 kropkę zastępuje się średnikiem i dodaje się pkt 15 w brzmieniu:
„15) jest zbywana na
rzecz inwestora realizującego inwestycję w zakresie terminalu lub inwestycję
towarzyszącą zgodnie z przepisami ustawy z dnia 24 kwietnia 2009 r. o
inwestycjach w zakresie terminalu regazyfikacyjnego skroplonego gazu ziemnego w
Świnoujściu (Dz. U. Nr 84, poz. 700, z 2010 r. Nr 57, poz. 358, z 2012 r. poz.
951 oraz z 2014 r. poz. …).”.
 
Art. 3. 
1. Do postępowań dotyczących inwestycji w
zakresie terminalu lub inwestycji towarzyszących, o których mowa w art. 2 ust.
2 i art. 38 ustawy zmienianej w art. 1 w brzmieniu dotychczasowym, wszczętych i
niezakończonych przed dniem wejścia w życie niniejszej ustawy, stosuje się
przepisy dotychczasowe, z wyłączeniem art. 8 ust. 3 i 3a oraz art. 16 ust. 1
ustawy zmienianej w art. 1, które do postępowań takich stosuje się w brzmieniu
nadanym niniejszą ustawą.
2. Niewymagalne w dniu wejścia w życie
niniejszej ustawy opłaty za usunięcie drzew i krzewów, o których mowa w art. 83
ust. 6 ustawy z dnia 16 kwietnia 2004 r. o ochronie przyrody (Dz. U. z 2013 r.
poz. 627, 628 i 842), znajdujących się na nieruchomościach objętych decyzją, o
której mowa w art. 5 ust. 1 ustawy zmienianej w art. 1, umarza się z dniem
wejścia w życie niniejszej ustawy.
 
Art. 4. 
Przepisy art. 8 ust. 3 i 3a ustawy zmienianej
w art. 1, w brzmieniu nadanym niniejszą ustawą, stosuje się do nabywcy prawa
własności lub prawa użytkowania wieczystego nieruchomości objętej wnioskiem o
wydanie decyzji, o której mowa w art. 5 ust. 1 ustawy zmienianej w art. 1,
który po doręczeniu poprzedniemu właścicielowi lub użytkownikowi wieczystemu
tej nieruchomości zawiadomienia, o którym mowa w art. 8 ust. 1 ustawy
zmienianej w art. 1 w brzmieniu dotychczasowym, a przed dniem wejścia w życie
niniejszej ustawy, uzyskał, wskutek innego zdarzenia prawnego niż określone w
art. 8 ust. 3 pkt 1 ustawy zmienianej w art. 1 w brzmieniu nadanym niniejszą
ustawą, prawo własności lub prawo użytkowania wieczystego tej nieruchomości.
 
Art. 5. 
Termin na zawarcie porozumienia, o którym
mowa w art. 27 ust. 2 zdanie pierwsze ustawy zmienianej w art. 1, w przypadku
decyzji o pozwoleniu na budowę inwestycji w zakresie terminalu, która:
1)   stała się ostateczna przed dniem wejścia
w życie niniejszej ustawy, wynosi miesiąc od dnia, w którym decyzja ta stała
się ostateczna;
2)   nie jest ostateczna w dniu wejścia w
życie niniejszej ustawy, wynosi miesiąc od dnia wejścia w życie niniejszej
ustawy.
 
Art. 6. 
1. Maksymalny limit wydatków z budżetu
państwa przeznaczonych na wykonywanie zadań przejętych przez wojewodów wynosi:
1)   w 2014 r. – 0 zł;
2)   w 2015 r. – 300 000 zł;
3)   w 2016 r. – 21 510 000 zł;
4)   w 2017 r. – 10 140 000 zł;
5)   w 2018 r. – 21 050 000 zł;
6)   w 2019 r. – 13 840 000 zł;
7)   w 2020 r. – 3 000 000 zł;
8)   w 2021 r. – 1 500 000 zł;
9)   w 2022 r. – 6 080 000 zł;
10)    w 2023 r. – 0
zł.
2. Minister właściwy do spraw Skarbu Państwa
monitoruje wykorzystanie limitu wydatków, o którym mowa w ust. 1, oraz wdraża
mechanizmy korygujące, o których mowa w ust. 3.
3. W przypadku gdy wielkość wydatków po
pierwszym półroczu danego roku budżetowego wyniesie więcej niż 65% limitu
wydatków przewidzianych na dany rok, dysponent środków obniża wielkość środków
przeznaczonych na wydatki w drugim półroczu o kwotę stanowiącą różnicę pomiędzy
wielkością tego limitu a kwotą przekroczenia wydatków.
4. W przypadku gdy wielkość wydatków w
poszczególnych miesiącach zgodna jest z planem finansowym, przepisu ust. 3 nie
stosuje się.
 
Art. 7. 
Ustawa wchodzi w życie po upływie 14 dni od
dnia ogłoszenia.
 
 
 
                                                                                              MARSZAŁEK
SEJMU
 
 
 
                                                                                                    /
– / Ewa Kopacz
 




[1])    Zmiany
tekstu jednolitego wymienionej ustawy zostały ogłoszone w Dz. U. z 2012 r. poz.
951 i 1445, z 2013 r. poz. 21, 405, 1238 i 1446 oraz z 2014 r. poz. 379. 
