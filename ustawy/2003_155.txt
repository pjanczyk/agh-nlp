



Dz.U. z 2003 r. Nr 17, poz. 155
                                                                                
                                                                                
                                        
                                        
                                        
                                  U S T A W A
                           z dnia 10 stycznia 2003 r.
        o zmianie ustawy - Kodeks postępowania karnego, ustawy - Przepisy
      wprowadzające Kodeks postępowania karnego, ustawy o świadku koronnym
                  oraz ustawy o ochronie informacji niejawnych
                                        
                                        
                                     Art. 1.
W ustawie z dnia 6 czerwca 1997 r. - Kodeks postępowania karnego (Dz.U. Nr 89,
poz. 555, z 1999 r. Nr 83, poz. 931, z 2000 r. Nr 50, poz. 580, Nr 62, poz. 717,
Nr 73, poz. 852 i Nr 93, poz. 1027, z 2001 r. Nr 98, poz. 1071, Nr 106, poz.
1149 oraz z 2002 r. Nr 74, poz. 676) wprowadza się następujące zmiany:
1) w art. 5 w § 1 wyrazy "orzeczeniem sądu" zastępuje się wyrazem "wyrokiem";
2) w art. 11 dodaje się § 3 w brzmieniu:
     "§ 3. Postępowanie umorzone na podstawie § 1 można wznowić w wypadku
         uchylenia lub istotnej zmiany treści prawomocnego wyroku, z powodu
         którego zostało ono umorzone.";
3) w art. 15 § 1 otrzymuje brzmienie:
     "§ 1. Policja i inne organy w zakresie postępowania karnego wykonują
       polecenia sądu i prokuratora oraz prowadzą pod nadzorem prokuratora
       śledztwo lub dochodzenie w granicach określonych w ustawie.";
4) w art. 19 w § 3 wyrazy "nie przekraczającej najniższego miesięcznego
  wynagrodzenia" zastępuje się wyrazami "do 3000 złotych";
5) w art. 20 § 2 otrzymuje brzmienie:
     "§ 2. W razie rażącego naruszenia obowiązków procesowych przez oskarżyciela
       publicznego lub prowadzącego postępowanie przygotowawcze sąd zawiadamia
       bezpośredniego przełożonego osoby, która dopuściła się uchybienia; w
       stosunku do Policji oraz innych organów postępowania przygotowawczego
       uprawnienie takie przysługuje również prokuratorowi.";
6) po art. 23 dodaje się art. 23a w brzmieniu:
    "Art. 23a. § 1. Sąd, a w postępowaniu przygotowawczym prokurator, może z
              inicjatywy lub za zgodą pokrzywdzonego i oskarżonego, skierować
              sprawę do instytucji lub osoby godnej zaufania w celu
              przeprowadzenia postępowania mediacyjnego między pokrzywdzonym i
              oskarżonym.
           § 2. Postępowanie mediacyjne nie powinno trwać dłużej niż miesiąc, a
              jego okresu nie wlicza się do czasu trwania postępowania
              przygotowawczego.
           § 3. Postępowania mediacyjnego nie może prowadzić osoba, co do której
              w konkretnej sprawie zachodzą okoliczności określone w art. 4042,
czynny zawodowo sędzia, prokurator, adwokat, radca prawny, a
              także aplikant do tychże zawodów albo inna osoba zatrudniona w
              sądzie, prokuraturze lub innej instytucji uprawnionej do ścigania
              przestępstw.
           § 4. Instytucja lub osoba godna zaufania sporządza, po
              przeprowadzeniu postępowania mediacyjnego, sprawozdanie z jego
              przebiegu i wyników.
           § 5. Minister Sprawiedliwości określi, w drodze rozporządzenia,
              warunki, jakim powinny odpowiadać instytucje i osoby uprawnione
              do przeprowadzenia mediacji, sposób ich powoływania i
              odwoływania, zakres i warunki udostępniania akt instytucjom i
              osobom uprawnionym do przeprowadzenia mediacji oraz sposób i tryb
              postępowania mediacyjnego, mając na uwadze potrzebę skutecznego
              przeprowadzenia tego postępowania.";
7) art. 25 otrzymuje brzmienie:
    "Art. 25. § 1. Sąd okręgowy orzeka w pierwszej instancji w sprawach o
             następujące przestępstwa:
           1) o zbrodnie określone w Kodeksie karnym oraz w ustawach
             szczególnych,
           2) o występki określone w rozdziałach XVI i XVII oraz w art. 140142,
148 § 4, art. 149, 150 § 1, art. 151-154, 156 § 3, art. 158 §
             3, art. 163 § 3 i 4, art. 165 § 1, 3 i 4, art. 166 § 1, art. 173 §
             3 i 4, art. 185 § 2, art. 210 § 2, art. 252 oraz 253 § 2 Kodeksu
             karnego,
           3) o występki, które z mocy przepisu szczególnego należą do
             właściwości sądu okręgowego.
        § 2. Sąd apelacyjny, na wniosek sądu rejonowego, może przekazać do
           rozpoznania sądowi okręgowemu, jako sądowi pierwszej instancji,
           sprawę o każde przestępstwo, ze względu na szczególną wagę lub
           zawiłość sprawy.
        § 3. Sąd okręgowy rozpoznaje ponadto środki odwoławcze od orzeczeń i
           zarządzeń wydanych w pierwszej instancji w sądzie rejonowym oraz
           inne sprawy przekazane mu przez ustawę.";
8) w art. 26 wyrazy "w sądzie wojewódzkim" zastępuje się wyrazami "w sądzie
  okręgowym";
9) w art. 28 w § 3 skreśla się wyrazy "25 lat pozbawienia wolności albo";
10) w art. 29 w § 2 skreśla się wyrazy "25 lat pozbawienia wolności albo";
11) w art. 30 w § 1 wyrazy "sąd wojewódzki" zastępuje się wyrazami "sąd
  okręgowy";
12) w art. 32 § 3 otrzymuje brzmienie:
  "§3. Jeżeli nie można ustalić właściwości miejscowej sądu według przepisów
     poprzedzających, sprawę rozpoznaje sąd właściwy dla dzielnicy Śródmieście
     miasta stołecznego Warszawy.";
13) w art. 40 w § 1:
   a) w pkt 6 skreśla się wyrazy "w niższej instancji",
   b) w pkt 7 skreśla się wyrazy "lub stwierdzono jego nieważność",
   c) uchyla się pkt 8,
   d) w pkt 9 kropkę zastępuje się przecinkiem i dodaje się pkt 10 w brzmieniu:
         "10) prowadził mediację.";
14) art. 47 otrzymuje brzmienie:
      "Art. 47. § 1. Przepisy art. 40 § 1 pkt 1-4, 6 i 10, § 2 oraz art. 41 i
             42 stosuje się odpowiednio do prokuratora, innych osób
             prowadzących postępowanie przygotowawcze oraz innych oskarżycieli
             publicznych.
         § 2. Osoby wymienione w § 1 ulegają również wyłączeniu, jeżeli brały
           udział w sprawie jako obrońca, pełnomocnik, przedstawiciel społeczny
           albo przedstawiciel ustawowy strony.";
15) po art. 49 dodaje się art. 49a w brzmieniu:
    "Art. 49a. Jeżeli nie wytoczono powództwa cywilnego, pokrzywdzony, a także
            prokurator, może aż do zakończenia pierwszego przesłuchania
            pokrzywdzonego na rozprawie głównej złożyć wniosek, o którym mowa w
            art. 46 § 1 Kodeksu karnego.";
16) w art. 51 dodaje się § 3 w brzmieniu:
     "§ 3. Jeżeli pokrzywdzonym jest osoba nieporadna, w szczególności ze względu
         na wiek lub stan zdrowia, jego prawa może wykonywać osoba, pod której
         pieczą pokrzywdzony pozostaje.";
17) art. 52 otrzymuje brzmienie:
    "Art. 52. § 1. W razie śmierci pokrzywdzonego prawa, które by mu
             przysługiwały, mogą wykonywać osoby najbliższe, a w wypadku ich
             braku lub nieujawnienia - prokurator, działając z urzędu.
        § 2. W wypadku gdy organ prowadzący postępowanie dysponuje informacjami
           o osobach najbliższych dla pokrzywdzonego, powinien pouczyć o
           przysługujących uprawnieniach co najmniej jedną z nich.";
18) w art. 56 dodaje się § 4 w brzmieniu:
  "§ 4. Oskarżyciel posiłkowy, który nie bierze udziału w postępowaniu z przyczyn
     określonych w § 1, może przedstawić sądowi na piśmie swoje stanowisko w
     terminie 7 dni od daty doręczenia postanowienia.";
19) w art. 65 w § 1 w pkt 5 na końcu kropkę zastępuje się przecinkiem i dodaje
  się pkt 6 w brzmieniu:
     "6) złożono wniosek, o którym mowa w art. 46 § 1 Kodeksu karnego.";
20) art. 72 otrzymuje brzmienie:
   "Art. 72. § 1. Oskarżony ma prawo do korzystania z bezpłatnej pomocy
            tłumacza, jeżeli nie włada w wystarczającym stopniu językiem
            polskim.
        § 2. Tłumacza należy wezwać do czynności z udziałem oskarżonego, o
           którym mowa w § 1.
        § 3. Oskarżonemu, o którym mowa w § 1, postanowienie o przedstawieniu,
           uzupełnieniu lub zmianie zarzutów, akt oskarżenia oraz orzeczenie
           podlegające zaskarżeniu lub kończące postępowanie doręcza się wraz z
           tłumaczeniem; za zgodą oskarżonego można poprzestać na ogłoszeniu
           przetłumaczonego orzeczenia kończącego postępowanie, jeżeli nie
           podlega ono zaskarżeniu.";
21) w art. 74:
   a) w § 2:
     - w pkt 1 wyrazy " w szczególności wolno" zastępuje się wyrazami "wolno
       także w szczególności",
     - w pkt 2 po wyrazach "pobraniu krwi" dodaje się przecinek oraz wyraz
       "włosów",
   b) § 3 otrzymuje brzmienie:
         "§ 3. W stosunku do osoby podejrzanej można dokonać badań lub czynności,
             o których mowa w § 2 pkt 1, a także, przy zachowaniu wymagań
             określonych w § 2 pkt 2, pobrać krew, włosy lub wydzieliny
             organizmu.",
   c) § 4 otrzymuje brzmienie:
         "§ 4. Minister Sprawiedliwości, w porozumieniu z ministrem właściwym do
             spraw zdrowia, określi, w drodze rozporządzenia, szczegółowe
             warunki i sposób poddawania oskarżonego oraz osoby podejrzanej
             badaniom, a także dokonywania z ich udziałem czynności, o których
             mowa w § 2 pkt 1 oraz w § 3, mając na uwadze, by gromadzenie,
             utrwalanie i analiza materiału dowodowego dokonywane były zgodnie
             z aktualną wiedzą w zakresie kryminalistyki i medycyny sądowej.";
22) w art. 75:
   a) w § 2 wyrazy "można sprowadzić go przymusowo" zastępuje się wyrazami
     "można zatrzymać go i sprowadzić przymusowo",
   b) dodaje się § 3 w brzmieniu:
         "§ 3. Przepisy art. 246 stosuje się odpowiednio. Zażalenie na
             postanowienie sądu rozpoznaje ten sam sąd w składzie trzech
             sędziów.";
23) w art. 78 w § 2 wyrazy "nie istniały" zastępuje się wyrazami "nie istnieją";
24) w art. 79:
   a) w § 1 w pkt 3 na końcu przecinek zastępuje się kropką oraz uchyla się pkt
     4,
   b) § 4 otrzymuje brzmienie:
     "§ 4. Jeżeli w toku postępowania biegli lekarze psychiatrzy stwierdzą, że
         poczytalność oskarżonego zarówno w chwili popełnienia zarzucanego mu
         czynu, jak i w czasie postępowania nie budzi wątpliwości, udział
         obrońcy w dalszym postępowaniu nie jest obowiązkowy. Prezes sądu, a na
         rozprawie sąd, może wówczas cofnąć wyznaczenie obrońcy.";
25) art. 80 otrzymuje brzmienie:
     "Art. 80. Oskarżony musi mieć obrońcę w postępowaniu przed sądem okręgowym
           jako sądem pierwszej instancji, jeżeli zarzucono mu zbrodnię lub
           jest pozbawiony wolności. W takim wypadku udział obrońcy w rozprawie
           głównej jest obowiązkowy, a w rozprawie apelacyjnej i kasacyjnej,
           jeżeli prezes sądu lub sąd uzna to za konieczne.";
26) w art. 81 dotychczasową treść oznacza się jako § 1 i dodaje się § 2 w
  brzmieniu:
     "§ 2. Na uzasadniony wniosek oskarżonego lub jego obrońcy prezes sądu
         właściwego do rozpoznania sprawy może wyznaczyć nowego obrońcę w
         miejsce dotychczasowego.";
27) w art. 84:
   a) w § 2 zdanie drugie otrzymuje brzmienie:
      "Jeżeli jednak czynności należy dokonać poza siedzibą lub miejscem
       zamieszkania obrońcy z urzędu, prezes sądu, przed którym ma być dokonana
       czynność, a w postępowaniu przygotowawczym prezes sądu rejonowego
       miejsca czynności, na uzasadniony wniosek dotychczasowego obrońcy
       wyznacza dla dokonania tej czynności innego obrońcę spośród miejscowych
       adwokatów.",
   b) § 3 otrzymuje brzmienie:
     "§ 3. Obrońca wyznaczony z urzędu w postępowaniu kasacyjnym lub w
       postępowaniu o wznowienie postępowania powinien sporządzić i podpisać
       kasację lub wniosek o wznowienie postępowania albo poinformować na
       piśmie sąd, że nie stwierdził podstaw do wniesienia kasacji lub wniosku
       o wznowienie postępowania.";
28) w art. 85 dodaje się § 3 w brzmieniu:
      "§ 3. W postępowaniu przygotowawczym uprawnienia sądu określone w § 2
         przysługują prezesowi sądu właściwego do rozpoznania sprawy.";
29) w art. 88:
   a) § 2 otrzymuje brzmienie:
       "§ 2. Pełnomocnikiem instytucji państwowej, samorządowej lub społecznej
           może być również radca prawny.",
   b) w § 3 skreśla się wyraz "jej";
30) w art. 93 § 3 otrzymuje brzmienie:
     "§ 3. W postępowaniu przygotowawczym postanowienia i zarządzenia wydaje
       prokurator oraz inny uprawniony organ, a sąd - w wypadkach
       przewidzianych w ustawie.";
31) art. 96 otrzymuje brzmienie:
    "Art. 96. § 1. Strony oraz osoby niebędące stronami, jeżeli ma to znaczenie
             dla ochrony ich praw lub interesów, mają prawo wziąć udział w
             posiedzeniu wówczas, gdy ustawa tak stanowi, chyba że ich udział
             jest obowiązkowy.
        § 2. W pozostałych wypadkach mają one prawo wziąć udział w posiedzeniu,
           jeżeli się stawią, chyba że ustawa stanowi inaczej.";
32) w art. 100 § 6 otrzymuje brzmienie:
     "§ 6. Po ogłoszeniu lub przy doręczeniu orzeczenia należy pouczyć
       uczestników postępowania o przysługującym im prawie, terminie i sposobie
       wniesienia środka zaskarżenia lub o tym, że orzeczenie nie podlega
       zaskarżeniu. Oskarżonego, o którym mowa w art. 335 lub 387, należy także
       pouczyć o treści art. 443 w związku z art. 434 § 3.";
33) uchyla się art. 101-104;
34) w art. 107 § 2 otrzymuje brzmienie:
     "§ 2. Za orzeczenia co do roszczeń majątkowych uważa się również orzeczenia
         nakładające obowiązek naprawienia szkody lub zadośćuczynienia za
         doznaną krzywdę oraz nawiązkę orzeczoną na rzecz pokrzywdzonego,
         jeżeli nadają się one do egzekucji w myśl przepisów Kodeksu
         postępowania cywilnego.";
35) w art. 115 w § 2 dodaje się zdanie drugie w brzmieniu:
      "W sprawach rozpoznawanych w składzie dwóch sędziów i trzech ławników
       uzasadnienie podpisują obaj sędziowie, chyba że zgłoszono zdanie
       odrębne.";
36) w art. 117:
   a) po § 2 dodaje się § 2a w brzmieniu:
        "§ 2a. Usprawiedliwienie nieobecności z powodu choroby wymaga
             przedstawienia zaświadczenia, wystawionego przez uprawnionego
             lekarza, potwierdzającego niemożność stawienia się na wezwanie lub
             zawiadomienie organu prowadzącego postępowanie.",
   b) § 4 otrzymuje brzmienie:
         "§ 4. Minister Sprawiedliwości, w porozumieniu z ministrem właściwym do
             spraw zdrowia, określi, w drodze rozporządzenia, warunki i tryb
             usprawiedliwiania niestawiennictwa oskarżonych, świadków i innych
             uczestników postępowania z powodu choroby oraz sposób wyznaczania
             lekarzy uprawnionych do wystawiania zaświadczeń potwierdzających
             niemożność stawienia się na wezwanie lub zawiadomienie organu
             prowadzącego postępowanie, mając na uwadze konieczność zapewnienia
             nieodpłatności przeprowadzenia badania i wystawienia zaświadczenia
             przez lekarza oraz dostępności takich badań dla osoby badanej.";
37) w art. 125 wyraz "dochodzenia" zastępuje się wyrazami "postępowania
  przygotowawczego";
38) w art. 131:
   a) § 1 otrzymuje brzmienie:
          "§ 1. Wezwania, zawiadomienia oraz inne pisma, od których daty
             doręczenia biegną terminy, doręcza się przez pocztę lub inny
             uprawniony podmiot zajmujący się doręczaniem korespondencji albo
             pracownika organu wysyłającego, a w razie niezbędnej konieczności
             - przez Policję.",
   b) dodaje się § 3 w brzmieniu:
          "§ 3. Jeżeli istnieje obowiązek doręczenia postanowienia, przepis § 2
             stosuje się odpowiednio. Należy jednak zawsze doręczyć je temu
             pokrzywdzonemu, który w zawitym terminie 7 dni od dnia ogłoszenia
             o to się zwróci.";
39) w art. 132 dodaje się § 3 w brzmieniu:
      "§ 3. Pismo może być także doręczone za pośrednictwem telefaksu lub poczty
          elektronicznej. W takim wypadku dowodem doręczenia jest potwierdzenie
          transmisji danych.";
40) w art. 133 § 2 otrzymuje brzmienie:
   "§ 2. O pozostawieniu pisma w myśl § 1 doręczający umieszcza zawiadomienie w
     skrzynce do doręczania korespondencji bądź na drzwiach mieszkania adresata
     lub w innym widocznym miejscu ze wskazaniem, gdzie i kiedy pismo
     pozostawiono oraz że należy je odebrać w ciągu 7 dni; w razie
     bezskutecznego upływu tego terminu, należy czynność zawiadomienia
     powtórzyć jeden raz; tak samo należy postąpić w razie doręczenia pisma
     administracji domu, dozorcy domu lub sołtysowi.";
41) art. 138 otrzymuje brzmienie:
    "Art. 138. Strona, a także osoba niebędąca stroną, której prawa zostały
            naruszone, przebywająca za granicą, ma obowiązek wskazać adresata
            dla doręczeń w kraju; w razie nieuczynienia tego pismo wysłane na
            ostatnio znany adres w kraju albo, jeżeli adresu tego nie ma,
            załączone do akt sprawy uważa się za doręczone.";
42) w art. 139:
   a) uchyla się § 2,
   b) § 3 otrzymuje brzmienie:
         "§ 3. Przepis § 1 nie dotyczy pism wysłanych po raz pierwszy po
             prawomocnym uniewinnieniu oskarżonego.";
43) art. 141 otrzymuje brzmienie:
   "Art. 141. Minister Sprawiedliwości, w porozumieniu z ministrem właściwym do
           spraw łączności, określi, w drodze rozporządzenia, szczegółowe
           zasady i tryb doręczania pism sądowych, mając na uwadze konieczność
           zapewnienia sprawnego toku postępowania, a także właściwej
           realizacji gwarancji procesowych jego uczestników.";
44) w art. 143 w § 1 pkt 10 otrzymuje brzmienie:
  "10) przebieg posiedzenia sądu, jeżeli stawią się na nim uprawnione osoby
     albo ich obecność jest obowiązkowa,";
45) w art. 145 § 1 otrzymuje brzmienie:
     "§ 1. Jeżeli czynność procesową utrwala się za pomocą stenogramu, protokół
         można ograniczyć do zapisu najbardziej istotnych oświadczeń osób
         biorących w niej udział. Stenograf przekłada stenogram na pismo
         zwykłe, przy czym czyni wzmiankę, jakim posługiwał się systemem;
         pierwopis stenogramu oraz jego przekład stają się załącznikami do
         protokołu.";
46) w art. 147:
   a) § 3 otrzymuje brzmienie:
         "§ 3. Jeżeli czynność procesową utrwala się za pomocą urządzenia
             rejestrującego obraz lub dźwięk, protokół można ograniczyć do
             zapisu najbardziej istotnych oświadczeń osób biorących w niej
             udział. Zapis obrazu lub dźwięku, a także przekład zapisu dźwięku
             stają się załącznikami do protokołu.",
   b) § 5 otrzymuje brzmienie:
         "§ 5. Minister Sprawiedliwości określi, w drodze rozporządzenia, rodzaje
             urządzeń i środków technicznych służących do utrwalania obrazu lub
             dźwięku dla celów procesowych oraz sposób przechowywania,
             odtwarzania i kopiowania zapisów, mając na uwadze konieczność
             właściwego zabezpieczenia utrwalonego obrazu lub dźwięku przed
             utratą dowodu, jego zniekształceniem lub nieuprawnionym
             ujawnieniem.";
47) w art. 148 § 2 otrzymuje brzmienie:
     "§ 2. Wyjaśnienia, zeznania, oświadczenia i wnioski oraz stwierdzenia
         określonych okoliczności przez organ prowadzący postępowanie
         zamieszcza się w protokole z możliwą dokładnością. Osoby biorące
         udział w czynności mają prawo żądać zamieszczenia w protokole z pełną
         dokładnością wszystkiego, co dotyczy ich praw lub interesów.";
48) w art. 151 dotychczasową treść oznacza się jako § 1 i dodaje się § 2 w
  brzmieniu:
  "§ 2. Jeżeli protokół nie został należycie podpisany bezpośrednio po
     zakończeniu czynności, brakujące podpisy mogą być złożone później, ze
     wskazaniem daty ich złożenia i przyczyn opóźnienia.";
49) w art. 156:
   a) w § 1 po wyrazie "Stronom" dodaje się przecinek i wyrazy "podmiotowi
     określonemu w art. 416",
   b) § 2 otrzymuje brzmienie:
         "§ 2. Na wniosek oskarżonego lub jego obrońcy wydaje się odpłatnie
             kserokopie dokumentów z akt sprawy. Kserokopie takie można wydać
             odpłatnie, na wniosek, również innym stronom, podmiotowi
             określonemu w art. 416, pełnomocnikom i przedstawicielom
             ustawowym.",
   c) w § 3 po wyrazach "zarządzić wydanie" dodaje się wyraz "odpłatnie",
   d) w § 5 wyrazy "wydaje odpisy uwierzytelnione" zastępuje się wyrazami
     "wydaje odpłatnie uwierzytelnione odpisy lub kserokopie",
   e) dodaje się § 6 w brzmieniu:
         "§ 6. Minister Sprawiedliwości określi, w drodze rozporządzenia,
             wysokość opłaty za wydanie kserokopii dokumentów oraz
             uwierzytelnionych odpisów z akt sprawy, mając na uwadze koszty
             wykonania takich kserokopii.";
50) w art. 164 dodaje się zdanie czwarte w brzmieniu:
      "Strony mają prawo wziąć udział w posiedzeniu.";
51) w art. 167 po wyrazach "na wniosek stron" dodaje się przecinek oraz wyrazy
  "podmiotu określonego w art. 416";
52) w art. 170 w § 1 w pkt 4 na końcu kropkę zastępuje się przecinkiem i dodaje
  się pkt 5 w brzmieniu:
   "5) wniosek dowodowy w sposób oczywisty zmierza do przedłużenia
     postępowania.";
53) art. 171 otrzymuje brzmienie:
   "Art. 171. § 1. Osobie przesłuchiwanej należy umożliwić swobodne
             wypowiedzenie się w granicach określonych celem danej czynności, a
             dopiero następnie można zadawać pytania zmierzające do
             uzupełnienia, wyjaśnienia lub kontroli wypowiedzi.
         § 2. Prawo zadawania pytań mają, prócz organu przesłuchującego, strony,
           obrońcy, pełnomocnicy, biegli oraz podmiot określony w art. 416.
           Pytania zadaje się osobie przesłuchiwanej bezpośrednio, chyba że
           organ przesłuchujący zarządzi inaczej.
         § 3. Jeżeli osoba przesłuchiwana nie ukończyła 15 lat, czynności z jej
           udziałem powinny być, w miarę możliwości, przeprowadzone w obecności
           przedstawiciela ustawowego lub faktycznego opiekuna, chyba że dobro
           postępowania stoi temu na przeszkodzie.
         § 4. Nie wolno zadawać pytań sugerujących osobie przesłuchiwanej treść
           odpowiedzi.
         § 5. Niedopuszczalne jest:
           1) wpływanie na wypowiedzi osoby przesłuchiwanej za pomocą przymusu
             lub groźby bezprawnej,
           2) stosowanie hipnozy albo środków chemicznych lub technicznych
             wpływających na procesy psychiczne osoby przesłuchiwanej albo
             mających na celu kontrolę nieświadomych reakcji jej organizmu w
             związku z przesłuchaniem.
         § 6. Organ przesłuchujący uchyla pytania określone w § 4, jak również
           pytania nieistotne.
         § 7. Wyjaśnienia, zeznania oraz oświadczenia złożone w warunkach
           wyłączających swobodę wypowiedzi lub uzyskane wbrew zakazom
           wymienionym w § 5 nie mogą stanowić dowodu.";
54) w art. 173 § 4 otrzymuje brzmienie:
      "§ 4. Minister Sprawiedliwości, w porozumieniu z ministrem właściwym do
          spraw wewnętrznych, określi, w drodze rozporządzenia, warunki
          techniczne przeprowadzenia okazania, mając na uwadze konieczność
          zapewnienia sprawnego toku postępowania, a także właściwej realizacji
          gwarancji procesowych jej uczestników.";
55) w art. 176:
   a) uchyla się § 3,
   b) w § 4 skreśla się zdanie drugie;
56) w art. 177 po § 1 dodaje się § 1a w brzmieniu:
      "§ 1a. Przesłuchanie świadka może nastąpić przy użyciu urządzeń
          technicznych umożliwiających przeprowadzenie tej czynności na
          odległość. W postępowaniu przed sądem w czynności bierze udział sąd,
          o którym mowa w art. 396 § 2; przepis art. 396 § 3 stosuje się
          odpowiednio.";
57) w art. 178 w pkt 1 po wyrazie "obrońcy" dodaje się wyrazy "lub adwokata
  działającego na podstawie art. 245 § 1,";
58) w art. 180 § 2 otrzymuje brzmienie:
      "§ 2. Osoby obowiązane do zachowania tajemnicy notarialnej, adwokackiej,
          radcy prawnego, lekarskiej lub dziennikarskiej mogą być
          przesłuchiwane co do faktów objętych tą tajemnicą tylko wtedy, gdy
          jest to niezbędne dla dobra wymiaru sprawiedliwości, a okoliczność
          nie może być ustalona na podstawie innego dowodu. W postępowaniu
          przygotowawczym w przedmiocie przesłuchania lub zezwolenia na
          przesłuchanie decyduje sąd, na posiedzeniu bez udziału stron, w
          terminie nie dłuższym niż 7 dni od daty doręczenia wniosku
          prokuratora. Na postanowienie sądu przysługuje zażalenie.";
59) w art. 181 § 2 otrzymuje brzmienie:
      "§ 2. Minister Sprawiedliwości określi, w drodze rozporządzenia, sposób
          sporządzania, przechowywania i udostępniania protokołów przesłuchań
          oskarżonych, świadków, biegłych i kuratorów, a także innych
          dokumentów lub przedmiotów, na które rozciąga się obowiązek
          zachowania tajemnicy państwowej, służbowej albo związanej z
          wykonywaniem zawodu lub funkcji, jak również dopuszczalny sposób
          powoływania się na takie przesłuchania, dokumenty i przedmioty w
          orzeczeniach i pismach procesowych, mając na uwadze konieczność
          zapewnienia właściwej ochrony tajemnicy przed nieuprawnionym
          ujawnieniem.";
60) w art. 183 § 1 otrzymuje brzmienie:
  "§ 1. Świadek może uchylić się od odpowiedzi na pytanie, jeżeli udzielenie
     odpowiedzi mogłoby narazić jego lub osobę dla niego najbliższą na
     odpowiedzialność za przestępstwo lub przestępstwo skarbowe.";
61) art. 184 otrzymuje brzmienie:
   "Art. 184. § 1. Jeżeli zachodzi uzasadniona obawa niebezpieczeństwa dla
             życia, zdrowia, wolności albo mienia w znacznych rozmiarach
             świadka lub osoby dla niego najbliższej, sąd, a w postępowaniu
             przygotowawczym prokurator, może wydać postanowienie o zachowaniu
             w tajemnicy okoliczności umożliwiających ujawnienie tożsamości
             świadka, w tym danych osobowych, jeżeli nie mają one znaczenia dla
             rozstrzygnięcia w sprawie. Postępowanie w tym zakresie toczy się
             bez udziału stron i objęte jest tajemnicą państwową. W
             postanowieniu pomija się okoliczności, o których mowa w zdaniu
             pierwszym.
         § 2. W razie wydania postanowienia określonego w § 1 okoliczności, o
           których mowa w tym przepisie, pozostają wyłącznie do wiadomości sądu
           i prokuratora, a gdy zachodzi konieczność - również funkcjonariusza
           Policji prowadzącego postępowanie. Protokół przesłuchania świadka
           wolno udostępniać oskarżonemu lub obrońcy tylko w sposób
           uniemożliwiający ujawnienie okoliczności, o których mowa w § 1.
         § 3. Świadka przesłuchuje prokurator, a także sąd, który może zlecić
           wykonanie tej czynności sędziemu wyznaczonemu ze swojego składu - w
           miejscu i w sposób uniemożliwiający ujawnienia okoliczności, o
           których mowa w § 1. W przesłuchaniu świadka przez sąd lub sędziego
           wyznaczonego mają prawo wziąć udział prokurator, oskarżony i jego
           obrońca. Przepis art. 396 § 3 zdanie drugie stosuje się odpowiednio.
         § 4. W razie przesłuchania świadka przy użyciu urządzeń technicznych
           umożliwiających przeprowadzenie tej czynności na odległość, w
           protokole czynności z udziałem specjalistów należy wskazać ich
           imiona, nazwiska, specjalności i rodzaj wykonywanej czynności.
           Przepisu art. 205 § 3 nie stosuje się.
         § 5. Na postanowienie w sprawie zachowania w tajemnicy okoliczności, o
           których mowa w § 1, świadkowi i oskarżonemu, a w postępowaniu przed
           sądem także prokuratorowi, przysługuje w terminie 3 dni zażalenie.
           Zażalenie na postanowienie prokuratora rozpoznaje sąd właściwy do
           rozpoznania sprawy. Postępowanie dotyczące zażalenia toczy się bez
           udziału stron i objęte jest tajemnicą państwową.
         § 6. W razie uwzględnienia zażalenia protokół przesłuchania świadka
           podlega zniszczeniu; o zniszczeniu protokołu należy uczynić wzmiankę
           w aktach sprawy.
         § 7. Świadek może, do czasu zamknięcia przewodu sądowego przed sądem
           pierwszej instancji, wystąpić z wnioskiem o uchylenie postanowienia,
           o którym mowa w § 1. Na postanowienie w przedmiocie wniosku służy
           zażalenie. Przepis § 5 stosuje się odpowiednio. W razie
           uwzględnienia wniosku protokół przesłuchania świadka podlega
           ujawnieniu w całości.
         § 8. Jeżeli okaże się, że w czasie wydania postanowienia, o którym mowa
           w § 1, nie istniała uzasadniona obawa niebezpieczeństwa dla życia,
           zdrowia, wolności albo mienia w znacznych rozmiarach świadka lub
           osoby dla niego najbliższej albo że świadek złożył świadomie
           fałszywe zeznania lub nastąpiło jego ujawnienie, prokurator w
           postępowaniu przygotowawczym, a w postępowaniu sądowym sąd, na
           wniosek prokuratora, może uchylić to postanowienie. Przepis § 5
           stosuje się odpowiednio. Protokół przesłuchania świadka podlega
           ujawnieniu w całości.
         § 9. Minister Sprawiedliwości określi, w drodze rozporządzenia, sposób
           i warunki składania wniosku o wydanie postanowienia, o którym mowa w
           § 1, przesłuchania świadka, co do którego wydano to postanowienie,
           oraz sporządzania, przechowywania i udostępniania protokołów
           przesłuchania tego świadka, a także dopuszczalny sposób powoływania
           się na jego zeznania w orzeczeniach i pismach procesowych, mając na
           uwadze zapewnienie właściwej ochrony tajemnicy okoliczności
           umożliwiających ujawnienie tożsamości świadka przed nieuprawnionym
           ujawnieniem.";
62) po art. 185 dodaje się art. 185a w brzmieniu:
  "Art. 185a. § 1. W sprawach o przestępstwa określone w rozdziale XXV Kodeksu
             karnego pokrzywdzonego, który w chwili czynu nie ukończył 15 lat,
             powinno się przesłuchiwać w charakterze świadka tylko raz, chyba
             że wyjdą na jaw istotne okoliczności, których wyjaśnienie wymaga
             ponownego przesłuchania, lub zażąda tego oskarżony, który nie miał
             obrońcy w czasie pierwszego przesłuchania pokrzywdzonego.
         § 2. Przesłuchanie przeprowadza sąd na posiedzeniu z udziałem biegłego
           psychologa. Prokurator, obrońca oraz pełnomocnik pokrzywdzonego mają
           prawo wziąć udział w przesłuchaniu. Osoba wymieniona w art. 51 § 2
           ma prawo również być obecna przy przesłuchaniu, jeżeli nie ogranicza
           to swobody wypowiedzi przesłuchiwanego.
         § 3. Protokół przesłuchania odczytuje się na rozprawie głównej; jeżeli
           został sporządzony zapis dźwiękowy przesłuchania, należy go
           odtworzyć.";
63) w art. 186 § 1 otrzymuje brzmienie:
  "§ 1. Osoba uprawniona do odmowy złożenia zeznań albo zwolniona na podstawie
     art. 185 może oświadczyć, że chce z tego prawa skorzystać, nie później
     jednak niż przed rozpoczęciem pierwszego zeznania w postępowaniu sądowym;
     poprzednio złożone zeznanie tej osoby nie może wówczas służyć za dowód ani
     być odtworzone.";
64) po art. 192 dodaje się art. 192a w brzmieniu:
    "Art. 192a. § 1. W celu ograniczenia kręgu osób podejrzanych lub ustalenia
              wartości dowodowej ujawnionych śladów można pobrać odciski
              daktyloskopijne, włosy, ślinę, próby pisma, zapach, wykonać
              fotografię osoby lub dokonać utrwalenia głosu. Po wykorzystaniu w
              sprawie, w której dokonano pobrania lub utrwalenia, pobrany lub
              utrwalony materiał zbędny dla postępowania należy niezwłocznie
              usunąć z akt sprawy i zniszczyć.
           § 2. W wypadkach, o których mowa w § 1, za zgodą osoby badanej biegły
              może również zastosować środki techniczne mające na celu kontrolę
              nieświadomych reakcji organizmu tej osoby.";
65) w art. 198 w § 1 po wyrazach "akta sprawy" dodaje się wyrazy "w zakresie
  niezbędnym do wydania opinii";
66) po art. 199 dodaje się art. 199a w brzmieniu:
      "Art. 199a. Stosowanie w czasie badania przez biegłego środków
             technicznych mających na celu kontrolę nieświadomych reakcji
             organizmu badanej osoby możliwe jest wyłącznie za jej zgodą.
             Przepisu art. 199 nie stosuje się.";
67) w art. 203 dodaje się § 5 w brzmieniu:
    "§ 5. Minister właściwy do spraw zdrowia, w porozumieniu z Ministrem
         Sprawiedliwości, określi, w drodze rozporządzenia, wykaz zakładów
         psychiatrycznych i zakładów leczenia odwykowego przeznaczonych do
         wykonywania obserwacji, w tym do wykonywania obserwacji osób
         pozbawionych wolności, oraz sposób finansowania obserwacji, a także
         warunki zabezpieczenia zakładów dla osób pozbawionych wolności, mając
         na uwadze potrzebę zapewnienia sprawnego toku postępowania.";
68) w art. 205 w § 1 po wyrazach "dokonanie oględzin," dodaje się wyrazy
  "przesłuchania przy użyciu urządzeń technicznych umożliwiających
  przeprowadzenie tej czynności na odległość,";
69) w art. 213:
   a) w § 1 po wyrazach "źródła dochodu" dodaje się wyrazy "oraz dane o jego
     karalności",
   b) § 2 otrzymuje brzmienie:
     "§ 2. Jeżeli podejrzany był już prawomocnie skazany, dla ustalenia, czy
       przestępstwo zostało popełnione w warunkach art. 64 Kodeksu karnego lub
       przestępstwo skarbowe - w warunkach art. 37 § 1 pkt 4 Kodeksu karnego
       skarbowego, dołącza się do akt postępowania odpis lub wyciąg wyroku oraz
       dane dotyczące odbycia kary; dokumenty te dołącza się także w sprawach o
       zbrodnie.";
70) art. 214 otrzymuje brzmienie:
   "Art. 214. § 1. W razie potrzeby, a w szczególności gdy niezbędne jest
             ustalenie danych co do właściwości i warunków osobistych oraz
             dotychczasowego sposobu życia oskarżonego, sąd, a w postępowaniu
             przygotowawczym prokurator, zarządza w stosunku do oskarżonego
             przeprowadzenie wywiadu środowiskowego przez kuratora sądowego lub
             inny podmiot uprawniony na podstawie odrębnych przepisów, a w
             szczególnie uzasadnionych wypadkach przez Policję.
         § 2. Przeprowadzenie wywiadu środowiskowego jest obowiązkowe:
           1) w sprawach o zbrodnie,
           2) w stosunku do oskarżonego, który w chwili czynu nie ukończył 21
             roku życia, jeżeli zarzucono mu popełnienie umyślnego występku
             przeciwko życiu.
         § 3. Wywiadu środowiskowego można nie przeprowadzać w stosunku do
           oskarżonego, który nie ma w kraju stałego miejsca zamieszkania.
         § 4. Wynik wywiadu środowiskowego powinien w szczególności zawierać:
           1) imię i nazwisko osoby przeprowadzającej wywiad,
           2) imię i nazwisko oskarżonego,
           3) zwięzły opis dotychczasowego życia oskarżonego oraz dokładne
             informacje o środowisku oskarżonego, w tym rodzinnym, szkolnym lub
             zawodowym, a nadto informacje o jego stanie majątkowym i źródłach
             dochodów,
           4) informacje dotyczące stanu zdrowia oskarżonego, a także o
             nadużywaniu przez niego alkoholu, środków odurzających, środków
             zastępczych lub substancji psychotropowych,
           5) własne spostrzeżenia i konkluzje osoby przeprowadzającej wywiad,
             zwłaszcza dotyczące właściwości i warunków osobistych oraz
             dotychczasowego sposobu życia oskarżonego.
         § 5. Dane o osobach, które dostarczyły informacji w ramach wywiadu
           środowiskowego, osoba przeprowadzająca wywiad ujawnia jedynie na
           żądanie sądu, a w postępowaniu przygotowawczym - prokuratora.
         § 6. Osoby, które dostarczyły informacji w ramach wywiadu
           środowiskowego, mogą być w razie potrzeby przesłuchane w charakterze
           \wiadków.
         § 7. Policja jest obowiązana udzielić osobie przeprowadzającej wywiad
           pomocy przy wykonywaniu zadań związanych z wywiadem środowiskowym w
           celu zapewnienia jej bezpieczeństwa.
         § 8. Do osoby powołanej do przeprowadzenia wywiadu środowiskowego
           stosuje się odpowiednio przepisy o wyłączeniu sędziego. Orzeka o tym
           sąd, a w postępowaniu przygotowawczym - prokurator.
         § 9. Minister Sprawiedliwości, w porozumieniu z ministrem właściwym do
           spraw wewnętrznych, określi, w drodze rozporządzenia, regulamin
           czynności w zakresie przeprowadzania wywiadu środowiskowego oraz
           wzór kwestionariusza tego wywiadu, mając na uwadze konieczność
           zapewnienia zebrania wyczerpujących danych o osobie oskarżonego.";
71) art. 217 otrzymuje brzmienie:
   "Art. 217. § 1. Rzeczy mogące stanowić dowód w sprawie lub podlegające
             zajęciu w celu zabezpieczenia kar majątkowych, środków karnych o
             charakterze majątkowym albo roszczeń o naprawienie szkody należy
             wydać na żądanie sądu lub prokuratora, a w wypadkach nie
             cierpiących zwłoki - także na żądanie Policji lub innego
             uprawnionego organu.
         § 2. Osobę mającą rzecz podlegającą wydaniu wzywa się do wydania jej
           dobrowolnie.
         § 3. W razie zatrzymania rzeczy stosuje się odpowiednio przepis art.
           228. Protokołu można nie sporządzać, jeżeli rzecz załącza się do akt
           sprawy.
         § 4. Jeżeli wydania żąda Policja albo inny uprawniony organ działający
           we własnym zakresie, osoba, która rzecz wyda, ma prawo niezwłocznie
           złożyć wniosek o sporządzenie i doręczenie jej postanowienia sądu
           lub prokuratora o zatwierdzeniu zatrzymania, o czym należy ją
           pouczyć. Doręczenie powinno nastąpić w terminie 14 dni od
           zatrzymania rzeczy.
         § 5. W razie odmowy dobrowolnego wydania rzeczy można przeprowadzić jej
           odebranie. Przepisy art. 220 § 3 i art. 229 stosuje się
           odpowiednio.";
72) w art. 218:
   a) § 1 otrzymuje brzmienie:
     "§ 1. Urzędy, instytucje i podmioty prowadzące działalność w dziedzinie
       poczty lub działalność telekomunikacyjną, urzędy celne oraz instytucje i
       przedsiębiorstwa transportowe obowiązane są wydać sądowi lub
       prokuratorowi, na żądanie zawarte w postanowieniu, korespondencję i
       przesyłki oraz wykaz połączeń telekomunikacyjnych, z uwzględnieniem
       czasu ich dokonania i innych informacji związanych z połączeniem,
       niestanowiących treści rozmowy telefonicznej, jeżeli mają znaczenie dla
       toczącego się postępowania. Tylko sąd lub prokurator mają prawo je
       otwierać lub zarządzić ich otwarcie.",
   b) § 2 otrzymuje brzmienie:
       "§ 2. Postanowienie, o którym mowa w § 1, doręcza się adresatom
           korespondencji oraz abonentowi telefonu, którego wykaz połączeń
           został wydany. Doręczenie postanowienia może być odroczone na czas
           oznaczony, niezbędny ze względu na dobro sprawy.";
73) w art. 220 § 3 otrzymuje brzmienie:
   "§ 3. W wypadkach nie cierpiących zwłoki, jeżeli postanowienie sądu lub
       prokuratora nie mogło zostać wydane, organ dokonujący przeszukania
       okazuje nakaz kierownika swojej jednostki lub legitymację służbową, a
       następnie zwraca się niezwłocznie do sądu lub prokuratora o
       zatwierdzenie przeszukania. Postanowienie sądu lub prokuratora w
       przedmiocie zatwierdzenia należy doręczyć osobie, u której dokonano
       przeszukania, w terminie 7 dni od daty czynności na zgłoszone do
       protokołu żądanie tej osoby. O prawie zgłoszenia żądania należy ją
       pouczyć.";
74) w art. 225 dodaje się § 4 w brzmieniu:
   "§ 4. Wydaną, odebraną lub znalezioną w toku przeszukania dokumentację
       psychiatryczną organ przeprowadzający czynność przekazuje, z zachowaniem
       rygorów określonych w § 1, sądowi lub prokuratorowi.";
75) w art. 226 dodaje się zdanie drugie w brzmieniu:
      "Jednakże w postępowaniu przygotowawczym o wykorzystaniu, jako dowodów,
       dokumentów zawierających tajemnicę lekarską decyduje prokurator.";
76) w art. 229 po wyrazach "u której czynność przeprowadzono, że" dodaje się
  wyrazy "na jej wniosek";
77) w art. 230 w § 1 na końcu kropkę zastępuje się przecinkiem i dodaje się
  wyrazy "chyba że nastąpiło dobrowolne wydanie, a osoba ta nie złożyła
  wniosku, o którym mowa w art. 217 § 4.";
78) po art. 232 dodaje się art. 232a w brzmieniu:
    "Art. 232a. § 1. Przedmioty i substancje stwarzające niebezpieczeństwo dla
               życia lub zdrowia, a w szczególności broń, amunicję, materiały
               wybuchowe lub łatwopalne, materiały radioaktywne, substancje
               trujące, duszące lub parzące, środki odurzające, substancje
               psychotropowe lub prekursory, przechowuje się w miejscu i w
               sposób zapewniający ich należyte zabezpieczenie.
            § 2. Jeżeli przechowywanie przedmiotów lub substancji, o których
               mowa w § 1, byłoby połączone z niewspółmiernymi kosztami lub
               stanowiło źródło zagrożenia dla bezpieczeństwa powszechnego, sąd
               właściwy do rozpoznania sprawy na wniosek prokuratora może
               zarządzić ich zniszczenie w całości lub w części.
            § 3. W razie potrzeby przed wydaniem postanowienia zasięga się
               opinii biegłego.
            § 4. Minister Sprawiedliwości, w porozumieniu z Ministrem Obrony
               Narodowej oraz ministrem właściwym do spraw wewnętrznych,
               określi, w drodze rozporządzenia, szczegółowe zasady i miejsce
               przechowywania przedmiotów i substancji, o których mowa w § 1,
               oraz warunki i sposób ich zniszczenia, mając na uwadze potrzebę
               zapewnienia sprawności postępowania i jego koszty.";
79) po art. 236 dodaje się art. 236a w brzmieniu:
   "Art. 236a. Przepisy działu niniejszego stosuje się odpowiednio do
            dysponenta i użytkownika systemu informatycznego w zakresie danych
            przechowywanych w tym systemie lub na nośniku znajdującym się w
            jego dyspozycji lub użytkowaniu, w tym korespondencji przesłanej
            pocztą elektroniczną.";
80) w art. 237:
   a) § 2 otrzymuje brzmienie:
       "§ 2. W wypadkach nie cierpiących zwłoki kontrolę i utrwalanie rozmów
           telefonicznych może zarządzić prokurator, który obowiązany jest
           zwrócić się w terminie 3 dni do sądu z wnioskiem o zatwierdzenie
           postanowienia. Sąd wydaje postanowienie w przedmiocie wniosku w
           terminie 5 dni na posiedzeniu bez udziału stron.",
   b) w § 3:
     - pkt 7 otrzymuje brzmienie:
          "7) rozboju, kradzieży rozbójniczej lub wymuszenia rozbójniczego,",
     - pkt 12 otrzymuje brzmienie:
            "12) fałszowania oraz obrotu fałszywymi pieniędzmi, środkami lub
                instrumentami płatniczymi albo zbywalnymi dokumentami
                uprawniającymi do otrzymania sumy pieniężnej, towaru, ładunku
                albo wygranej rzeczowej albo zawierającymi obowiązek wpłaty
                kapitału, odsetek, udziału w zyskach lub stwierdzenie
                uczestnictwa w spółce,",
     - pkt 13 otrzymuje brzmienie:
            "13) wytwarzania, przetwarzania, obrotu i przemytu środków
                odurzających, prekursorów, środków zastępczych lub substancji
                psychotropowych,",
     - w pkt 16 na końcu kropkę zastępuje się przecinkiem oraz dodaje się pkt
       17 i 18 w brzmieniu:
          "17) łapownictwa i płatnej protekcji,
           18) stręczycielstwa, kuplerstwa i sutenerstwa.";
81) art. 240 otrzymuje brzmienie:
   "Art. 240. Na postanowienie dotyczące kontroli i utrwalania rozmów
           telefonicznych przysługuje zażalenie. Osoba, której dotyczy
           postanowienie, może w zażaleniu domagać się zbadania zasadności oraz
           legalności kontroli i utrwalania rozmów telefonicznych. Zażalenie na
           postanowienie prokuratora rozpoznaje sąd.";
82) w art. 241 wyrazy "treści przekazów informacji innych niż rozmowy
  telefoniczne" zastępuje się wyrazami "treści innych rozmów lub przekazów
  informacji, w tym korespondencji przesyłanej pocztą elektroniczną";
83) art. 242 otrzymuje brzmienie:
   "Art. 242. Minister Sprawiedliwości, w porozumieniu z ministrem właściwym do
           spraw łączności, Ministrem Obrony Narodowej oraz ministrem właściwym
           do spraw wewnętrznych, określi, w drodze rozporządzenia, sposób
           technicznego przygotowania sieci służących do przekazywania
           informacji, do kontroli rozmów telefonicznych lub innych przekazów
           informacji dokonywanych z wykorzystaniem tych sieci oraz sposób
           dokonywania, rejestracji, przechowywania, odtwarzania i niszczenia
           zapisów z kontrolowanych rozmów telefonicznych oraz treści innych
           rozmów lub przekazów informacji, w tym korespondencji przesyłanej
           pocztą elektroniczną, mając na uwadze konieczność właściwego
           zabezpieczenia dokonywanych zapisów przed ich utratą,
           zniekształceniem lub nieuprawnionym ujawnieniem.";
84) w art. 246:
   a) w § 1 wyrazy "zasadności i legalności zatrzymania oraz prawidłowości jego
     wykonania" zastępuje się wyrazami "zasadności, legalności oraz
     prawidłowości jego zatrzymania",
   b) § 4 otrzymuje brzmienie:
       "§ 4. W wypadku stwierdzenia bezzasadności, nielegalności lub
           nieprawidłowości zatrzymania sąd zawiadamia o tym prokuratora i
           organ przełożony nad organem, który dokonał zatrzymania.";
85) w art. 247:
   a) w § 1 wyrazy "Sąd lub prokurator" zastępuje się wyrazem "Prokurator",
   b) w § 2 skreśla się przecinek oraz wyrazy "z tym że na zatrzymanie
     zarządzone przez sąd zażalenie nie przysługuje";
86) w art. 249:
   a) w § 3 dodaje się zdanie trzecie w brzmieniu:
      "O terminie przesłuchania sąd zawiadamia prokuratora.",
   b) § 5 otrzymuje brzmienie:
     "§ 5. Prokurator i obrońca mają prawo wziąć udział w posiedzeniu sądu
       dotyczącym przedłużenia stosowania tymczasowego aresztowania oraz
       rozpoznania zażalenia na zastosowanie lub przedłużenie tego środka
       zapobiegawczego. Niestawiennictwo obrońcy lub prokuratora należycie
       zawiadomionych o terminie nie tamuje rozpoznania sprawy.";
87) w art. 254:
   a) w § 1 skreśla się zdanie drugie,
   b) § 2 otrzymuje brzmienie:
     "§ 2. Na postanowienie w przedmiocie wniosku oskarżonemu zażalenie
       przysługuje tylko wtedy, gdy wniosek został złożony po upływie co
       najmniej 3 miesięcy od dnia wydania postanowienia w przedmiocie
       tymczasowego aresztowania dotyczącego tego samego oskarżonego.",
   c) dodaje się § 3 w brzmieniu:
     "§ 3. Zażalenie na postanowienie sądu rozpoznaje ten sam sąd w składzie
       trzech sędziów.";
88) w art. 259 w § 4 po wyrazach "na wezwania lub" dodaje się wyrazy "w inny
  bezprawny sposób utrudnia postępowanie albo";
89) w art. 261 w § 3 wyrazy "zakład pracy" zastępuje się wyrazem "pracodawcę";
90) w art. 263 w § 7 wyrazy "3 miesiące" zastępuje się wyrazami "6 miesięcy";
91) w art. 264 w § 3 wyrazy "do czasu prawomocnego zakończenia postępowania w
  przedmiocie środka zabezpieczającego" zastępuje się wyrazami "do czasu
  rozpoczęcia wykonywania środka zabezpieczającego";
92) w art. 270 w § 2 wyrazy "Oskarżony i poręczyciel" zastępuje się wyrazami
  "Oskarżony, poręczający i prokurator";
93) w art. 271 § 1 otrzymuje brzmienie:
     "§ 1. Od pracodawcy, u którego oskarżony jest zatrudniony, od kierownictwa
         szkoły lub uczelni, których oskarżony jest uczniem lub studentem, od
         zespołu, w którym oskarżony pracuje lub uczy się, albo od organizacji
         społecznej, której oskarżony jest członkiem, można, na ich wniosek,
         przyjąć poręczenie, że oskarżony stawi się na każde wezwanie i nie
         będzie w sposób bezprawny utrudniał postępowania; jeżeli oskarżony
         jest żołnierzem, można przyjąć poręczenie od zespołu żołnierskiego,
         zgłoszone za pośrednictwem właściwego dowódcy.";
94) w art. 272 dodaje się zdanie drugie w brzmieniu:
      "Przepis art. 275 § 2 stosuje się odpowiednio.";
95) art. 274 otrzymuje brzmienie:
    "Art. 274. Jeżeli mimo poręczenia oskarżony nie stawi się na wezwanie lub w
           inny bezprawny sposób będzie utrudniał postępowanie, organ stosujący
           środek zapobiegawczy zawiadomi o tym udzielającego poręczenia, a
           ponadto może zawiadomić bezpośredniego przełożonego osoby, która
           złożyła poręczenie, i organizację społeczną, do której należy, a
           także statutowy organ nadrzędny nad poręczającą organizacją
           społeczną, jeżeli zostanie stwierdzone zaniedbanie obowiązków
           wynikających z poręczenia. Przed zawiadomieniem należy osobę, która
           złożyła poręczenie, wezwać w celu złożenia wyjaśnień.";
96) w art. 278 po wyrazie "oskarżonego" dodaje się wyrazy "lub osoby
  podejrzanej";
97) w art. 281 wyrazy "sąd wojewódzki" zastępuje się wyrazami "sąd okręgowy";
98) w art. 282 w § 2 wyrazy "sąd wojewódzki" zastępuje się wyrazami "sąd
  okręgowy";
99) w art. 285:
   a) w § 1 wyrazy "nie przekraczającej najniższego miesięcznego wynagrodzenia"
     zastępuje się wyrazami "do 3000 złotych",
   b) § 2 otrzymuje brzmienie:
      "§ 2. W wypadkach określonych w § 1 można ponadto zarządzić zatrzymanie i
          przymusowe doprowadzenie świadka. Zatrzymanie i przymusowe
          doprowadzenie biegłego, tłumacza i specjalisty stosuje się tylko
          wyjątkowo. W stosunku do żołnierza stosuje się art. 247 § 3.";
100) w art. 290 w § 2 po wyrazach "przysługuje zażalenie" dodaje się średnik i
  wyrazy "na zarządzenie prokuratora, o którym mowa w art. 285 § 2, zażalenie
  przysługuje do sądu rejonowego, w którego okręgu prowadzi się postępowanie";
101) w art. 291 § 1 otrzymuje brzmienie:
     "§ 1. W razie popełnienia przestępstwa, za które można orzec grzywnę,
          przepadek, nawiązkę lub świadczenie pieniężne albo nałożyć obowiązek
          naprawienia szkody lub zadośćuczynienia za doznaną krzywdę, może z
          urzędu nastąpić zabezpieczenie wykonania orzeczenia na mieniu
          oskarżonego.";
102) w art. 292 w § 2 skreśla się wyraz "przedmiotów";
103) w art. 294 § 1 otrzymuje brzmienie:
    "§ 1. Zabezpieczenie upada, gdy nie zostaną prawomocnie orzeczone: grzywna,
       przepadek, nawiązka, świadczenie pieniężne lub nie zostanie nałożony
       obowiązek naprawienia szkody lub zadośćuczynienia za doznaną krzywdę ani
       nie zostaną zasądzone roszczenia o naprawienie szkody, a powództwo o te
       roszczenia nie zostanie wytoczone przed upływem 3 miesięcy od daty
       uprawomocnienia się orzeczenia.";
104) w art. 295:
   a) w § 1 skreśla się zdanie drugie,
   b) § 4 otrzymuje brzmienie:
       "§ 4. Tymczasowe zajęcie upada, jeżeli w ciągu 7 dni od daty jego
           dokonania nie zostanie wydane postanowienie o zabezpieczeniu
           majątkowym.";
105) uchyla się art. 296;
106) w art. 297 w § 1:
   a) w pkt 4 po wyrazach "w tym ustalenie" dodaje się wyrazy "osób
     pokrzywdzonych i",
   b) w pkt 5 po wyrazie "dowodów" dodaje się wyrazy "dla sądu";
107) w art. 300 po wyrazach "do korzystania z pomocy obrońcy," dodaje się wyrazy
  "do końcowego zaznajomienia z materiałami postępowania,";
108) tytuł rozdziału 34 otrzymuje brzmienie:
    "Wszczęcie śledztwa";
109) w art. 303 skreśla się wyrazy "lub dochodzenia";
110) w art. 304 § 3 otrzymuje brzmienie:
   "§ 3. Zawiadomienie o przestępstwie, co do którego prowadzenie śledztwa przez
     prokuratora jest obowiązkowe, lub własne dane świadczące o popełnieniu
     takiego przestępstwa Policja przekazuje wraz z zebranymi materiałami
     niezwłocznie prokuratorowi.";
111) po art. 304 dodaje się art. 304a w brzmieniu:
   "Art. 304a. Sporządza się wspólny protokół z przyjęcia ustnego zawiadomienia
           o przestępstwie i przesłuchania w charakterze świadka osoby
           zawiadamiającej; w protokole tym można również zamieścić wniosek o
           ściganie.";
112) w art. 305:
   a) w § 1 skreśla się wyrazy "lub dochodzenia",
   b) uchyla się § 2,
   c) § 3 otrzymuje brzmienie:
     "§ 3. Jeżeli postanowienie o wszczęciu śledztwa wydaje Policja, niezwłocznie
       przesyła prokuratorowi jego odpis. Postanowienie o odmowie wszczęcia lub
       o umorzeniu śledztwa wydaje prokurator albo Policja; postanowienie
       wydane przez Policję zatwierdza prokurator.",
   d) w § 4 skreśla się wyrazy "lub dochodzenia";
113) w art. 306:
   a) w § 1 skreśla się wyrazy "lub dochodzenia",
   b) w § 3 skreśla się wyrazy "lub dochodzenia";
114) w art. 307:
   a) w § 1 skreśla się wyrazy "lub dochodzenia",
   b) uchyla się § 4,
   c) w § 5 skreśla się wyrazy "lub dochodzenia";
115) art. 308 otrzymuje brzmienie:
      "Art. 308. §1. W granicach koniecznych dla zabezpieczenia śladów i
             dowodów przestępstwa przed ich utratą, zniekształceniem lub
             zniszczeniem, prokurator albo Policja może w każdej sprawie, w
             wypadkach nie cierpiących zwłoki, jeszcze przed wydaniem
             postanowienia o wszczęciu śledztwa lub dochodzenia, przeprowadzić
             w niezbędnym zakresie czynności procesowe, a zwłaszcza dokonać
             oględzin, w razie potrzeby z udziałem biegłego, przeszukania lub
             czynności wymienionych w art. 74 § 2 pkt 1 w stosunku do osoby
             podejrzanej, a także przedsięwziąć wobec niej inne niezbędne
             czynności, nie wyłączając pobrania krwi, włosów i wydzielin
             organizmu. Po dokonaniu tych czynności, w sprawach, w których
             prowadzenie śledztwa przez prokuratora jest obowiązkowe,
             prowadzący postępowanie przekazuje sprawę niezwłocznie
             prokuratorowi.
         § 2. W wypadkach nie cierpiących zwłoki, w szczególności wtedy, gdy
           mogłoby to spowodować zatarcie śladów lub dowodów przestępstwa,
           można w toku czynności wymienionych w § 1 przesłuchać osobę
           podejrzaną o popełnienie przestępstwa w charakterze podejrzanego
           przed wydaniem postanowienia o przedstawieniu zarzutów, jeżeli
           zachodzą warunki do sporządzenia takiego postanowienia.
           Przesłuchanie rozpoczyna się od informacji o treści zarzutu.
         § 3. W wypadku przewidzianym w § 2, w sprawach, w których prowadzenie
           śledztwa jest obowiązkowe, najpóźniej w ciągu 5 dni od dnia
           przesłuchania wydaje się postanowienie o przedstawieniu zarzutów
           albo, w razie braku warunków do jego sporządzenia, umarza się
           postępowanie w stosunku do osoby przesłuchanej.
         § 4. W sprawach, w których obowiązkowe jest prowadzenie śledztwa przez
           prokuratora, postanowienie przewidziane w § 3 wydaje prokurator.
         § 5. Czynności, o których mowa w § 1 i 2, mogą być dokonywane tylko w
           ciągu 5 dni od dnia pierwszej czynności.
         § 6. W wypadkach określonych w § 1 i 2 czas trwania śledztwa lub
           dochodzenia liczy się od dnia pierwszej czynności.";
116) tytuł rozdziału 35 otrzymuje brzmienie:
    "Przebieg śledztwa";
117) art. 309 otrzymuje brzmienie:
     "Art. 309. Śledztwo prowadzi się w sprawach:
           1) o zbrodnie,
           2) o występki - gdy osobą podejrzaną jest sędzia, prokurator,
             funkcjonariusz Policji, Agencji Bezpieczeństwa Wewnętrznego lub
             Agencji Wywiadu,
           3) o występki - gdy osobą podejrzaną jest funkcjonariusz Straży
             Granicznej, Żandarmerii Wojskowej, finansowych organów dochodzenia
             lub organów nadrzędnych nad finansowymi organami dochodzenia, w
             zakresie spraw należących do właściwości tych organów lub o
             występki popełnione przez tych funkcjonariuszy w związku z
             wykonywaniem czynności służbowych,
           4) o występki, w których nie prowadzi się dochodzenia,
           5) o występki, w których prowadzi się dochodzenie, jeżeli prokurator
             tak postanowi ze względu na wagę lub zawiłość sprawy.";
118) art. 310 otrzymuje brzmienie:
       "Art. 310. § 1. Śledztwo powinno być ukończone w ciągu 3 miesięcy.
            § 2. W uzasadnionych wypadkach okres śledztwa może być przedłużony
              na dalszy czas oznaczony przez prokuratora nadzorującego śledztwo
              lub prokuratora nadrzędnego nad prokuratorem, który prowadzi
              śledztwo, nie dłuższy jednak niż rok. W szczególnie uzasadnionych
              wypadkach właściwy prokurator nadrzędny nad prokuratorem
              nadzorującym lub prowadzącym śledztwo może przedłużyć jego okres
              na dalszy czas oznaczony.";
119) art. 311 otrzymuje brzmienie:
       "Art. 311. § 1. Śledztwo prowadzi Policja, jeżeli nie prowadzi go
             prokurator.
         § 2. Prokurator prowadzi śledztwo w wypadkach określonych w art. 309
           pkt 2 i 3 oraz w sprawach o przestępstwo określone w art. 148
           Kodeksu karnego.
         § 3. Jeżeli prokurator wszczął śledztwo, może powierzyć Policji jego
           przeprowadzenie w całości lub w określonym zakresie albo dokonanie
           poszczególnych czynności śledztwa; w wypadkach określonych w art.
           309 pkt 2 i 3 nie można powierzyć Policji prowadzenia śledztwa w
           całości.
         § 4. W sytuacji, o której mowa w § 3, Policja może dokonać innych
           czynności, jeżeli wyłoni się taka potrzeba.
         § 5. Prokurator może zastrzec do osobistego wykonania jakąkolwiek
           czynność śledztwa, a w szczególności czynności wymagające
           postanowienia, związane z przedstawieniem zarzutów, zmianą
           postanowienia o przedstawieniu zarzutów lub zamknięciem śledztwa.";
120) art. 312 otrzymuje brzmienie:
       "Art. 312. Uprawnienia Policji przysługują także:
           1) organom Straży Granicznej oraz Agencji Bezpieczeństwa
             Wewnętrznego, w zakresie ich właściwości,
           2) innym organom przewidzianym w przepisach szczególnych.";
121) w art. 313:
   a) § 1 otrzymuje brzmienie:
     "§ 1. Jeżeli dane istniejące w chwili wszczęcia śledztwa lub zebrane w jego
       toku uzasadniają dostatecznie podejrzenie, że czyn popełniła określona
       osoba, sporządza się postanowienie o przedstawieniu zarzutów, ogłasza je
       niezwłocznie podejrzanemu i przesłuchuje się go, chyba że ogłoszenie
       postanowienia lub przesłuchanie podejrzanego nie jest możliwe z powodu
       jego ukrywania się lub nieobecności w kraju.",
   b) w § 3 wyrazy "postępowania przygotowawczego" zastępuje się wyrazem
     S\ledztwa";
122) w art. 314 wyrazy "postępowania przygotowawczego" zastępuje się wyrazem
  "śledztwa";
123) w art. 315 w § 1 skreśla się wyrazy "lub dochodzenia";
124) w art. 316 w § 1 skreśla się wyrazy "lub dochodzenia";
125) w art. 317 w § 1 i 2 skreśla się wyrazy "lub dochodzenia";
126) uchyla się art. 319 i 320;
127) tytuł rozdziału 36 otrzymuje brzmienie:
    "Zamknięcie śledztwa";
128) w art. 321:
   a) § 1 otrzymuje brzmienie:
       "§ 1. Jeżeli istnieją podstawy do zamknięcia śledztwa, na wniosek
           podejrzanego lub jego obrońcy o końcowe zaznajomienie z materiałami
           postępowania, prowadzący postępowanie powiadamia podejrzanego i
           obrońcę o terminie końcowego zaznajomienia, pouczając ich o prawie
           uprzedniego przejrzenia akt w terminie odpowiednim do wagi lub
           zawiłości sprawy, określonym przez organ procesowy.",
   b) w § 3 skreśla się zdanie drugie,
   c) w § 4 skreśla się wyrazy "- poza wypadkami określonymi w art. 79 -",
   d) w § 5 skreśla się wyrazy "lub dochodzenia",
   e) w § 6 skreśla się wyrazy "lub dochodzenia", a wyrazy "strony oraz ich
     pełnomocników i obrońców" zastępuje się wyrazami "podejrzanego oraz jego
     obrońcę";
129) w art. 322:
   a) w § 1 wyrazy "postępowanie przygotowawcze" zastępuje się wyrazem
     "śledztwo",
   b) w § 2 wyraz "postępowania" zastępuje się wyrazem "śledztwa";
130) w art. 323:
   a) w § 1 wyraz "postępowania" zastępuje się wyrazem "śledztwa",
   b) § 3 otrzymuje brzmienie:
     "§ 3. Po uprawomocnieniu się postanowienia o umorzeniu śledztwa prokurator,
          w razie istnienia podstaw określonych w art. 99 § 1 i art. 100
          Kodeksu karnego lub w art. 43 § 1 i 2 oraz art. 47 § 3 Kodeksu
          karnego skarbowego, występuje do sądu z wnioskiem o orzeczenie
          przepadku tytułem środka zabezpieczającego. Z takim wnioskiem
          prokurator może wystąpić również w wypadku umorzenia postępowania
          wobec niewykrycia sprawców przestępstwa, o ile przepisy przewidują
          orzeczenie przepadku.";
131) w art. 324:
   a) dotychczasową treść oznacza się jako § 1 oraz skreśla się wyrazy "lub
     dochodzenia",
   b) dodaje się § 2 i 3 w brzmieniu:
     "§ 2. Jeżeli sąd nie znajduje podstaw do uwzględnienia wniosku, o którym
       mowa w § 1, przekazuje sprawę prokuratorowi do dalszego prowadzenia.
     § 3. Na postanowienie sądu przysługuje zażalenie.";
132) w art. 325 wyraz "postępowania" zastępuje się wyrazem "śledztwa";
133) po rozdziale 36 dodaje się rozdział 36a w brzmieniu:
                                  "Rozdział 36a
                                   Dochodzenie
                                   Art. 325a.
Przepisy dotyczące śledztwa stosuje się odpowiednio do dochodzenia, jeżeli
przepisy niniejszego rozdziału nie stanowią inaczej.
                                   Art. 325b.
 § 1. Dochodzenie prowadzi się w sprawach o przestępstwa należące do właściwości
     sądu rejonowego:
   1) zagrożone karą nie przekraczającą 5 lat pozbawienia wolności, z tym że w
     wypadku przestępstw przeciwko mieniu tylko wówczas, gdy wartość przedmiotu
     przestępstwa albo szkoda wyrządzona lub grożąca nie przekracza 50 000
     złotych,
   2) przewidziane w art. 159 i 262 § 2 Kodeksu karnego,
   3) przewidziane w art. 279 § 1, art. 286 § 1 i 2 oraz w art. 289 § 2 Kodeksu
     karnego, jeżeli wartość przedmiotu przestępstwa albo szkoda wyrządzona lub
     grożąca nie przekracza 50 000 złotych.
 § 2. Spośród spraw o przestępstwa wymienione w § 1 pkt 1 nie prowadzi się
     dochodzenia w sprawach o przestępstwa określone w Kodeksie karnym w art.
     155, 156 § 2, art. 157a § 1, art. 164 § 2, art. 165 § 2, art. 168, 174 §
     2, art. 175, 181-184, 186, 187, 197 § 2, art. 201, 228 § 2, art. 229 § 2,
     art. 230, 231 § 1 i 3, art. 233 § 1 i 4, art. 234, 235, 240 § 1, art. 258
     § 1, art. 265 § 1 i 3, art. 266 § 2, art. 271 § 1 i 2 oraz w rozdziale
     XXXVI i XXXVII.
                                   Art. 325c.
Dochodzenia nie prowadzi się:
   1) w stosunku do oskarżonego pozbawionego wolności w tej lub innej sprawie,
     chyba że zastosowano zatrzymanie lub tymczasowe aresztowanie wobec sprawcy
     ujętego na gorącym uczynku lub bezpośrednio potem; przepisu art. 259 § 3
     nie stosuje się,
   2) jeżeli zachodzą okoliczności wymienione w art. 79 § 1.
                                   Art. 325d.
Minister Sprawiedliwości, w porozumieniu z właściwymi ministrami, określi, w
drodze rozporządzenia, organy uprawnione obok Policji do prowadzenia dochodzeń
oraz organy uprawnione do wnoszenia i popierania oskarżenia przed sądem
pierwszej instancji w sprawach podlegających rozpoznaniu w postępowaniu
uproszczonym, jak również zakres spraw zleconych tym organom, mając na uwadze
określony przez ustawę zakres kompetencji tych organów.
                                   Art. 325e.
 § 1. Postanowienia o wszczęciu dochodzenia, odmowie wszczęcia dochodzenia,
     umorzeniu dochodzenia i wpisaniu sprawy do rejestru przestępstw, umorzeniu
     dochodzenia oraz o jego zawieszeniu wydaje prowadzący postępowanie. Mogą
     one zostać zamieszczone w protokole, o którym mowa w art. 304a, i nie
     wymagają uzasadnienia.
 § 2. Postanowienia, o których mowa w § 1, z wyjątkiem postanowienia o wszczęciu
     dochodzenia, zatwierdza prokurator. Prokurator stosuje art. 323 § 1.
 § 3. Nie jest wymagane powiadomienie prokuratora o wszczęciu dochodzenia.
                                   Art. 325f.
 § 1.  Jeżeli dane uzyskane w toku czynności, o których mowa w art. 307 § 1 lub
     art. 308 § 1, lub prowadzonego przez okres co najmniej 5 dni dochodzenia,
     nie stwarzają dostatecznych podstaw do wykrycia sprawcy w drodze dalszych
     czynności procesowych, można wydać postanowienie o umorzeniu dochodzenia i
     wpisaniu sprawy do rejestru przestępstw.
 § 2. Po wydaniu postanowienia, o którym mowa w § 1, Policja, na podstawie
     odrębnych przepisów, prowadzi czynności w celu wykrycia sprawcy i
     uzyskania dowodów.
 § 3. Jeżeli zostaną ujawnione dane pozwalające na wykrycie sprawcy, Policja
     wydaje postanowienie o podjęciu na nowo dochodzenia. Przepis art. 305 § 4
     stosuje się odpowiednio; przepisów art. 305 § 3 zdanie pierwsze oraz art.
     327 § 1 nie stosuje się.
 § 4. Na postanowienie, o którym mowa w § 1, przysługuje zażalenie na zasadach
     ogólnych.
                                   Art. 325g.
 § 1.  Nie jest wymagane sporządzenie postanowienia o przedstawieniu zarzutów
     oraz wydanie postanowienia o zamknięciu dochodzenia, chyba że podejrzany
     jest zatrzymany lub tymczasowo aresztowany.
 § 2.  Przesłuchanie osoby podejrzanej zaczyna się od powiadomienia jej o treści
     zarzutu wpisanego do protokołu przesłuchania. Osobę tę od chwili
     rozpoczęcia przesłuchania uważa się za podejrzanego.
 § 3.  Podejrzanemu należy umożliwić przygotowanie się do obrony, a zwłaszcza
     ustanowienie lub wyznaczenie obrońcy.
                                   Art. 325h.
Dochodzenie można ograniczyć do ustalenia, czy zachodzą wystarczające podstawy
do wniesienia aktu oskarżenia lub innego zakończenia postępowania. Należy jednak
dokonać czynności przewidzianych w art. 313, 314 oraz w art. 321, przesłuchać
podejrzanego i pokrzywdzonego oraz przeprowadzić i utrwalić w protokołach
czynności, których nie będzie można powtórzyć. Utrwalenie innych czynności
dowodowych następuje w formie protokołu ograniczonego do zapisu najbardziej
istotnych oświadczeń osób biorących udział w czynności; przepisu art. 148 § 2
zdanie pierwsze nie stosuje się.
                                   Art. 325i.
 § 1. Dochodzenie powinno być ukończone w ciągu 2 miesięcy. Prokurator może
     przedłużyć ten okres do 3 miesięcy. W razie niezakończenia dochodzenia we
     wskazanym terminie dalsze postępowanie przygotowawcze prowadzi się w
     formie śledztwa.
 § 2. Organ prowadzący dochodzenie ma uprawnienia prokuratora, o których mowa w
     art. 23a.
 § 3. Uprawnienia prokuratora określone w art. 335 § 1, art. 336 i 387 § 2
     przysługują także organom, o których mowa w art. 325d.";
134) w art. 326 § 1 otrzymuje brzmienie:
   "§ 1. Prokurator sprawuje nadzór nad postępowaniem przygotowawczym w zakresie,
       w jakim go sam nie prowadzi; prokurator może także objąć nadzorem
       postępowanie, o którym mowa w art. 307.";
135) w art. 327 w § 2 po wyrazach "w poprzednim postępowaniu" dodaje się wyrazy
  "albo gdy zachodzi okoliczność określona w art. 11 § 3";
136) art. 331 otrzymuje brzmienie:
      "Art. 331. § 1. W ciągu 14 dni od daty zamknięcia śledztwa albo od
             otrzymania aktu oskarżenia sporządzonego przez Policję w
             dochodzeniu, prokurator sporządza akt oskarżenia lub zatwierdza
             akt oskarżenia sporządzony przez Policję w dochodzeniu i wnosi go
             do sądu albo wydaje postanowienie o umorzeniu, o zawieszeniu albo
             o uzupełnieniu śledztwa lub dochodzenia.
         § 2. Organ, o którym mowa w art. 325d, może wnieść akt oskarżenia
           bezpośrednio do sądu, chyba że prokurator postanowi inaczej.
         § 3. Jeżeli podejrzany jest tymczasowo aresztowany, termin wymieniony w
           § 1 wynosi 7 dni.
         § 4. W sprawie, w której wobec podejrzanego stosowane jest tymczasowe
           aresztowanie, akt oskarżenia należy wnieść nie później niż 14 dni
           przed upływem dotychczas określonego terminu stosowania tego
           środka.";
137) w art. 332 dodaje się § 3 w brzmieniu:
     "§ 3. Akt oskarżenia sporządzony przez Policję lub organ, o którym mowa w
       art. 325d, może nie zawierać uzasadnienia.";
138) w art. 334 w § 2 po wyrazach "do sądu" dodaje się wyrazy "oraz o treści
  przepisów art. 335 i 387";
139) art. 335 otrzymuje brzmienie:
   "Art. 335. § 1. Prokurator może umieścić w akcie oskarżenia wniosek o
             wydanie wyroku skazującego i orzeczenie uzgodnionych z oskarżonym
             kary lub środka karnego za występek zagrożony karą
             nieprzekraczającą 10 lat pozbawienia wolności bez przeprowadzenia
             rozprawy, jeżeli okoliczności popełnienia przestępstwa nie budzą
             wątpliwości, a postawa oskarżonego wskazuje, że cele postępowania
             zostaną osiągnięte.
         § 2. Jeżeli zachodzą warunki do wystąpienia z wnioskiem, o którym mowa
           w § 1, a w świetle zebranych dowodów wyjaśnienia podejrzanego nie
           budzą wątpliwości, dalszych czynności dowodowych w postępowaniu
           przygotowawczym można nie przeprowadzać; przeprowadza się jednak
           czynności, co do których zachodzi niebezpieczeństwo, że nie będzie
           można ich przeprowadzić na rozprawie.
         § 3. Uzasadnienie aktu oskarżenia można ograniczyć do wskazania
           okoliczności, o których mowa w § 1.";
140) w art. 336 § 4 otrzymuje brzmienie:
     "§ 4. Do wniosku dołącza się, do wiadomości sądu, listę ujawnionych osób
         pokrzywdzonych z podaniem ich adresów. Przepis art. 334 stosuje się
         odpowiednio.";
141) w art. 337 w § 1 wyrazy "332 i 333" zastępuje się wyrazami "332, 333 lub
  335";
142) w art. 338 w § 1 dodaje się zdanie drugie w brzmieniu:
      "Jeżeli akt oskarżenia zawiera wniosek, o którym mowa w art. 335 § 1,
       jego odpis doręcza się ujawnionemu pokrzywdzonemu.";
143) w art. 339:
   a) w § 1 pkt 3 otrzymuje brzmienie:
     "3) akt oskarżenia zawiera wniosek, o którym mowa w art. 335.",
   b) w § 3 pkt 7 otrzymuje brzmienie:
     "7) wydania wyroku nakazowego,",
   c) § 5 otrzymuje brzmienie:
       "§ 5. Strony, obrońcy i pełnomocnicy mogą wziąć udział w posiedzeniach
          wymienionych w § 1 oraz w § 3 pkt 1, 2 i 6, z tym że udział
          prokuratora i obrońcy w posiedzeniu w przedmiocie orzeczenia środka
          zabezpieczającego określonego w art. 94 albo 95 Kodeksu karnego jest
          obowiązkowy.";
144) w art. 340 § 2 otrzymuje brzmienie:
     "§ 2. W razie istnienia podstaw określonych w art. 99 § 1 Kodeksu karnego
         lub w art. 43 § 1 pkt 1 Kodeksu karnego skarbowego sąd, umarzając
         postępowanie lub rozpoznając wniosek prokuratora wymieniony w art. 323
         § 3, orzeka przepadek.";
145) w art. 341:
   a) § 1 otrzymuje brzmienie:
       "§ 1. Prokurator, oskarżony i pokrzywdzony mają prawo wziąć udział w
           posiedzeniu. Udział ich jest obowiązkowy, jeżeli prezes sądu lub sąd
           tak zarządzi.",
   b) w § 2 wyrazy "art. 333 § 1-3" zastępuje się wyrazami "art. 333 § 1-2",
   c) dodaje się § 5 w brzmieniu:
       "§ 5. W przedmiocie warunkowego umorzenia postępowania sąd orzeka na
           posiedzeniu wyrokiem.";
146) w art. 342:
   a) w § 1 wyrazy "W postanowieniu o warunkowym umorzeniu" zastępuje się
     wyrazami "W wyroku warunkowo umarzającym postępowanie",
   b) w § 2 wyrazy "W postanowieniu" zastępuje się wyrazami "W wyroku",
   c) w § 3 wyrazy "Postanowienie powinno" zastępuje się wyrazami "Wyrok
     powinien",
   d) § 4 i 5 otrzymują brzmienie:
       "§ 4. Zawarte w wyroku rozstrzygnięcie, o którym mowa w § 3, może być
           zaskarżone zażaleniem przez osoby wskazane w art. 323 § 2.
         § 5. Wyrok doręcza się także pokrzywdzonemu.";
147) art. 343 otrzymuje brzmienie:
   "Art. 343. § 1. Uwzględniając wniosek, o którym mowa w art. 335, sąd może
             zastosować nadzwyczajne złagodzenie kary, warunkowo zawiesić jej
             wykonanie albo orzec wyłącznie środek karny wymieniony w art. 39
             pkt 1-3, 5-8 Kodeksu karnego.
         § 2. W wypadku określonym w § 1:
           1) nadzwyczajne złagodzenie kary może nastąpić również w innych
             wypadkach niż przewidziane w art. 60 § 1-4 Kodeksu karnego,
           2) warunkowe zawieszenie wykonania kary może nastąpić niezależnie od
             przesłanek określonych w art. 69 § 1-3 Kodeksu karnego, przy czym
             nie stosuje się go do kary pozbawienia wolności w wymiarze powyżej
             lat 5, a okres próby nie może przekroczyć 10 lat,
           3) ograniczenie skazania do orzeczenia środka karnego może nastąpić,
             jeżeli przypisany oskarżonemu występek jest zagrożony karą
             nieprzekraczającą 5 lat pozbawienia wolności.
         § 3. Jeżeli nie ma zastosowania art. 46 Kodeksu karnego, sąd może
           uzależnić uwzględnienie wniosku od naprawienia szkody w całości albo
           w części lub od zadośćuczynienia za doznaną krzywdę. Przepis art.
           341 § 3 stosuje się odpowiednio.
         § 4. Postępowania dowodowego nie prowadzi się. Przepis art. 394 stosuje
           się jednak odpowiednio.
         § 5. Prokurator, oskarżony i pokrzywdzony mają prawo wziąć udział w
           posiedzeniu. Pokrzywdzony może najpóźniej na tym posiedzeniu złożyć
           oświadczenie, o którym mowa w art. 54 § 1. Udział prokuratora,
           oskarżonego lub pokrzywdzonego w posiedzeniu jest obowiązkowy,
           jeżeli prezes sądu lub sąd tak zarządzi.
         § 6. Sąd, uwzględniając wniosek, skazuje oskarżonego wyrokiem.
         § 7. Jeżeli sąd uzna, że nie zachodzą podstawy do uwzględnienia
           wniosku, sprawa podlega rozpoznaniu na zasadach ogólnych.";
148) w art. 351:
   a) w § 1 zdanie drugie otrzymuje brzmienie:
      "Odstępstwo od tej kolejności jest dopuszczalne tylko z powodu choroby
       sędziego lub z innej ważnej przyczyny, co należy zaznaczyć w zarządzeniu
       o wyznaczeniu rozprawy.",
   b) w § 3 po wyrazach "składu orzekającego" dodaje się wyrazy " ,mając na
     uwadze konieczność zagwarantowania równego prawdopodobieństwa udziału w
     składzie orzekającym w każdej sprawie wszystkim sędziom danego sądu lub
     wydziału";
149) w art. 352 po wyrazach "wniosków stron" dodaje się wyrazy "i podmiotu, o
   którym mowa w art. 416";
150) w art. 354 pkt 2 otrzymuje brzmienie:
   "2) wniosek kieruje się na rozprawę, chyba że w świetle materiałów
     postępowania przygotowawczego popełnienie czynu zabronionego przez
     podejrzanego i jego niepoczytalność w chwili czynu nie budzą wątpliwości,
     a prezes sądu uzna za celowe rozpoznanie sprawy na posiedzeniu z udziałem
     prokuratora, obrońcy i podejrzanego; podejrzany nie bierze udziału w
     posiedzeniu, jeżeli z opinii biegłych wynika, że byłoby to niewskazane,
     chyba że sąd uzna jego udział za konieczny; pokrzywdzony ma prawo wziąć
     udział w posiedzeniu,";
151) w art. 360 § 3 otrzymuje brzmienie:
     "§ 3. Sąd może wyłączyć jawność całości albo części rozprawy, jeżeli choćby
       jeden z oskarżonych jest nieletni lub na czas przesłuchania świadka,
       który nie ukończył 15 lat.";
152) w art. 370:
   a) w § 1 po wyrazie "biegły" dodaje się przecinek i wyrazy "podmiot, o
     którym mowa w art. 416",
   b) § 3 otrzymuje brzmienie:
     "§ 3. W razie potrzeby członkowie składu orzekającego mogą zadawać dodatkowe
       pytania poza kolejnością.";
153) w art. 376 § 1 otrzymuje brzmienie:
   "§ 1. Jeżeli oskarżony, który złożył już wyjaśnienia, opuścił salę rozprawy
       bez zezwolenia przewodniczącego, sąd może prowadzić rozprawę w dalszym
       ciągu pomimo nieobecności oskarżonego, a wyroku wydanego w tym wypadku
       nie uważa się za zaoczny. Sąd zarządza zatrzymanie i przymusowe
       doprowadzenie oskarżonego, jeżeli uznaje jego obecność za niezbędną. Na
       postanowienie przysługuje zażalenie do innego równorzędnego składu tego
       sądu.";
154) w art. 377:
   a) w § 2 dodaje się zdanie drugie w brzmieniu:
      "Stan niezdolności oskarżonego do udziału w rozprawie można stwierdzić
       także na podstawie badania niepołączonego z naruszeniem integralności
       ciała, przeprowadzonego za pomocą stosownego urządzenia.",
   b) § 3 i 4 otrzymują brzmienie:
     "§ 3. Jeżeli oskarżony zawiadomiony o terminie rozprawy oświadcza, że nie
       weźmie udziału w rozprawie, uniemożliwia doprowadzenie go na rozprawę
       albo zawiadomiony o niej osobiście nie stawia się na rozprawę bez
       usprawiedliwienia, sąd może prowadzić postępowanie bez jego udziału,
       chyba że uzna obecność oskarżonego za niezbędną; przepis art. 376 § 1
       zdanie drugie stosuje się.
     § 4. Jeżeli oskarżony nie złożył jeszcze wyjaśnień przed sądem, można
       zastosować art. 396 § 2 lub uznać za wystarczające odczytanie jego
       poprzednio złożonych wyjaśnień.";
155) art. 382 otrzymuje brzmienie:
    "Art. 382. W razie nieusprawiedliwionego niestawiennictwa oskarżonego,
           którego obecność jest obowiązkowa, przewodniczący zarządza jego
           natychmiastowe zatrzymanie i doprowadzenie lub przerywa w tym celu
           rozprawę albo też sąd ją odracza. Przepis art. 376 § 1 zdanie
           trzecie stosuje się.";
156) w art. 384:
   a) w § 2 po wyrazach "w rozprawie" dodaje się przecinek oraz wyrazy "jeżeli
     się stawi,",
   b) dodaje się § 4 w brzmieniu:
     "§ 4. Przepisy § 2 i 3 stosuje się odpowiednio do podmiotu, o którym mowa w
       art. 416.";
157) w art. 385 § 2 otrzymuje brzmienie:
   "§ 2. Za zgodą obecnych stron, a w wypadku szczególnie obszernego uzasadnienia
       aktu oskarżenia bez ich zgody, można poprzestać na przedstawieniu
       podstaw oskarżenia.";
158) w art. 387:
   a) § 1 otrzymuje brzmienie:
     "§ 1. Do chwili zakończenia pierwszego przesłuchania wszystkich oskarżonych
       na rozprawie głównej oskarżony, któremu zarzucono występek może złożyć
       wniosek o wydanie wyroku skazującego i wymierzenie mu określonej kary
       lub środka karnego bez przeprowadzania postępowania dowodowego; jeżeli
       oskarżony nie ma obrońcy z wyboru, sąd może, na jego wniosek, wyznaczyć
       mu obrońcę z urzędu.",
   b) § 2 otrzymuje brzmienie:
     "§ 2. Sąd może uwzględnić wniosek oskarżonego o wydanie wyroku skazującego,
       gdy okoliczności popełnienia przestępstwa nie budzą wątpliwości i cele
       postępowania zostaną osiągnięte mimo nieprzeprowadzenia rozprawy w
       całości; uwzględnienie takiego wniosku jest możliwe jedynie wówczas, gdy
       nie sprzeciwią się temu prokurator, a także pokrzywdzony należycie
       powiadomiony o terminie rozprawy oraz pouczony o możliwości zgłoszenia
       przez oskarżonego tego wniosku.";
159) w art. 389 § 1 otrzymuje brzmienie:
  "§ 1. Jeżeli oskarżony odmawia wyjaśnień lub wyjaśnia odmiennie niż poprzednio
     albo oświadcza, że pewnych okoliczności nie pamięta, wolno na rozprawie
     odczytywać tylko w odpowiednim zakresie protokoły jego wyjaśnień złożonych
     poprzednio w charakterze oskarżonego w tej lub innej sprawie w
     postępowaniu przygotowawczym lub przed sądem albo w innym postępowaniu
     przewidzianym przez ustawę.";
160) w art. 391 § 1 otrzymuje brzmienie:
  "§ 1. Jeżeli świadek bezpodstawnie odmawia zeznań, zeznaje odmiennie niż
     poprzednio albo oświadczy, że pewnych okoliczności nie pamięta, albo
     przebywa za granicą lub nie można mu było doręczyć wezwania, albo nie
     stawił się z powodu niedających się usunąć przeszkód lub prezes sądu
     zaniechał wezwania świadka na podstawie art. 333 § 2, a także wtedy, gdy
     świadek zmarł, wolno odczytywać w odpowiednim zakresie protokoły złożonych
     poprzednio przez niego zeznań w postępowaniu przygotowawczym lub przed
     sądem w tej lub innej sprawie albo w innym postępowaniu przewidzianym
     przez ustawę.";
161) art. 392 otrzymuje brzmienie:
   "Art. 392. § 1. Sąd może odczytywać na rozprawie głównej protokoły
             przesłuchania świadków i oskarżonych, sporządzone w postępowaniu
             przygotowawczym lub przed sądem albo w innym postępowaniu
             przewidzianym przez ustawę, gdy bezpośrednie przeprowadzenie
             dowodu nie jest niezbędne, a żadna z obecnych stron temu się nie
             sprzeciwia.
         § 2. Sprzeciw strony, której zeznania lub wyjaśnienia nie dotyczą, nie
           stoi na przeszkodzie odczytaniu protokołu.";
162) w art. 393 § 1 i 2 otrzymują brzmienie:
   "§ 1. Wolno odczytywać na rozprawie protokoły oględzin, przeszukania i
       zatrzymania rzeczy, opinie biegłych, instytutów, zakładów lub
       instytucji, dane o karalności, wyniki wywiadu środowiskowego oraz
       wszelkie dokumenty urzędowe złożone w postępowaniu przygotowawczym lub
       sądowym albo w innym postępowaniu przewidzianym przez ustawę. Nie wolno
       jednak odczytywać notatek dotyczących czynności, z których wymagane jest
       sporządzenie protokołu.
    § 2. Wolno również odczytywać zawiadomienie o przestępstwie, chyba że
       zostało złożone do protokołu, o którym mowa w art. 304a.";
163) po art. 393 dodaje się art. 393a w brzmieniu:
   "Art. 393a. W warunkach określonych w art. 389 § 1, art. 391 § 1 i 2, art.
           392 i 393 wolno również odczytywać lub odtwarzać zapisy, o których
           mowa w art. 145 § 1 i art. 147 § 3.";
164) w art. 394 § 2 otrzymuje brzmienie:
   "§ 2. Protokoły i dokumenty podlegające odczytaniu na rozprawie można uznać
       bez ich odczytania za ujawnione w całości lub w części. Należy jednak je
       odczytać, jeżeli którakolwiek ze stron o to wnosi. Przepis art. 392 § 2
       stosuje się odpowiednio.";
165) art. 397 otrzymuje brzmienie:
    "Art. 397. § 1. Jeżeli dopiero w toku rozprawy ujawnią się istotne braki
              postępowania przygotowawczego, a ich usunięcie przez sąd
              uniemożliwiałoby wydanie prawidłowego orzeczenia w rozsądnym
              terminie, zaś przeszkód tych nie można usunąć stosując przepis
              art. 396, sąd może przerwać albo odroczyć rozprawę zakreślając
              oskarżycielowi publicznemu termin do przedstawienia dowodów,
              których przeprowadzenie pozwoliłoby na usunięcie dostrzeżonych
              braków.
           § 2. Oskarżyciel publiczny w celu zebrania dowodów, o których mowa w
              § 1, może przedsięwziąć osobiście, a prokurator także zlecić
              Policji dokonanie niezbędnych czynności dowodowych.
           § 3. Oskarżyciel publiczny w wypadku niemożności dotrzymania
              zakreślonego terminu może zwrócić się do sądu o jego
              przedłużenie.
           § 4. Jeżeli oskarżyciel publiczny w wyznaczonym terminie nie
              przedstawi stosownych dowodów, sąd rozstrzyga na korzyść
              oskarżonego wątpliwości wynikające z nieprzeprowadzenia tych
              dowodów.";
166) w art. 404:
   a) § 2 otrzymuje brzmienie:
     "§ 2. Rozprawę odroczoną prowadzi się w nowym terminie od początku. Sąd może
       wyjątkowo prowadzić rozprawę odroczoną w dalszym ciągu, chyba że skład
       sądu uległ zmianie.",
   b) § 3 otrzymuje brzmienie:
       "§ 3. W wypadku podjęcia postępowania zawieszonego przepis § 2 stosuje się
           odpowiednio.";
167) w art. 406 w § 1 po wyrazach "powód cywilny," dodaje się wyrazy "podmiot, o
  którym mowa w art. 416,";
168) uchyla się art. 407;
169) art. 415 otrzymuje brzmienie:
   "Art. 415. § 1. W razie skazania oskarżonego sąd uwzględnia albo oddala
             powództwo cywilne w całości albo w części.
         § 2. W razie innego rozstrzygnięcia sąd pozostawia powództwo cywilne
           bez rozpoznania.
         § 3. Sąd orzeka o pozostawieniu powództwa cywilnego bez rozpoznania,
           również jeżeli materiał dowodowy ujawniony w toku rozprawy nie
           wystarcza do rozstrzygnięcia powództwa cywilnego, a uzupełnienie
           tego materiału spowodowałoby znaczną przewlekłość postępowania.
         § 4. W razie skazania oskarżonego sąd może także z urzędu zasądzić
           odszkodowanie na rzecz pokrzywdzonego, chyba że ustawa stanowi
           inaczej. Zasądzenie odszkodowania z urzędu nie jest dopuszczalne,
           jeżeli zachodzą okoliczności wymienione w art. 65 § 1 pkt 2, 4 lub
           5.
         § 5. W razie skazania oskarżonego lub warunkowego umorzenia
           postępowania w wypadkach wskazanych w ustawie sąd orzeka nawiązkę na
           rzecz pokrzywdzonego, obowiązek naprawienia szkody lub
           zadośćuczynienia za doznaną krzywdę. Nawiązki na rzecz
           pokrzywdzonego, obowiązku naprawienia szkody lub zadośćuczynienia za
           doznaną krzywdę nie orzeka się, jeżeli roszczenie wynikające z
           popełnienia przestępstwa jest przedmiotem innego postępowania albo o
           roszczeniu tym prawomocnie orzeczono.
         § 6. Jeżeli zasądzone odszkodowanie, obowiązek naprawienia szkody lub
           zadośćuczynienia za doznaną krzywdę albo nawiązka orzeczona na rzecz
           pokrzywdzonego nie pokrywają całej szkody lub nie stanowią pełnego
           zadośćuczynienia za doznaną krzywdę, pokrzywdzony może dochodzić
           dodatkowych roszczeń w postępowaniu cywilnym.
         § 7. W razie orzeczenia przez sąd obowiązku naprawienia szkody,
           zadośćuczynienia za doznaną krzywdę lub nawiązki na rzecz
           pokrzywdzonego, nie stosuje się § 1 i 4.";
170) po art. 418 dodaje się art. 418a w brzmieniu:
      "Art. 418a. W wypadku wyrokowania poza rozprawą, treść wyroku udostępnia
             się publicznie przez złożenie jego odpisu na okres 7 dni w
             sekretariacie sądu, o czym należy uczynić wzmiankę w protokole
             posiedzenia.";
171) w art. 420 § 1 i 2 otrzymują brzmienie:
   "§ 1. Jeżeli wyrok nie zawiera rozstrzygnięcia co do przepadku, zaliczenia
       tymczasowego aresztowania, zatrzymania lub środków zapobiegawczych
       wymienionych w art. 276 albo dowodów rzeczowych, sąd orzeka o tym
       postanowieniem na posiedzeniu.
    § 2. Jeżeli sąd nieprawidłowo zaliczył okres tymczasowego aresztowania na
       poczet orzeczonej kary, stosuje się odpowiednio przepis § 1.";
172) w art. 422 § 1 otrzymuje brzmienie:
   "§ 1. W terminie zawitym 7 dni od daty ogłoszenia wyroku strona, podmiot
       określony w art. 416, a w wypadku wyroku warunkowo umarzającego
       postępowanie, wydanego na posiedzeniu, także pokrzywdzony, mogą złożyć
       wniosek o sporządzenie na piśmie i doręczenie uzasadnienia wyroku.
       Sporządzenie uzasadnienia z urzędu nie zwalnia strony, wymienionego
       podmiotu oraz pokrzywdzonego od złożenia wniosku o doręczenie
       uzasadnienia. Wniosek składa się na piśmie. Wniosek niepochodzący od
       oskarżonego powinien wskazywać tego z oskarżonych, którego dotyczy.";
173) w art. 423:
   a) w § 1 wyrazy "7 dni" zastępuje się wyrazami "14 dni",
   b) po § 1 dodaje się § 1a w brzmieniu:
      "§ 1a. W wypadku złożenia wniosku o uzasadnienie wyroku w części odnoszącej
           się do niektórych oskarżonych sąd może ograniczyć zakres
           uzasadnienia do tych tylko części wyroku, których wniosek dotyczy.",
   c) § 2 otrzymuje brzmienie:
     "§ 2. Wyrok z uzasadnieniem doręcza się stronie i podmiotowi, o którym mowa
       w art. 416, które złożyły wniosek na podstawie art. 422. Przepis art.
       100 § 5 stosuje się.";
174) w art. 425 § 1 otrzymuje brzmienie:
   "§ 1. Od orzeczenia wydanego w pierwszej instancji przysługuje środek
       odwoławczy stronom, podmiotowi określonemu w art. 416 oraz innym osobom
       wskazanym w przepisach ustawy.";
175) w art. 432 skreśla się wyrazy "101,";
176) w art. 434 dodaje się § 3 w brzmieniu:
     "§ 3. Określonego w § 1 zakazu orzekania na niekorzyść oskarżonego nie
       stosuje się w wypadkach określonych w art. 60 § 3 i 4 Kodeksu karnego
       oraz w wypadkach skazania z zastosowaniem art. 343 lub 387.";
177) art. 439 otrzymuje brzmienie:
   "Art. 439. § 1. Niezależnie od granic zaskarżenia i podniesionych zarzutów
             oraz wpływu uchybienia na treść orzeczenia sąd odwoławczy na
             posiedzeniu uchyla zaskarżone orzeczenie, jeżeli:
           1) w wydaniu orzeczenia brała udział osoba nieuprawniona lub
             niezdolna do orzekania bądź podlegająca wyłączeniu na podstawie
             art. 40,
           2) sąd był nienależycie obsadzony lub którykolwiek z jego członków
             nie był obecny na całej rozprawie,
           3) sąd powszechny orzekł w sprawie należącej do właściwości sądu
             szczególnego albo sąd szczególny orzekł w sprawie należącej do
             właściwości sądu powszechnego,
           4) sąd niższego rzędu orzekł w sprawie należącej do właściwości sądu
             wyższego rzędu,
           5) orzeczono karę, środek karny lub środek zabezpieczający nieznane
             ustawie,
           6) zapadło z naruszeniem zasady większości głosów lub nie zostało
             podpisane przez którąkolwiek z osób biorących udział w jego
             wydaniu,
           7) zachodzi sprzeczność w treści orzeczenia, uniemożliwiająca jego
             wykonanie,
           8) zostało wydane pomimo to, że postępowanie karne co do tego samego
             czynu tej samej osoby zostało już prawomocnie zakończone,
           9) zachodzi jedna z okoliczności wyłączających postępowanie,
             określonych w art. 17 § 1 pkt 5, 6 i 8-11,
          10) oskarżony w postępowaniu sądowym nie miał obrońcy w wypadkach
            określonych w art. 79 § 1 i 2 oraz art. 80 lub obrońca nie brał
            udziału w czynnościach, w których jego udział był obowiązkowy,
          11) sprawę rozpoznano podczas nieobecności oskarżonego, którego
            obecność była obowiązkowa.
         § 2. Uchylenie orzeczenia jedynie z powodów określonych w § 1 pkt 9-11
           może nastąpić tylko na korzyść oskarżonego.
         § 3. W posiedzeniu mają prawo wziąć udział strony, obrońcy i
           pełnomocnicy. Przepis art. 451 stosuje się odpowiednio.";
178) po art. 439 dodaje się art. 439a w brzmieniu:
   "Art. 439a. Orzeczenia w sprawie o wykroczenie nie uchyla się z tego tylko
            powodu, że sąd orzekł w postępowaniu karnym zamiast w postępowaniu
            w sprawach o wykroczenia.";
179) w art. 441 w § 4 wyrazy "Obrońcy i pełnomocnicy" zastępuje się wyrazami
  "Prokurator, obrońcy i pełnomocnicy";
180) w art. 442 w § 2 skreśla się wyrazy "za zgodą stron";
181) w art. 443 po wyrazach "na niekorzyść oskarżonego" dodaje się wyrazy "albo
  gdy zachodzą okoliczności określone w art. 434 § 3";
182) art. 444 otrzymuje brzmienie:
   "Art. 444. Od wyroku sądu pierwszej instancji stronom, podmiotowi
           określonemu w art. 416, a pokrzywdzonemu od wyroku warunkowo
           umarzającego postępowanie, wydanego na posiedzeniu, przysługuje
           apelacja, chyba że ustawa stanowi inaczej.";
183) w art. 446 w § 1 wyrazy "sądu wojewódzkiego" zastępuje się wyrazami "sądu
  okręgowego";
184) po art. 449 dodaje się art. 449a w brzmieniu:
   "Art. 449a. W wypadku określonym w art. 423 § 1a przed wydaniem orzeczenia
            sąd odwoławczy może zwrócić sprawę sądowi pierwszej instancji w
            celu sporządzenia uzasadnienia zaskarżonego wyroku w niezbędnym
            zakresie, jeżeli ma to zapewnić prawidłowe wyrokowanie w sprawie.";
185) art. 451 otrzymuje brzmienie:
        "Art. 451. Sąd odwoławczy, na wniosek oskarżonego pozbawionego
              wolności, zarządza sprowadzenie go na rozprawę, chyba że uzna za
              wystarczającą obecność obrońcy. O prawie złożenia wniosku należy
              pouczyć oskarżonego. Jeżeli sąd nie zarządza sprowadzenia
              oskarżonego, który nie ma obrońcy, wyznacza obrońcę z urzędu.";
186) w art. 454 w § 3 skreśla się wyrazy "25 lat pozbawienia wolności albo";
187) art. 457 otrzymuje brzmienie:
   "Art. 457. § 1. Uzasadnienie wyroku sporządza się z urzędu w terminie 14
             dni.
         § 2. Jeżeli sąd utrzymuje zaskarżony wyrok w mocy, uznając apelację za
           oczywiście bezzasadną, uzasadnienie sporządza się na wniosek strony,
           chyba że zostało zgłoszone zdanie odrębne. Przepisy art. 422 i 423
           stosuje się odpowiednio.
         § 3. W uzasadnieniu należy podać, czym kierował się sąd wydając wyrok
           oraz dlaczego zarzuty i wnioski apelacji sąd uznał za zasadne albo
           niezasadne.";
188) w art. 464 § 3 otrzymuje brzmienie:
  "§ 3. Przepis art. 451 stosuje się odpowiednio, gdy przedmiotem posiedzenia ma
     być rozpoznanie zażalenia na postanowienie kończące postępowanie.";
189) w art. 465 w § 1 wyraz "dochodzenie" zastępuje się wyrazami "postępowanie
  przygotowawcze";
190) art. 469 otrzymuje brzmienie:
     "Art. 469. Sąd rozpoznaje w trybie uproszczonym sprawy, w których było
           prowadzone dochodzenie. Dokończenie postępowania przygotowawczego w
           formie śledztwa z przyczyn określonych w art. 325i § 1 nie stanowi
           przeszkody w rozpoznaniu sprawy w trybie uproszczonym.";
191) uchyla się art. 470 - 474;
192) po art. 474 dodaje się art. 474a w brzmieniu:
  "Art. 474a. § 1. Wniosek oskarżonego, o którym mowa w art. 387 § 1, złożony
             przed rozprawą, sąd może rozpoznać na posiedzeniu.
         § 2. O terminie posiedzenia zawiadamia się strony, przesyłając im odpis
           wniosku.
         § 3. Nieusprawiedliwione niestawiennictwo pokrzywdzonego lub
           oskarżyciela publicznego nie stoi na przeszkodzie uwzględnieniu
           wniosku, jeżeli spełnione są pozostałe warunki określone w art. 387.
         § 4. W razie rozpoznania wniosku na rozprawie przepis § 3 stosuje się
           odpowiednio.";
193) w art. 476 w § 1 wyrazy "sądu wojewódzkiego" zastępuje się wyrazami "sądu
  okręgowego";
194) w art. 484 § 1 otrzymuje brzmienie:
      "§ 1. Każdorazowa przerwa w rozprawie może trwać nie dłużej niż 21 dni.";
195) w art. 500:
   a) w § 1 wyrazy "nakaz karny" zastępuje się wyrazami "wyrok nakazowy",
   b) w § 3 wyrazy "nakaz karny" zastępuje się wyrazami "wyrok nakazowy",
   c) § 4 otrzymuje brzmienie:
     "§ 4. Sąd wydaje wyrok nakazowy jednoosobowo na posiedzeniu bez udziału
       stron.";
196) w art. 501 wyrazy "nakazu karnego" zastępuje się wyrazami "wyroku
  nakazowego";
197) w art. 502:
   a) § 1 otrzymuje brzmienie:
     "§ 1. Wyrokiem nakazowym można orzec karę ograniczenia wolności lub grzywnę
       w wysokości do 100 stawek dziennych albo do 200 000 złotych.",
   b) w § 2 wyrazy "przepadek przedmiotów oraz nawiązkę" zastępuje się wyrazami
     "środek karny",
   c) w § 3 skreśla się wyrazy " , o którym mowa w § 2";
198) w art. 503 w § 1 wyrazy "nakaz karny" zastępuje się wyrazami "wyrok
  nakazowy";
199) art. 504 otrzymuje brzmienie:
  "Art. 504. § 1. Wyrok nakazowy powinien zawierać:
           1) oznaczenie sądu i sędziego, który go wydał,
           2) datę wydania wyroku,
           3) imię i nazwisko oraz inne dane określające tożsamość oskarżonego,
           4) dokładne określenie czynu przypisanego przez sąd oskarżonemu, ze
             wskazaniem zastosowanych przepisów ustawy karnej,
           5) wymiar kary i inne niezbędne rozstrzygnięcia.
         § 2. Wyrok nakazowy może nie zawierać uzasadnienia.";
200) art. 505 otrzymuje brzmienie:
    "Art. 505. Odpis wyroku nakazowego doręcza się oskarżycielowi, a
           oskarżonemu i jego obrońcy - wraz z odpisem aktu oskarżenia. W
           każdym wypadku odpis tego wyroku doręcza się prokuratorowi. Wraz z
           odpisem wyroku doręczyć należy pouczenie przytaczające przepisy o
           prawie, terminie i sposobie wniesienia sprzeciwu oraz skutkach jego
           niewniesienia.";
201) w art. 506:
   a) § 1 otrzymuje brzmienie:
     "§ 1. Oskarżonemu i oskarżycielowi przysługuje prawo wniesienia sprzeciwu do
       sądu, który wydał wyrok nakazowy, w terminie zawitym 7 dni od doręczenia
       tego wyroku.",
   b) w § 3 wyrazy "nakaz karny" zastępuje się wyrazami "wyrok nakazowy",
   c) w § 4 wyrazy "nakaz karny" zastępuje się wyrazami "wyrok nakazowy",
   d) dodaje się § 6 w brzmieniu:
     "§ 6. Sąd rozpoznający sprawę po wniesieniu sprzeciwu nie jest związany
       treścią wyroku nakazowego, który utracił moc.";
202) art. 507 otrzymuje brzmienie:
    "Art. 507. Wyrok nakazowy, od którego nie wniesiono sprzeciwu lub sprzeciw
            cofnięto, staje się prawomocny.";
203) art. 521 otrzymuje brzmienie:
   "Art. 521. Prokurator Generalny, a także Rzecznik Praw Obywatelskich, może
           wnieść kasację od każdego prawomocnego orzeczenia sądu kończącego
           postępowanie.";
204) w art. 524 w § 2 wyrazy "Ministra Sprawiedliwości - Prokuratora
  Generalnego" zastępuje się wyrazami "Prokuratora Generalnego";
205) w art. 526 w § 2 wyrazy "Ministra Sprawiedliwości - Prokuratora
  Generalnego" zastępuje się wyrazami "Prokuratora Generalnego";
206) w art. 527 w § 5 po wyrazach "wysokość opłaty" dodaje się przecinek i
  wyrazy "mając na uwadze faktyczne koszty postępowania oraz zasadę dostępu do
  sądu";
207) w art. 530 w § 3 dodaje się zdanie czwarte w brzmieniu:
    "Sąd kasacyjny wydaje postanowienie bez udziału stron, chyba że Prezes
     Sądu Najwyższego zarządzi inaczej.";
208) w art. 531:
   a) w § 1 dodaje się zdanie drugie w brzmieniu:
      "Sąd kasacyjny wydaje postanowienie bez udziału stron, chyba że prezes
       Sądu Najwyższego zarządzi inaczej.",
   b) dodaje się § 3 w brzmieniu:
       "§ 3. Przepis § 1 zdanie drugie stosuje się odpowiednio w wypadku
           cofnięcia kasacji.";
209) w art. 532 dodaje się § 3 w brzmieniu:
   "§ 3. Sąd kasacyjny wydaje postanowienie na posiedzeniu bez udziału stron,
       chyba że prezes Sądu Najwyższego zarządzi inaczej.";
210) po art. 540 dodaje się art. 540a w brzmieniu:
   "Art. 540a. Postępowanie sądowe zakończone prawomocnym orzeczeniem można
           wznowić, jeżeli:
           1) skazany, do którego zastosowano przepis art. 60 § 3 lub 4 Kodeksu
             karnego, nie potwierdził w postępowaniu karnym ujawnionych przez
             siebie informacji,
           2) zachodzi okoliczność określona w art. 11 § 3.";
211) w art. 542:
   a) w § 1 po wyrazie "strony" dodaje się wyrazy "lub z urzędu",
   b) dodaje się § 3-5 w brzmieniu:
       "§ 3. Postępowanie wznawia się z urzędu tylko w razie ujawnienia się
           jednego z uchybień wymienionych w art. 439 § 1, przy czym wznowienie
           postępowania jedynie z powodów określonych w pkt 9-11 może nastąpić
           tylko na korzyść oskarżonego.
         § 4. Wznowienie nie może nastąpić z przyczyn wymienionych w § 3, jeżeli
           były one przedmiotem rozpoznania w trybie kasacji.
         § 5. Niedopuszczalne jest wznowienie postępowania z urzędu na
           niekorzyść oskarżonego po upływie 6 miesięcy od daty uprawomocnienia
           się orzeczenia.";
212) w art. 544 § 1 otrzymuje brzmienie:
     "§ 1. W kwestii wznowienia postępowania orzeka sąd okręgowy, zaś w kwestii
       wznowienia postępowania zakończonego orzeczeniem sądu okręgowego - sąd
       apelacyjny. Sąd orzeka w składzie trzech sędziów.";
213) w art. 545 w § 2 po wyrazie "adwokata" dodaje się wyrazy "albo radcę
  prawnego";
214) art. 549 otrzymuje brzmienie:
    "Art. 549. O podjęciu postępowania warunkowo umorzonego sąd orzeka na
            wniosek oskarżyciela, pokrzywdzonego lub kuratora sądowego albo z
            urzędu.";
215) w art. 550 w § 2 wyrazy "oskarżony i jego obrońca" zastępuje się wyrazami
  "prokurator, oskarżony i jego obrońca";
216) w art. 551 dodaje się zdanie drugie w brzmieniu:
    "Przepis art. 341 § 2 zdanie drugie stosuje się odpowiednio.";
217) w art. 552:
   a) w § 1 wyrazy "postępowania, kasacji lub stwierdzenia nieważności
     orzeczenia" zastępuje się wyrazami "postępowania lub kasacji",
   b) w § 2 skreśla się wyrazy "albo stwierdzeniu nieważności";
218) w art. 554:
   a) w § 1 dwukrotnie użyty wyraz "wojewódzkim" zastępuje się wyrazem
     "okręgowym",
   b) w § 2 wyraz "wojewódzki" zastępuje się wyrazem "okręgowy";
219) w art. 560 dodaje się § 3 w brzmieniu:
  "§ 3. Osoba, która wniosła prośbę o ułaskawienie, może ją cofnąć.";
220) w art. 573 w § 2 zdanie drugie otrzymuje brzmienie:
    "Przepis art. 451 stosuje się odpowiednio.";
221) po art. 589 dodaje się art. 589a w brzmieniu:
  "Art. 589a. § 1. Wobec osoby pozbawionej wolności na terytorium państwa
             obcego, czasowo wydanej w celu złożenia zeznań w charakterze
             świadka lub dokonania z jej udziałem innej czynności procesowej
             przed polskim sądem lub prokuratorem, sąd okręgowy miejsca
             wykonania czynności zarządza umieszczenie osoby wydanej w polskim
             zakładzie karnym lub areszcie śledczym na czas jej pobytu na
             terytorium Rzeczypospolitej Polskiej, nieprzekraczający jednak
             czasu pozbawienia wolności określonego w państwie wydającym.
         § 2. Na postanowienie sądu zażalenie nie przysługuje.";
222) w art. 591:
   a) w § 1 po wyrazach "Minister Sprawiedliwości" dodaje się wyrazy " , z
     urzędu albo z inicjatywy sądu lub prokuratora,",
   b) § 2-4 otrzymują brzmienie:
        "§ 2. Jeżeli pokrzywdzonym jest obywatel polski, złożenie wniosku o
            przejęcie ścigania może nastąpić tylko za jego zgodą, chyba że
            uzyskanie tej zgody nie jest możliwe.
         § 3. Przed wystąpieniem z wnioskiem, o którym mowa w § 1, lub
           rozstrzygnięciem takiego wniosku pochodzącego od organu państwa
           obcego właściwy organ umożliwia osobie ściganej przebywającej na
           terytorium Rzeczypospolitej Polskiej zajęcie stanowiska ustnie lub
           na piśmie w przedmiocie przejęcia ścigania.
         § 4. W razie pozytywnego rozstrzygnięcia wniosku o przekazanie ścigania
           dotyczącego osoby tymczasowo aresztowanej na terytorium
           Rzeczypospolitej Polskiej Minister Sprawiedliwości zwraca się do
           właściwego organu o niezwłoczne podjęcie czynności mających na celu
           wydanie i przekazanie takiej osoby organom państwa obcego. Wraz z
           osobą przekazuje się akta sprawy, o ile nie zostały one uprzednio
           przekazane wraz z wnioskiem.";
223) w art. 592 dotychczasową treść oznacza się jako § 1 i dodaje się § 2 i 3 w
  brzmieniu:
     "§ 2. Jeżeli na podstawie umowy międzynarodowej, której Rzeczpospolita
         Polska jest stroną, wszczęto w Rzeczypospolitej Polskiej postępowanie
         karne o przestępstwo popełnione za granicą, Minister Sprawiedliwości
         może wystąpić do właściwego organu państwa obcego o przejęcie ścigania
         przez organy tego państwa niezależnie od tego, czy w państwie obcym
         wszczęto ściganie co do tego samego czynu. Przepisy art. 591 § 2, 5 i
         6 stosuje się odpowiednio.
      § 3. W sprawie o przestępstwo popełnione za granicą przez obywatela
         polskiego przebywającego za granicą, jeżeli wymaga tego interes
         wymiaru sprawiedliwości, Minister Sprawiedliwości może wystąpić do
         właściwego organu państwa obcego o przejęcie ścigania przez organy
         tego państwa. Przepisy art. 591 § 2, 5 i 6 stosuje się odpowiednio.";
224) art. 596 otrzymuje brzmienie:
    "Art. 596. Osoba wydana nie może być bez zgody państwa wydającego ścigana,
            skazana ani pozbawiona wolności w celu wykonania kary za inne
            przestępstwo popełnione przed dniem wydania niż to, w związku z
            którym nastąpiło wydanie.";
225) art. 597 otrzymuje brzmienie:
       "Art. 597. W razie zastrzeżenia przy wydaniu, że w stosunku do osoby
              wydanej orzeczone już kary będą wykonane tylko za te
              przestępstwa, co do których nastąpiło wydanie, sąd, który
              prawomocnie orzekł w sprawie, wydaje w razie potrzeby na
              posiedzeniu wyrok zmieniający orzeczenie w taki sposób, aby kary
              były wykonywane tylko za te przestępstwa, co do których nastąpiło
              wydanie sprawcy. Prokurator i osoba wydana mają prawo wziąć
              udział w posiedzeniu. Przepis art. 451 stosuje się odpowiednio.";
226) art. 599 otrzymuje brzmienie:
    "Art. 599. Jeżeli osoba wydana przez państwo obce nie opuści bez
            usprawiedliwionej przyczyny terytorium Rzeczypospolitej Polskiej w
            ciągu 45 dni od daty prawomocnego zakończenia postępowania, a w
            razie skazania - od daty odbycia lub darowania kary, albo jeżeli po
            opuszczeniu terytorium Rzeczypospolitej Polskiej powróci na nie,
            ograniczeń wynikających z art. 596 i 597 nie stosuje się.";
227) w art. 602 wyrazy "sądu wojewódzkiego" zastępuje się wyrazami "sądu
  okręgowego";
228) w art. 603 w § 1 wyrazy "Sąd wojewódzki" zastępuje się wyrazami "Sąd
  okręgowy";
229) po art. 603 dodaje się art. 603a w brzmieniu:
  "Art. 603a. § 1. Jeżeli umowa międzynarodowa, której Rzeczpospolita Polska
             jest stroną, tak stanowi, wniosek państwa obcego o zastosowanie
             tymczasowego aresztowania osoby ściganej zastępuje wniosek o
             wydanie.
         § 2. W wypadku, o którym mowa w § 1, prokurator podczas przesłuchania
           informuje osobę ściganą o możliwości wyrażenia przez nią zgody na
           wydanie lub zgody na wydanie połączonej ze zrzeczeniem się
           korzystania z ograniczeń określonych w art. 596 i 597. Jeżeli osoba
           ścigana wyrazi wolę złożenia takiego oświadczenia, prokurator
           kieruje sprawę do sądu okręgowego, w którego okręgu prowadzi się
           postępowanie.
         § 3. Sąd na posiedzeniu rozstrzyga o tymczasowym aresztowaniu osoby
           ściganej, odbiera oświadczenie o wyrażeniu zgody na wydanie lub
           zgody na wydanie połączonej ze zrzeczeniem się korzystania z
           ograniczeń określonych w art. 596 i 597, a także wydaje
           postanowienie o dopuszczalności wydania.
         § 4. Zgoda osoby ściganej oraz zrzeczenie, o którym mowa w § 2, nie
           mogą zostać cofnięte, o czym poucza się osobę ściganą.
         § 5. Sąd niezwłocznie przekazuje prawomocne postanowienie wraz z
           aktami sprawy Ministrowi Sprawiedliwości, który rozstrzyga o wydaniu
           osoby.
         § 6. Jeżeli oświadczenie, o którym mowa w § 3, nie zostało złożone lub
           sąd stwierdził, że zachodzi okoliczność określona w art. 604 § 1,
           albo jeżeli posiedzenie zostało odroczone na czas przekraczający 7
           dni, stosuje się przepisy art. 602, 603 i 605.";
230) w art. 604 w § 1 w pkt 5 na końcu kropkę zastępuje się przecinkiem i dodaje
  się pkt 6 i 7 w brzmieniu:
     "6) zachodzi uzasadniona obawa, że w państwie żądającym wydania wobec
       osoby wydanej może zostać orzeczona lub wykonana kara śmierci,
     7) zachodzi uzasadniona obawa, że w państwie żądającym wydania osoba
       wydana może zostać poddana torturom.";
231) w art. 605:
   a) w § 1 po wyrazie "sąd" dodaje się wyraz "okręgowy",
   b) w § 2 wyraz "miesiąc" zastępuje się wyrazami "40 dni";
232) w art. 611a w § 1 wyrazy "ma prawo wziąć udział skazany" zastępuje się
  wyrazami "ma prawo wziąć udział prokurator i skazany";
233) w art. 611c w § 3 zdanie drugie otrzymuje brzmienie:
  "Jeżeli grzywnę wymierzono kwotowo, kwota grzywny nie może przekroczyć
  iloczynu wysokości stawki dziennej i ilości stawek dziennych.";
234) w art. 615:
   a) § 3 otrzymuje brzmienie:
       "§ 3. Przepisy niniejszego działu stosuje się odpowiednio w stosunkach z
           trybunałami międzynarodowymi i ich organami działającymi na
           podstawie umów międzynarodowych, których Rzeczpospolita Polska jest
           stroną, albo powołanymi przez organizacje międzynarodowe
           ukonstytuowane umową ratyfikowaną przez Rzeczpospolitą Polską.
           Przepisów art. 602, 603 i 604 nie stosuje się, jeżeli umowa
           międzynarodowa albo akt prawny regulujący działanie trybunału
           stanowi odmiennie.",
   b) dodaje się § 4-6 w brzmieniu:
       "§ 4. Minister Sprawiedliwości zawiadamia trybunał międzynarodowy o
           wszczęciu postępowania przeciwko osobie o popełnienie przestępstwa
           podlegającego ściganiu przez ten trybunał.
         § 5. Organy trybunału międzynarodowego mogą na terytorium
           Rzeczypospolitej Polskiej dokonywać czynności procesowych także
           niewymienionych w niniejszym dziale, na zasadach i warunkach
           określonych w aktach prawnych regulujących działanie tego trybunału.
         § 6. Jeżeli co do tego samego czynu tej samej osoby wszczęto
           postępowanie karne w Rzeczypospolitej Polskiej i przed trybunałem
           międzynarodowym, Minister Sprawiedliwości przekazuje ściganie temu
           trybunałowi, jeżeli wymagają tego akty prawne regulujące działanie
           trybunału.";
235) w art. 618:
   a) w § 1:
     - w pkt 9 po wyrazie "opinii" dodaje się wyrazy "lub wystawienia
       zaświadczenia",
     - po pkt 9 dodaje się pkt 9a w brzmieniu:
         "9a) kosztów obserwacji psychiatrycznej oskarżonego w zespole opieki
            zdrowotnej, z wyłączeniem należności biegłych psychiatrów,"
       - w pkt 12 na końcu kropkę zastępuje się przecinkiem i dodaje się pkt 13
        w brzmieniu:
         "13) realizacji umów międzynarodowych, których Rzeczpospolita Polska
            jest stroną, i postępowań prowadzonych na podstawie działu XIII,
            także jeżeli nie zostało wydane postanowienie, o którym mowa w art.
            303.",
   b) § 2 otrzymuje brzmienie:
         "§ 2. Jeżeli wysokości i zasad ustalania należności określonych w § 1
           nie regulują odrębne przepisy, Minister Sprawiedliwości, w
           porozumieniu z ministrem właściwym do spraw finansów publicznych,
           określi, w drodze rozporządzenia, wysokość i sposób ich obliczania,
           mając na uwadze faktyczny koszt dokonania danej czynności.";
236) w art. 619 po § 2 dodaje się § 2a w brzmieniu:
      "§ 2a. Skarb Państwa ponosi także koszty związane z udziałem w
          postępowaniu tłumacza w zakresie koniecznym dla zapewnienia
          oskarżonemu jego prawa do obrony.";
237) w art. 621 § 2 otrzymuje brzmienie:
      "§ 2. Minister Sprawiedliwości, w porozumieniu z ministrem właściwym do
          spraw finansów publicznych, określi, w drodze rozporządzenia,
          wysokość zryczałtowanej równowartości wydatków, mając na uwadze
          przeciętne koszty postępowania oraz zasadę dostępu do sądu.";
238) w art. 638 po wyrazach "w art. 521" dodaje się wyrazy "lub wznowieniem
   postępowania z urzędu";
239) w art. 648 w pkt 1 wyrazy "podżeganie i pomocnictwo do" zastępuje się
   wyrazami "współdziałanie w popełnieniu";
240) w art. 651 uchyla się § 3;
241) w art. 654:
   a) w § 1 w pkt 2 wyrazy "sądu wojewódzkiego" zastępuje się wyrazami "sądu
     okręgowego",
   b) w § 5 wyrazy "sądowi wojewódzkiemu" zastępuje się wyrazami "sądowi
     okręgowemu";
242) w art. 662 w § 3 po wyrazach "wojskowych kuratorów społecznych" dodaje się
  przecinek i wyrazy "mając na uwadze warunki funkcjonowania Sił Zbrojnych
  Rzeczypospolitej Polskiej i wymagania służby wojskowej";
243) w art. 669 w § 3 po wyrazach "o których mowa w § 2" dodaje się przecinek i
  wyrazy "mając na uwadze konieczność zapewnienia właściwego współdziałania
  prezesów sądów wojskowych i powszechnych przy wyznaczaniu ławników do składu
  orzekającego";
244) po art. 671 dodaje się art. 671a w brzmieniu:
  "Art. 671a. § 1. Sprawę o przestępstwo zagrożone karą pozbawienia wolności
             nieprzekraczającą 5 lat lub karą łagodniejszą, jeżeli oskarżony
             pozostaje na wolności, wojskowy sąd garnizonowy rozpoznaje
             jednoosobowo również na rozprawie głównej.
         § 2. Jeżeli po rozpoczęciu przewodu sądowego okaże się, że ustały
           okoliczności umożliwiające stosowanie przepisu § 1, sąd rozpoznaje
           sprawę w dalszym ciągu w tym samym składzie.";
245) art. 672 otrzymuje brzmienie:
    "Art. 672. Sąd wojskowy pierwszej instancji sporządza uzasadnienie wyroku z
           urzędu; nie dotyczy to wyroku uwzględniającego wniosek, o którym
           mowa w art. 335 lub 387.";
246) po art. 672 dodaje się art. 672a w brzmieniu:
    "Art. 672a. Kasację, o której mowa w art. 521, do Izby Wojskowej Sądu
             Najwyższego może wnieść również Naczelny Prokurator Wojskowy.";
247) w art. 673 skreśla się wyrazy "oraz stwierdzenia nieważności z mocy samego
  prawa".
                                     Art. 2.
W ustawie z dnia 6 czerwca 1997 r. - Przepisy wprowadzające Kodeks postępowania
karnego (Dz.U. Nr 89, poz. 556 i Nr 160, poz. 1083, z 2000 r. Nr 62, poz. 717
oraz z 2002 r. Nr 213, poz. 1801) wprowadza się następujące zmiany:
1) w art. 12 w pkt 9 po wyrazach "o którym mowa w pkt 8" dodaje się przecinek i
  wyrazy "mając na uwadze konieczność zapewnienia właściwego współdziałania
  prezesów sądów wojskowych i powszechnych przy wyznaczaniu ławników do składu
  orzekającego";
2) art. 13 otrzymuje brzmienie:
    "Art. 13. W sprawie zakończonej prawomocnym wyrokiem skazującym, wydanym w
           postępowaniu w stosunku do nieobecnych na podstawie kodeksu, o
           którym mowa w art. 3, w razie ujęcia skazanego lub jego osobistego
           zgłoszenia się do dyspozycji sądu, skazanemu doręcza się odpis tego
           wyroku. Na wniosek skazanego złożony na piśmie w zawitym terminie 14
           dni od dnia doręczenia, sąd, którego wyrok się uprawomocnił,
           niezwłocznie wyznacza rozprawę, a wydany w tej instancji wyrok traci
           moc z chwilą stawienia się skazanego na rozprawę.".
                                        
                                     Art. 3.
W ustawie z dnia 25 czerwca 1997 r. o świadku koronnym (Dz.U. Nr 114, poz. 738 i
Nr 160, poz. 1083, z 1999 r. Nr 83, poz. 931 oraz z 2001 r. Nr 5, poz. 40) w
art. 1 w ust. 2 wyrazy "przestępstwo określone w art. 258" zastępuje się
wyrazami "przestępstwa określone w art. 228 § 1, 3-6, art. 229 § 1, 3-5, art.
231 i 258".
                                     Art. 4.
W ustawie z dnia 22 stycznia 1999 r. o ochronie informacji niejawnych (Dz.U. Nr
11, poz. 95, z 2000 r. Nr 12, poz. 136 i Nr 39, poz. 462, z 2001 r. Nr 22, poz.
247, Nr 27, poz. 298, Nr 56, poz. 580, Nr 110, poz. 1189, Nr 123, poz. 1353 i Nr
154, poz. 1800 oraz z 2002 r. Nr 74, poz. 676, Nr 89, poz. 804 i Nr 153, poz.
1271) wprowadza się następujące zmiany:
1) w art. 4 w ust. 1 po wyrazach "zachowania tajemnicy państwowej i służbowej"
  dodaje się wyrazy "oraz sposób postępowania z aktami spraw zawierających
  tajemnicę państwową i służbową";
2) w art. 49 w ust. 1 po wyrazach "W szczególnie uzasadnionych przypadkach"
  dodaje się przecinek i wyrazy "z zastrzeżeniem przepisu art. 4 ust. 1,".
                                        
                                     Art. 5.
Sprawy, w których przed wejściem w życie ustawy rozpoczęto rozprawę główną,
toczą się do końca postępowania w danej instancji według przepisów
dotychczasowych, jednakże w razie zawieszenia postępowania, odroczenia rozprawy
lub ponownego rozpoznania sprawy albo po zapadnięciu prawomocnego orzeczenia
postępowanie toczy się według przepisów tej ustawy.
                                        
                                     Art. 6.
Czynności procesowe dokonane przed wejściem w życie ustawy są skuteczne, jeżeli
dokonano ich z zachowaniem przepisów dotychczasowych.
                                        
                                     Art. 7.
Wyłączony z mocy prawa od udziału w sprawie jest także sędzia, który brał udział
w wydaniu:
   1) orzeczenia, którego nieważność stwierdzono,
   2) postanowienia o warunkowym umorzeniu postępowania.
                                        
                                     Art. 8.
Do czasu wydania przepisów wykonawczych na podstawie niniejszej ustawy zachowują
moc przepisy wydane przed jej wejściem w życie, jeżeli nie są sprzeczne z
przepisami tej ustawy.
                                        
                                     Art. 9.
W razie wątpliwości, czy stosować prawo dotychczasowe, czy przepisy niniejszej
ustawy, stosuje się tę ustawę.
                                        
                                    Art. 10.
Ilekroć w obowiązujących przepisach jest mowa o nakazie karnym, rozumie się
przez to wyrok nakazowy.
                                        
                                    Art. 11.
Ustawa wchodzi w życie z dniem 1 lipca 2003 r.
