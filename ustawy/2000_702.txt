



Dz.U. z 2000 r. Nr 60, poz. 702
                                       
                                        
                                        
                                     USTAWA
                            z dnia 29 czerwca 2000 r.
                                        
           o zmianie ustawy o obligacjach oraz niektórych innych ustaw
 
                                     Art. 1.
W ustawie z dnia 29 czerwca 1995 r. o obligacjach (Dz.U. Nr 83, poz. 420 i Nr
118, poz. 574, z 1997 r. Nr 88, poz. 554 i Nr 118, poz. 754 oraz z 1998 r. Nr
106, poz. 668) wprowadza się następujące zmiany:
1) art. 2 otrzymuje brzmienie:
    "Art. 2. Obligacje mogą emitować:
           1) podmioty prowadzące działalność gospodarczą, posiadające
             osobowość prawną,
           2) gminy, powiaty, województwa, zwane dalej "jednostkami samorządu
             terytorialnego", a także związki tych jednostek oraz miasto
             stołeczne Warszawa,
           3) inne podmioty posiadające osobowość prawną, upoważnione do emisji
             obligacji na podstawie innych ustaw,
           4) instytucje finansowe, których członkiem jest Rzeczpospolita
             Polska lub Narodowy Bank Polski, lub przynajmniej jedno z państw
             należących do Organizacji Współpracy Gospodarczej i Rozwoju (OECD),
             lub bank centralny takiego państwa lub instytucje, z którymi
             Rzeczpospolita Polska zawarła umowy regulujące działalność takich
             instytucji na terenie Rzeczypospolitej Polskiej i zawierające
             stosowne postanowienia dotyczące emisji obligacji,
              - zwane dalej "emitentami".";
2) w art. 4:
   a) w ust. 1 skreśla się wyrazy "(wykupu obligacji)",
   b) po ust. 1 dodaje się ust. 1a w brzmieniu:
      "1a. Przez papiery wartościowe emitowane w serii rozumie się papiery
         wartościowe reprezentujące prawa majątkowe podzielone na określoną
         liczbę równych jednostek.",
   c) skreśla się ust. 3 i 4;
3) w art. 5:
   a) w ust. 1:
     - pkt 2 otrzymuje brzmienie:
         "2) nazwę (firmę) i siedzibę emitenta, miejsce i numer wpisu do
           właściwego rejestru albo wskazanie jednostki samorządu
           terytorialnego, związku tych jednostek lub miasta stołecznego
           Warszawy będących emitentem,",
     - w pkt 3 po przecinku dodaje się wyrazy "jeżeli jest określony,",
     - w pkt 4 skreśla się wyrazy "oraz serię",
     - po pkt 4 dodaje się pkt 4a w brzmieniu:
          "4a) opis świadczeń emitenta, ze wskazaniem w szczególności wysokości
             tych świadczeń lub sposobu ich ustalania, terminów, sposobów i
             miejsc ich spełniania,",
     - skreśla się pkt 8,
     - w pkt 10 skreśla się wyrazy "oraz datę nabycia obligacji",
   b) skreśla się ust. 2 i 3;
4) po art. 5 dodaje się art. 5a"5c w brzmieniu:
      "Art. 5a. 1. Obligacje mogą nie mieć formy dokumentu, w przypadku gdy
             emitent tak postanowi.
         2. Prawa z obligacji, niemających formy dokumentu, powstają z chwilą
           dokonania zapisu w ewidencji i przysługują osobie w niej wskazanej
           jako posiadacz tych obligacji.
         3. Podmiotami upoważnionymi do prowadzenia ewidencji, o której mowa w
           ust. 2, są:
           1) Krajowy Depozyt Papierów Wartościowych SA,
           2) dom maklerski,
           3) bank.
         4. Umowa zobowiązująca do przeniesienia praw z obligacji, niemających
           formy dokumentu, przenosi te prawa z chwilą dokonania w ewidencji
           zapisu wskazującego osobę nabywcy i liczbę nabytych obligacji.
         5. W przypadku, gdy nabycie obligacji, niemających formy dokumentu,
           nastąpiło w wyniku zdarzenia powodującego z mocy prawa przeniesienie
           praw z tych obligacji, zapis w ewidencji jest dokonywany na żądanie
           nabywcy.
     Art. 5b. W przypadku obligacji niemających formy dokumentu, prawa i
           obowiązki emitenta i obligatariuszy są określone w warunkach emisji.
       Art. 5c. 1. Do emisji obligacji, w której wartość nominalna jednej
              obligacji jest nie mniejsza niż równowartość 40 000 EURO,
              ustalonej przy zastosowaniu średniego kursu walut obcych
              ogłaszanego przez Narodowy Bank Polski, nie stosuje się przepisów
              ustawy z dnia 21 sierpnia 1997 r. " Prawo o publicznym obrocie
              papierami wartościowymi (Dz.U. Nr 118, poz. 754 i Nr 141,
              poz. 945 oraz z 1998 r. Nr 107, poz. 669 i Nr 113, poz. 715),
              zwanej dalej "ustawą - Prawo o publicznym obrocie", pod
              warunkiem, że emitent w terminie 7 dni przed dniem rozpoczęcia
              emisji zawiadomi Komisję Papierów Wartościowych i Giełd.
         2. Wartość nominalną obligacji, o której mowa w ust. 1, przelicza się
           na złote polskie i EURO według średniego kursu ogłaszanego przez
           Narodowy Bank Polski na dzień podjęcia uchwały o emisji obligacji.
         3. Minister właściwy do spraw instytucji finansowych określa, w drodze
           rozporządzenia, wzór zawiadomienia, o którym mowa w ust. 1,
           zawierającego podstawowe informacje o emitencie oraz obligacjach i
           trybie ich zbywania.";
5) art. 6 otrzymuje brzmienie:
    "Art. 6. 1. Jednostki samorządu terytorialnego oraz miasto stołeczne
           Warszawa mogą poręczać zobowiązania wynikające z obligacji
           emitowanych przez:
           1) inne jednostki samorządu terytorialnego, związki tych jednostek
             oraz miasto stołeczne Warszawę,
           2) spółki z ograniczoną odpowiedzialnością albo spółki akcyjne, w
             których dana jednostka samorządu terytorialnego lub miasto
             stołeczne Warszawa dysponuje odpowiednio ponad 50% głosów na
             zgromadzeniu wspólników lub walnym zgromadzeniu,
           3) przedsiębiorstwa, dla których organem założycielskim jest
             jednostka samorządu terytorialnego lub miasto stołeczne Warszawa
          - do wysokości 15% dochodów jednostki samorządu terytorialnego
           planowanych w roku, w którym następuje udzielenie poręczenia.
          2. Udzielenie poręczenia wymaga uchwały, odpowiednio organu
           stanowiącego jednostki samorządu terytorialnego lub Rady miasta
           stołecznego Warszawy.";
6) w art. 7 w ust. 1:
   a) w zdaniu wstępnym wyrazy "o której mowa w art. 6 ust. 2 pkt 1," zastępuje
     się wyrazami "stanowiącej zabezpieczenie roszczeń obligatariuszy",
   b) w pkt 3 skreśla się wyraz "serie,";
7) art. 8 i 9 otrzymują brzmienie:
    "Art. 8.1. Emitent odpowiada całym swoim majątkiem za zobowiązania
          wynikające z obligacji, z zastrzeżeniem ust. 2.
         2. Emitent może ograniczyć w treści obligacji swoją odpowiedzialność
           za zobowiązania wynikające z tych obligacji do kwoty przychodów lub
           wartości majątku przedsięwzięcia, do których obligatariuszowi służy
           prawo pierwszeństwa na zasadach określonych w art. 23a (obligacje
           przychodowe).
       Art. 9. Emisja obligacji może nastąpić przez:
         1) proponowanie nabycia w sposób wskazany w art. 2 ust. 1 ustawy Prawo
o publicznym obrocie, i stanowiący publiczny obrót papierami
           wartościowymi w rozumieniu tej ustawy,
         2) proponowanie nabycia w sposób wskazany w art. 2 ust. 1 ustawy Prawo
           o publicznym obrocie, obligacji:
           a) o terminie realizacji praw krótszym niż rok, opiewających
             wyłącznie na wierzytelności pieniężne,
           b) o których mowa w art. 5c ust. 1,
          - do których nie stosuje się przepisów ustawy - Prawo o publicznym
           obrocie, pod warunkiem, że emitent w terminie 7 dni przed dniem
           rozpoczęcia emisji zawiadomi Komisję Papierów Wartościowych i Giełd,
         3) proponowanie nabycia obligacji w inny sposób niż określony w pkt 1
           i 2.";
8) w art. 10:
   a) w ust. 1:
     - w zdaniu wstępnym wyrazy "ust. 1 pkt 2" zastępuje się wyrazami "pkt 2 i
       3",
     - pkt 1 otrzymuje brzmienie:
         "1) celów emisji, jeżeli są określone,",
     - pkt 3 otrzymuje brzmienie:
        "3) wartości nominalnej i ceny emisyjnej obligacji lub sposobu jej
         ustalenia,",
     - pkt 7 otrzymuje brzmienie:
         "7) wartości zaciągniętych zobowiązań na ostatni dzień kwartału
           poprzedzającego udostępnienie propozycji nabycia oraz perspektywy
           kształtowania zobowiązań emitenta do czasu całkowitego wykupu
           obligacji proponowanych do nabycia,",
       - w pkt 8 dodaje się na końcu wyrazy "jeżeli przedsięwzięcie jest
        określone,",
   b) ust. 3 otrzymuje brzmienie:
     "3. W przypadkach, o których mowa w art. 9 pkt 2 i 3, emitent prowadzący
       działalność dłużej niż rok jest obowiązany udostępnić sprawozdanie
       finansowe, sporządzone na dzień bilansowy przypadający nie wcześniej niż
       15 miesięcy przed datą publikacji warunków emisji, wraz z opinią
       biegłego rewidenta.",
   c) w ust. 4 wyrazy "sprawozdań finansowych i rocznych sprawozdań" zastępuje
     się wyrazami "rocznych sprawozdań finansowych",
   d) ust. 5 otrzymuje brzmienie:
     "5. W przypadku emisji obligacji przez jednostki samorządu terytorialnego,
       ich związki oraz miasto stołeczne Warszawę, wymagania określone w ust. 3
       i 4 uważa się za spełnione poprzez udostępnianie ostatniego rocznego
       sprawozdania z wykonania budżetu jednostki samorządu terytorialnego wraz
       z opinią regionalnej izby obrachunkowej oraz odpowiednio kolejnych
       rocznych sprawozdań wraz z opiniami regionalnej izby obrachunkowej.",
   e) dodaje się ust. 6 w brzmieniu:
     "6. W przypadku emisji obligacji przez instytucje finansowe, o których
       mowa w art. 2 pkt 4, wymagania określone w ust. 3 i 4 uważa się za
       spełnione poprzez udostępnianie ostatniego rocznego sprawozdania
       finansowego wraz z opinią biegłego rewidenta.";
9) art. 11 otrzymuje brzmienie:
    "Art. 11. W przypadku emisji obligacji, w sposób, o którym mowa w art. 9
          pkt 2, emitent zamieszcza w warunkach emisji ogłaszanych w dzienniku
          ogólnopolskim informacje określone w art. 10.";
10) w art. 12:
   a) ust. 1 otrzymuje brzmienie:
     "1. Termin do zapisywania się na obligacje nie może być dłuższy niż 3
       miesiące od dnia rozpoczęcia emisji w sposób, o którym mowa w art. 9 pkt
       1 lub 2.",
   b) ust. 3 otrzymuje brzmienie:
     "3. W przypadku emisji, o której mowa w art. 9 pkt 3:
          1) termin na przyjęcie propozycji nabycia wynosi 3 tygodnie od dnia
           jej otrzymania, chyba że emitent określi inny termin,
          2) termin składania kolejnych propozycji nabycia obligacji nie może
           być dłuższy niż 6 tygodni od dnia złożenia pierwszej propozycji,
          3) termin dokonania przydziału obligacji wynosi 6 tygodni od dnia
           złożenia ostatniej propozycji nabycia, chyba że emitent określi w
           warunkach emisji krótszy termin.";
11) art. 13 otrzymuje brzmienie:
      "Art. 13. 1. Emitent może określić w warunkach emisji minimalną liczbę
             obligacji, których subskrybowanie jest wymagane dla dojścia emisji
             do skutku (próg emisji), a gdy emitent jest spółką akcyjną albo
             spółką z ograniczoną odpowiedzialnością, próg ten określa także w
             uchwale o emisji obligacji.
         2. Jeżeli w terminie wyznaczonym do zapisywania się na obligacje nie
           zostanie subskrybowana co najmniej taka liczba obligacji, która
           spowoduje osiągnięcie progu emisji, uważa się, że emisja nie doszła
           do skutku.
         3. O niedojściu emisji do skutku emitent jest obowiązany, w terminie
           dwóch tygodni od ustalonego terminu przydziału, zawiadomić w dwóch
           dziennikach, w tym jednym regionalnym lub listami poleconymi
           wszystkich subskrybentów, wzywając ich jednocześnie do odbioru począwszy
od dnia ogłoszenia lub wysłania listu poleconego wpłaconych
kwot. Emitent zapewnia możliwość odbioru wpłaconych kwot
           w miejscu ich wpłaty. Obowiązek emitenta zapewnienia możliwości
           odbioru wpłaconych kwot w miejscu ich wpłaty ustaje po upływie
           trzech miesięcy od dnia rozpoczęcia wypłat.";
12) skreśla się art. 17;
13) art. 19 otrzymuje brzmienie:
      "Art. 19. 1. Jeżeli obligacja przyznaje obligatariuszowi prawo do udziału
             w zysku emitenta, szczegółowe warunki i zasady udziału powinny być
             określone w warunkach emisji, a tekst tych warunków powinien być
             złożony w sądzie rejestrowym właściwym dla emitenta.
         2. Jeżeli emitentem jest spółka akcyjna albo spółka z ograniczoną
           odpowiedzialnością, wzmianka o prawie obligatariuszy do udziału w
           zysku podlega wpisaniu do rejestru handlowego.
         3. Rozporządzanie przez emitenta zyskiem w sposób sprzeczny z
           warunkami emisji jest bezskuteczne wobec obligatariuszy.";
14) w art. 20:
   a) ust. 1 otrzymuje brzmienie:
     "1. O ile statut spółki tak stanowi, spółka może emitować obligacje
       uprawniające do objęcia akcji emitowanych przez spółkę w zamian za te
       obligacje, zwane dalej "obligacjami zamiennymi".",
   b) ust. 3 otrzymuje brzmienie:
     "3. Uchwała o emisji obligacji zamiennych i akcji wydawanych w zamian za
       te obligacje podlega zgłoszeniu do rejestru handlowego. Wzmianka o
       uchwale wskazująca maksymalną wysokość podwyższenia kapitału akcyjnego
       podlega wpisowi do rejestru. Data przydziału i wydania obligacji nie
       może być wcześniejsza niż data wpisu.",
   c) w ust. 6 pkt 4 otrzymuje brzmienie:
     "4) informację o obowiązku zgłoszenia przez obligatariuszy Prezesowi
       Urzędu Ochrony Konkurencji i Konsumentów oraz innym organom zamiaru
       nabycia akcji w drodze zamiany obligacji na akcje oraz o skutkach jego
       niedopełnienia, wynikających z właściwych przepisów prawa.",
   d) ust. 7 otrzymuje brzmienie:
     "7. Oświadczenie obligatariusza o zamianie obligacji na akcje wymaga formy
       pisemnej i powinno zostać złożone spółce. W tym przypadku nie stosuje
       się art. 322 § 1 Kodeksu handlowego.",
   e) skreśla się ust. 8;
15) art. 21 otrzymuje brzmienie:
      "Art. 21. 1. Złożenie oświadczenia o zamianie obligacji na akcje wywołuje
             skutek prawny przydziału akcji i podwyższenia kapitału akcyjnego.
         2. W warunkach emisji spółka może określić terminy składania
           oświadczeń, o których mowa w ust. 1.
         3. Podwyższenie kapitału, w wyniku oświadczenia, o którym mowa w ust.
           1, uważa się za dokonane przez wniesienie wkładu pieniężnego.
         4. W ciągu tygodnia od złożenia oświadczenia, o którym mowa w ust. 1,
           zarząd spółki ma obowiązek wydać akcje.
         5. Podwyższenie kapitału akcyjnego do którego doszło w następstwie
           złożenia oświadczenia, o którym mowa w ust. 1, zarząd spółki zgłasza
           do sądu rejestrowego, celem zaktualizowania wpisu w rejestrze
           handlowym co najmniej jeden raz do roku w terminie 30 dni od dnia
           zakończenia roku kalendarzowego, a w przypadku spółki publicznej w
           terminie tygodnia po upływie każdego miesiąca, w którym było złożone
           oświadczenie.";
16) art. 22 i 23 otrzymują brzmienie:
      "Art. 22. 1. Spółka może emitować obligacje uprawniające obligatariuszy oprócz
innych świadczeń - do subskrybowania akcji spółki z
             pierwszeństwem przed jej akcjonariuszami, zwane dalej "obligacjami
             z prawem pierwszeństwa".
         2. Uchwała o emisji obligacji z prawem pierwszeństwa powinna określać
           liczbę akcji przypadających na jedną obligację oraz cenę emisyjną
           akcji lub sposób jej ustalenia.
         3. Uchwała o emisji obligacji określa termin wygaśnięcia uprawnień
           obligatariuszy wynikających z przyznanego prawa pierwszeństwa.
      Art. 23. Jeżeli akcjonariuszom służy prawo poboru do objęcia nowych
           akcji, uchwała o emisji obligacji zamiennych lub obligacji z prawem
           pierwszeństwa powinna prawo to wyłączyć, z zachowaniem odrębnych
           przepisów, w zakresie niezbędnym do wykonania uprawnień
           obligatariuszy.";
17) po art. 23 dodaje się art. 23a"23c w brzmieniu:
    "Art. 23a. 1. Obligacje przychodowe mogą przyznawać obligatariuszowi prawo
             do zaspokojenia swoich roszczeń z pierwszeństwem przed innymi
             wierzycielami emitenta:
           1) z całości albo z części przychodów lub z całości albo części
             majątku przedsięwzięć, które zostały sfinansowane ze środków
             uzyskanych z emisji obligacji lub
           2) z całości albo z części przychodów z innych przedsięwzięć
             określonych przez emitenta.
         2. Emitentami obligacji przychodowych mogą być:
           1) jednostka samorządu terytorialnego, związek jednostek samorządu
             terytorialnego, miasto stołeczne Warszawa,
           2) spółka akcyjna albo spółka z ograniczoną odpowiedzialnością, w
             których podmiot, o którym mowa w pkt 1, posiada taką liczbę akcji
             albo udziałów, która zapewnia mu więcej niż 50% ogólnej liczby
             głosów na walnym zgromadzeniu lub zgromadzeniu wspólników, o ile
             jedynym przedmiotem działalności spółki jest zaspokajanie potrzeb
             społeczności lokalnych lub wykonywanie zadań z zakresu użyteczności
             publicznej,
           3) spółka akcyjna albo spółka z ograniczoną odpowiedzialnością,
             której jedynym przedmiotem działalności jest wykonywanie zadań z
             zakresu użyteczności publicznej na podstawie umowy zawartej z
             jednostką samorządu terytorialnego, związkiem jednostek samorządu
             terytorialnego lub miastem stołecznym Warszawa i która zadania te
             będzie wykonywać co najmniej przez okres równy okresowi
             zapadalności obligacji,
           4) spółka akcyjna, która na podstawie upoważnienia ustawowego lub na
             podstawie koncesji albo zezwolenia wykonywać będzie zadania z
             zakresu użyteczności publicznej albo świadczyć usługi w zakresie
             transportu lub komunikacji oraz utrzymania i rozwoju infrastruktury
             komunikacyjnej lub transportowej co najmniej przez okres równy
             okresowi zapadalności obligacji.
         3. Uchwała o emisji obligacji przychodowych powinna określać rodzaj i
           cel przedsięwzięcia, sposób obliczenia przychodów z przedsięwzięcia,
           a także wskazywać do jakiej części przychodów z przedsięwzięcia lub
           majątku z przedsięwzięcia służy obligatariuszom prawo pierwszeństwa,
           o którym mowa w ust. 1. Uchwała o emisji obligacji może wskazywać na
           więcej niż jedno przedsięwzięcie.
         4. Dane, o których mowa w ust. 3, powinny być umieszczone w treści
           obligacji przychodowej.
         5. Emitent obligacji przychodowych, poza obowiązkami określonymi w
           art. 10, udostępnia dodatkowo obligatariuszom co najmniej na dwa
           tygodnie przed każdym terminem wypłaty świadczeń z obligacji,
           jednakże nie rzadziej niż raz w roku sprawozdanie zawierające dane o
           sumie przychodów z przedsięwzięcia, które wpłynęły na rachunek, o
           którym mowa w art. 23b ust. 1 oraz o kwotach wypłaconych
           obligatariuszom oraz emitentowi z tego rachunku w okresie od
           poprzedniej wypłaty świadczeń, a także omówienie struktury
           przychodów z przedsięwzięcia oraz struktury kosztów ponoszonych
           przez emitenta na utrzymanie przedsięwzięcia w tym okresie.
         6. Po wyemitowaniu obligacji przychodowych emitent obowiązany jest
           ogłosić w dwóch dziennikach, w tym co najmniej jednym ogólnopolskim
           łączną wysokość zadłużenia z tytułu tych obligacji oraz wskazać
           przedsięwzięcie, o którym mowa w ust. 1.
         7. Emitent obligacji przychodowych nie może zbywać ani obciążać
           składników majątkowych przedsięwzięcia z wyjątkiem sytuacji, gdy
           dokonuje zbycia w ramach prawidłowej gospodarki, nie powodując
           istotnego zmniejszenia wartości tego przedsięwzięcia.
         8. Wierzytelności tworzące przychody do których pierwszeństwo
           przysługuje obligatariuszom obligacji przychodowych nie mogą być
           przedmiotem zabezpieczenia zastawem ani też przedmiotem cesji.
      Art. 23b. 1. W przypadku przyznania obligatariuszom, zgodnie z art. 23a
             ust. 1, prawa do zaspokojenia swoich roszczeń z przychodów z
             określonego przedsięwzięcia, wszystkie przychody z takiego
             przedsięwzięcia powinny wpływać na rachunek bankowy, przeznaczony
             wyłącznie do ich gromadzenia i dokonywania wypłat, zgodnie z ust.
             2 i 3.
         2. Emitent nie może dokonywać wypłat środków z tego rachunku dla celów
           innych, niż zaspokojenie roszczeń obligatariuszy, z zastrzeżeniem
           ust. 3. W odniesieniu do środków znajdujących się na rachunku
           bankowym, o którym mowa w ust. 1 nie przysługuje prawo potrącenia.
         3.  Emitent może dokonywać wypłat z rachunku bankowego, o którym mowa
           w ust. 1, w innych celach niż zaspokojenie roszczeń obligatariuszy
           wyłącznie kwot przewyższających kwotę wystarczającą do zaspokojenia
           ich roszczeń wynikających z obligacji w okresie następnych 12
           miesięcy, o ile możliwość taką przewidziano w warunkach emisji.
         4. Środki zgromadzone na rachunku, o którym mowa w ust. 1, nie
           podlegają egzekucji prowadzonej z rachunku emitenta do wysokości
           kwoty zobowiązania emitenta wobec obligatariuszy.
         5. W przypadku egzekucji przeprowadzanej ze składników majątkowych
           przedsięwzięcia, zajęciu nie podlega kwota w wysokości niezbędnej do
           zaspokojenia roszczeń obligatariuszy. Kwota ta przekazywana jest na
           rachunek bankowy, o którym mowa w ust. 1 i nie może być wypłacana na
           inne cele niż zaspokojenie roszczeń obligatariuszy.
         6. W przypadku egzekucji wszczętej celem zaspokojenia roszczeń z
           obligacji przychodowych, ust. 5 nie stosuje się.
         7. Środków, o których mowa w ust. 2 oraz świadczeń emitenta należnych
           obligatariuszom od emitenta obligacji w wykonaniu zobowiązań
           wynikających z tych obligacji nie uwzględnia się przy ustalaniu
           ograniczeń zadłużenia jednostek samorządu terytorialnego, o których
           mowa w art. 113 ustawy z dnia 26 listopada 1998 r. o finansach
           publicznych (Dz.U. Nr 155, poz. 1014, z 1999 r. Nr 38, poz. 360 i Nr
           49, poz. 485).
       Art. 23c. 1. Środki zgromadzone na rachunku bankowym, o którym mowa w
             art. 23b ust. 1, są wyłączone z masy upadłości emitentów, o
             których mowa w art. 23a ust. 2 pkt  2-4.
         2. Z chwilą otwarcia postępowania upadłościowego lub likwidacyjnego
           podmiotu będącego emitentem obligacji przychodowych, zobowiązania z
           tytułu obligacji przychodowych stają się natychmiast wymagalne.
         3. W przypadku podjęcia, w trybie wskazanym właściwymi przepisami,
           decyzji o podziale jednostek samorządu terytorialnego, będących
           emitentami zobowiązania z tytułu obligacji przychodowych stają się
           natychmiast wymagalne.
         4. Zaspokojenie roszczeń posiadaczy obligacji przychodowych dokonuje
           się ze składników majątku przedsięwzięcia, z pierwszeństwem przed
           innymi wierzycielami upadłego.";
18) w art. 24 ust. 2-4 otrzymują brzmienie:
     "2. Jeżeli emitent nie wypełni w terminie, w całości lub w części,
       zobowiązań wynikających z obligacji, obligacje podlegają, na żądanie
       obligatariusza, natychmiastowemu wykupowi w części, w jakiej przewidują
       świadczenie pieniężne.
      3. W razie likwidacji emitenta obligacje podlegają natychmiastowemu
       wykupowi z dniem otwarcia likwidacji, chociażby termin ich wykupu
       jeszcze nie nastąpił. W przypadku zniesienia lub podziału jednostki
       samorządu terytorialnego, związku tych jednostek lub miasta stołecznego
       Warszawy, będących emitentami obligacji, odpowiedzialność za
       zobowiązania wynikające z emisji obligacji ponoszą solidarnie jednostki
       samorządu terytorialnego lub ich związki, które przejęły mienie
       emitenta.
      4. Jeżeli emitent zobowiązał się do spełnienia świadczenia
       niepieniężnego, w razie opóźnienia w jego spełnieniu, na żądanie
       obligatariusza następuje przekształcenie tego świadczenia w świadczenie
       pieniężne, do którego stosuje się odpowiednio przepis ust. 2. Zasady
       przeliczania wartości takiego świadczenia niepieniężnego określają
       warunki emisji.";
19) w art. 25 dodaje się ust. 3 w brzmieniu:
     "3. Emitent będący w zwłoce z realizacją zobowiązań z obligacji nie może
       nabywać własnych obligacji.";
20) skreśla się art. 27;
21) art. 28 i 29 otrzymują brzmienie:
      "Art. 28. 1. Emitent, będący jednostką samorządu terytorialnego,
             związkiem tych jednostek lub miastem stołecznym Warszawa, jest
             obowiązany oznaczyć cel emisji i nie może przeznaczyć środków
             pochodzących z emisji obligacji na inne cele.
         2. Emitenci inni niż określeni w ust. 1 nie mogą przeznaczyć środków
           pochodzących z emisji obligacji na inny cel, jeżeli cel emisji
           został określony.
     Art. 29. Emitent może, a w przypadku zabezpieczenia emisji poręczeniem
           Skarbu Państwa powinien, przed rozpoczęciem emisji obligacji,
           zawrzeć z bankiem umowę o reprezentację obligatariuszy wobec
           emitenta, zwaną dalej "umową o reprezentację".";
22) w art. 30 w ust. 1 wyrazy "art. 29 ust. 1" zastępuje się wyrazami "art. 29";
23) w art. 31 w ust. 2 w pkt 2 wyrazy "art. 2 pkt 2a ustawy, o której mowa w
  art. 9 ust. 2" zastępuje się wyrazami "art. 4 pkt 5 ustawy Prawo o publicznym
  obrocie";
24) w art. 33 w pkt 1 wyrazy "art. 52 § 2 ustawy, o której mowa w art. 9 ust. 2"
  zastępuje się wyrazami "art. 81 ustawy - Prawo o publicznym obrocie";
25) po art. 37 dodaje się art. 37a w brzmieniu:
    "Art. 37a. Roszczenia wynikające z obligacji przedawniają się z upływem 10
           lat.";
26) w art. 39 w ust. 1 wyrazy "art. 9 ust. 1 pkt 2" zastępuje się wyrazami "art.
  9 pkt 2 i 3";
27) w art. 40 ust. 1 otrzymuje brzmienie:
     "1. Kto nie udostępnia sprawozdań finansowych, o których mowa w art. 10
       ust. 3-5 lub sprawozdań, o których mowa w art. 23a ust. 5, podlega
       grzywnie, karze ograniczenia wolności albo pozbawienia wolności do
       roku.";
28) po art. 40 dodaje się art. 40a w brzmieniu:
    "Art. 40a. Kto nie przechowuje środków będących przychodami z
           przedsięwzięcia na rachunku bankowym, zgodnie z art. 23b ust. 1, lub
           wypłaca zgromadzone środki w sposób sprzeczny z art. 23b ust. 1-3,
           podlega grzywnie do 5 000 000 zł, karze pozbawienia wolności do lat
           2 albo obu tym karom łącznie.";
29) skreśla się art. 42;
30) po art. 43 dodaje się art. 43a w brzmieniu:
      "Art. 43a. 1. Kto, działając w imieniu lub na rachunek emitenta,
             proponuje nabycie obligacji nabytych na podstawie art. 25, podlega
             grzywnie do 1 000 000 zł.
         2. Kto nabywa obligacje z naruszeniem zakazów, o których mowa w art.
           25 ust. 2 lub 3, podlega grzywnie do 1 000 000 zł.".
                                        
                                     Art. 2.
W rozporządzeniu Prezydenta Rzeczypospolitej z dnia 27 czerwca 1934 r. " Kodeks
handlowy (Dz.U. Nr 57, poz. 502, z 1946 r. Nr 57, poz. 321, z 1950 r. Nr 34,
poz. 312, z 1964 r. Nr 16, poz. 94, z 1988 r. Nr 41, poz. 326, z 1990 r. Nr 17,
poz. 98 i Nr 51, poz. 298, z 1991 r. Nr 35, poz. 155, Nr 94, poz. 418 i Nr 111,
poz. 480, z 1994 r. Nr 121, poz. 591, z 1995 r. Nr 96, poz. 478, z 1996 r. Nr 6,
poz. 43 oraz z 1997 r. Nr 88, poz. 554, Nr 118, poz. 754 i Nr 121, poz. 769 i
770) wprowadza się następujące zmiany:
1) w art. 369 w § 2 wyrazy "art. 388 pkt 3, 4 i 5" zastępuje się wyrazami "art.
  388 § 1 pkt 3-5";
2) w art. 388:
   a) dotychczasowa treść otrzymuje oznaczenie § 1,
   b) dodaje się § 2 w brzmieniu:
     "§2. Uchwała, o której mowa w § 1 pkt 5, może określać wielkość
       całkowitego zadłużenia spółki z tytułu emisji obligacji w określonym
       czasie (limit zadłużenia); w takim przypadku spółka może emitować
       obligacje bez odrębnej uchwały walnego zgromadzenia w ramach określonego
       limitu zadłużenia.".
                                        
                                     Art. 3.
W ustawie z dnia 6 grudnia 1996 r. o zastawie rejestrowym i rejestrze zastawów
(Dz.U. Nr 149, poz. 703, z 1997 r. Nr 121, poz. 769 oraz z 1998 r. Nr 106, poz.
668)wprowadza się następujące zmiany:
1) w art. 1 w ust. 1 po pkt 7 kropkę zastępuje się przecinkiem i dodaje się pkt
  8 w brzmieniu:
  "8) posiadaczy obligacji wyemitowanych na podstawie ustawy o obligacjach oraz
     innych papierów dłużnych wyemitowanych na podstawie odpowiednich aktów
     prawnych obowiązujących w krajach należących do Organizacji Współpracy
     Gospodarczej i Rozwoju (OECD).";
2) w art. 2 dodaje się ust. 4 w brzmieniu:
  "4. Do ustanowienia zastawu rejestrowego zabezpieczającego wierzytelność z
     tytułu obligacji, zamiast umowy, o której mowa w ust. 1, jest wymagane
     przedstawienie uchwały właściwego organu emitenta wskazującej na przedmiot
     zastawu.";
3) art. 4 otrzymuje brzmienie:
    "Art. 4. 1. Z zastrzeżeniem ust. 2 i 3, w przypadku wspólnego udzielenia
           kredytu lub pożyczki przez dwóch lub więcej wierzycieli, z których
           przynajmniej jeden jest uprawniony do zabezpieczenia swoich
           wierzytelności zastawem rejestrowym, wierzyciel taki na podstawie
           umowy zawartej z pozostałymi wierzycielami może zostać upoważniony
           do zabezpieczenia zastawem rejestrowym wierzytelności
           przysługujących pozostałym wierzycielom z tytułu wspólnie
           udzielonego kredytu lub pożyczki i do wykonywania we własnym
           imieniu, lecz na ich rachunek, wszelkich praw i obowiązków
           zastawnika wynikających z umowy zastawniczej i przepisów prawa
           (administrator zastawu).
         2. Zastaw zabezpieczający wierzytelności z tytułu emisji obligacji
           może być ustanowiony na rzecz wszystkich obligatariuszy bez
           imiennego ich wskazania.
         3. W przypadku zastawu, o którym mowa w ust. 2, jest obowiązkowe
           ustanawianie administratora zastawu, na podstawie umowy między nim a
           emitentem. Administrator zastawu nie musi być obligatariuszem.".
                                        
                                     Art. 4.
W ustawie z dnia 20 sierpnia 1997 r. o Krajowym Rejestrze Sądowym (Dz. U. Nr
121, poz. 769 oraz z 1998 r. Nr 155, poz. 1015) w art. 38 w pkt 15 na końcu
przecinek zastępuje się średnikiem i dodaje się wyrazy "wzmiankę o uchwale o
emisji obligacji zamiennych i akcji wydawanych za te obligacje; wzmiankę o
prawie obligatariuszy do udziału w zysku,".
                                        
                                     Art. 5.
W ustawie z dnia 21 sierpnia 1997 r. - Prawo o publicznym obrocie papierami
wartościowymi (Dz.U. Nr 118, poz. 754, Nr 141, poz. 945 oraz z 1998 r. Nr 107,
poz. 669 i Nr 113, poz. 715) wprowadza się następujące zmiany:
1) w art. 17:
   a) dotychczasowa treść otrzymuje oznaczenie ust. 1,
   b) dodaje się ust. 2 w brzmieniu:
     "2. W sprawach karnych Przewodniczącemu Komisji przysługują uprawnienia
       pokrzywdzonego określone w przepisach Kodeksu postępowania karnego w
       zakresie w jakim zostały naruszone lub zagrożone dobra uczestników
       publicznego obrotu.";
2) w art. 95 ust. 2 otrzymuje brzmienie:
   "2. Zezwolenie, o którym mowa w ust. 1 nie jest wymagane, jeżeli papiery
     wartościowe mają być jednocześnie przedmiotem obrotu na innej giełdzie lub
     innym rynku pozagiełdowym w należącym do OECD kraju, innym niż
     Rzeczpospolita Polska.";
3) art. 96 otrzymuje brzmienie:
     "Art. 96. Emitent papierów wartościowych dopuszczonych do publicznego
           obrotu może zawrzeć umowę, na mocy której poza granicami
           Rzeczypospolitej Polskiej wystawione będą papiery wartościowe w
           związku z wyemitowanymi przez niego papierami wartościowymi (kwity
           depozytowe).";
4) w art. 99 w ust. 2 skreśla się wyrazy "towarzystwa emerytalne";
5) w art. 112 ust. 2 otrzymuje brzmienie:
   "2. Akcje spółki prowadzące rynek pozagiełdowy mogą nabywać wyłącznie domy
     maklerskie, banki, towarzystwa funduszy inwestycyjnych, emitenci papierów
     wartościowych dopuszczonych do publicznego obrotu i zakłady ubezpieczeń.
     Za zgodą Komisji akcje spółki mogą obejmować inne krajowe i zagraniczne
     osoby prawne.";
6) w art. 113 dodaje się ust. 1a w brzmieniu:
  "1a. W szczególnie uzasadnionych przypadkach Komisja może, na wniosek
     akcjonariusza, zezwolić na wykonywanie przez akcjonariusza większej liczby
     głosów.";
7) w art. 126 dodaje się ust. 6-8 w brzmieniu:
   "6. Za zezwoleniem Komisji, Krajowy Depozyt może powierzyć innemu podmiotowi
     w drodze umowy wykonywanie niektórych czynności związanych z realizacją
     zadań, o których mowa w ust. 2 pkt 3 i 4.
    7. Krajowy Depozyt sprawuje nadzór nad działalnością podmiotu, o którym
     mowa w ust. 6, a w szczególności określa zasady i tryb wykonywania
     powierzonych czynności, zakres tych czynności i kontroluje sposób ich
     wykonywania.
    8. Komisja cofa zezwolenie, jeżeli dalsze wykonywanie powierzonych
     czynności mogłoby zagrozić bezpieczeństwo obrotu lub w przypadku
     rozwiązania umowy, o której mowa w ust. 6.".
   
                                     Art. 6.
W ustawie z dnia 28 sierpnia 1997 r. o organizacji i funkcjonowaniu funduszy
emerytalnych (Dz. U. Nr 139, poz. 934 oraz z 1998 r. Nr 98, poz. 610, Nr 106,
poz. 668 i Nr 162, poz. 1118) wprowadza się następujące zmiany:
1) w art. 141:
   a) pkt 11 i 12 otrzymują brzmienie:
     "11) obligacjach emitowanych przez inne podmioty niż jednostki samorządu
       terytorialnego, ich związki, miasto stołeczne Warszawa, które zostały
       zabezpieczone w wysokości odpowiadającej pełnej wartości nominalnej i
       ewentualnemu oprocentowaniu oraz które zostały dopuszczone do
       publicznego obrotu,
     12) obligacjach emitowanych przez inne podmioty, niż jednostki samorządu
       terytorialnego, ich związki, miasto stołeczne Warszawa, które zostały
       zabezpieczone w wysokości wartości nominalnej wraz z ewentualnym
       oprocentowaniem i które nie zostały dopuszczone do publicznego obrotu,",
   b) po pkt 13 dodaje się pkt 13a w brzmieniu:
      "13a) obligacjach, listach zastawnych i innych dłużnych papierach
          wartościowych dopuszczonych do publicznego obrotu, innych niż w pkt 9
          i 11";
2) w art. 142 w ust. 1 wyrazy "pkt 1-9 i 11" zastępuje się wyrazami "pkt 1-9,
  11 i 13a".
                                        
                                     Art. 7.
W ustawie z dnia 29 sierpnia 1997 r. o listach zastawnych i bankach hipotecznych
(Dz. U. Nr 140, poz. 940, z 1998 r. Nr 107, poz. 669 oraz z 2000 r. Nr 6, poz.
70) w art. 8 w ust. 1 pkt 2 otrzymuje brzmienie:
   "2) ustawy z dnia 29 czerwca 1995 r. o obligacjach (Dz.U. Nr 83, poz. 420 i
     Nr 118, poz. 574, z 1997 r. Nr 88, poz. 554 i Nr 118, poz. 754 oraz z 1998
     r. Nr 106, poz. 668), z wyjątkiem przepisów art. 7 ust. 1 i 2 oraz art.
     28"39,".
                                        
                                     Art. 8.
Do obligacji wyemitowanych przed dniem wejścia w życie niniejszej ustawy stosuje
się przepisy dotychczasowe.
                                        
                                     Art. 9.
Z dniem wejścia w życie niniejszej ustawy do działalności Centralnej Tabeli
Ofert S.A. nie stosuje się art. 111 ust. 2 ustawy, o której mowa w art. 5.
                                    Art. 10.
Minister właściwy do spraw instytucji finansowych ogłosi w Dzienniku Ustaw
Rzeczypospolitej Polskiej jednolity tekst ustawy z dnia 29 czerwca 1995 r. o
obligacjach, z uwzględnieniem zmian wynikających z przepisów ogłoszonych przed
dniem wydania jednolitego tekstu.
                                        
                                    Art. 11.
Ustawa wchodzi w życie po upływie 30 dni od dnia ogłoszenia.
