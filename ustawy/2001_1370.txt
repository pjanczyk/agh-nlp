



Dz.U. z 2001 r. Nr 125, poz. 1370
                                                                                
                                                                                
                                                                                
                                        
                                        
                                     USTAWA
                            z dnia 6 września 2001 r.
                                        
            o zmianie ustawy o podatku dochodowym od osób fizycznych
                                        
                                        
                                     Art. 1.
W ustawie z dnia 26 lipca 1991 r. o podatku dochodowym od osób fizycznych (Dz.U.
z 2000 r. Nr 14, poz. 176, Nr 22, poz. 270, Nr 60, poz. 703, Nr 70, poz. 816, Nr
104, poz. 1104, Nr 117, poz. 1228 i Nr 122, poz. 1324 oraz z 2001 r. Nr 4, poz.
27, Nr 8, poz. 64, Nr 52, poz. 539, Nr 73, poz. 764, Nr 74, poz. 784 i Nr 88,
poz. 961) wprowadza się następujące zmiany:
1) w art. 21:
   a) w ust. 1:
     - pkt 39 otrzymuje brzmienie:
          "39) stypendia otrzymywane na podstawie przepisów wydanych przez
             właściwego ministra w sprawie studiów doktoranckich i stypendiów
             naukowych oraz inne stypendia naukowe i za wyniki w nauce, których
             zasady przyznawania zostały zatwierdzone przez ministra właściwego
             do spraw szkolnictwa wyższego po zasięgnięciu opinii Rady Głównej
             Szkolnictwa Wyższego albo przez ministra właściwego do spraw
             oświaty i wychowania,",
     - dodaje się pkt 40b w brzmieniu:
          "40b) stypendia dla uczniów i studentów, których wysokość i zasady
              udzielania zostały określone w uchwale organu stanowiącego
              jednostki samorządu terytorialnego, oraz stypendia dla uczniów i
              studentów przyznane przez fundacje lub stowarzyszenia na
              podstawie regulaminów zatwierdzonych przez organy statutowe
              udostępnianych do publicznej wiadomości za pomocą internetu,
              środków masowego przekazu lub wykładanych (wywieszanych) dla
              zainteresowanych w pomieszczeniach ogólnie dostępnych - do
              wysokości nieprzekraczającej miesięcznie połowy najniższego
              wynagrodzenia za pracę ogłaszanego na podstawie odrębnych
              przepisów, za grudzień roku poprzedzającego rok podatkowy,",
   b) dodaje się ust. 10 w brzmieniu:
          "10. Zwolnienie, o którym mowa w ust. 1 pkt 40b, stosuje się, jeżeli
             podatnik przed pierwszą wypłatą świadczenia złoży płatnikowi
             oświadczenie według ustalonego wzoru, że nie uzyskuje równocześnie
             innych dochodów podlegających opodatkowaniu, z wyjątkiem renty
             rodzinnej oraz dochodów określonych w art. 28 i 30.";
2) w art. 35 dodaje się ust. 10 w brzmieniu:
      "10. Płatnicy stypendiów, o których mowa w art. 21 ust. 1 pkt 40b, są
         obowiązani w terminie do dnia 15 marca roku następującego po roku
         podatkowym sporządzić w trzech egzemplarzach według ustalonego wzoru,
         odrębnie dla każdego podatnika, informację o wysokości wypłaconego
         stypendium i przekazać ją podatnikowi oraz urzędowi skarbowemu
         właściwemu według miejsca zamieszkania podatnika.";
3) w art. 42b w pkt 1 po wyrazach "art. 34 ust. 8," dodaje się wyrazy "art. 35
  ust. 10,";
4) w art. 45b:
   a) w pkt 1 wyrazy "art. 35 ust. 7" zastępuje się wyrazami "art. 35 ust. 7 i
     10",
   b) w pkt 4 po wyrazach "oświadczeń, o których mowa w" dodaje się wyrazy
     "art. 21 ust. 10,".
   
                                     Art. 2.
Ustawa wchodzi w życie z dniem 1 stycznia 2002 r.
                                        
                                        
