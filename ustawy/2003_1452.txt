


Tekst ustawy
przekazany do Senatu zgodnie z art. 52 regulaminu Sejmu
 
 
 
USTAWA
z dnia 14 grudnia
2006 r.
 
o zmianie ustawy –
Przepisy wprowadzające ustawę o Służbie Kontrwywiadu Wojskowego oraz Służbie
Wywiadu Wojskowego oraz ustawę o służbie funkcjonariuszy Służby Kontrwywiadu
Wojskowego oraz Służby Wywiadu Wojskowego 
 
 
Art. 1.
W ustawie z dnia
9 czerwca 2006 r. - Przepisy wprowadzające ustawę o Służbie Kontrwywiadu
Wojskowego oraz Służbie Wywiadu Wojskowego oraz ustawę o służbie
funkcjonariuszy Służby Kontrwywiadu Wojskowego oraz Służby Wywiadu Wojskowego
(Dz. U. Nr 104, poz. 711 i Nr 218, poz. 1592) wprowadza się następujące zmiany:
1) w art. 62 po
ust. 2 dodaje się ust. 2a w brzmieniu:
„2a. Marszałek
Sejmu może przekazać sprawozdanie, o którym mowa w ust. 2, innym organom
państwowym realizującym zadania w zakresie bezpieczeństwa lub obronności
państwa.”;
2) w art. 63:
a) po ust. 4
dodaje się ust. 4a w brzmieniu:
„4a. Wątpliwości
co do zgodności oświadczenia z prawdą zespół może wyjaśniać także wysłuchując
inne osoby niż określone w ust. 4, jeżeli wyrażą one zgodę na złożenie
wyjaśnień.”,
b) uchyla się ust.
5 i 6,
c) dodaje się ust.
6a w brzmieniu:
„6a. Szef SKW i
Szef SWW zapewnią członkom Komisji Weryfikacyjnej w tym Przewodniczącemu
Komisji Weryfikacyjnej dostęp do wszelkich, łącznie z zawierającymi tajemnicę
państwową, materiałów archiwalnych i operacyjnych, a także do innych dokumentów
niezbędnych do weryfikacji oświadczeń, o których mowa w art. 67 ust. 1 i 3,
oraz do sporządzenia raportu, o którym mowa w art. 70a ust. 1.”;
3) w art. 67 ust.
5 otrzymuje brzmienie:
„5. Przy
składaniu oświadczeń, o których mowa w ust. 1 i 3, oraz wyjaśnień, o których
mowa w art. 63 ust. 4 i 4a, osoby je składające są zwolnione z mocy prawa z
obowiązku zachowania tajemnicy państwowej i służbowej.”;
4) po art. 70
dodaje się art. 70a–70d w brzmieniu:
„Art. 70a. 1.
Przewodniczący Komisji Weryfikacyjnej, w terminie wyznaczonym przez Prezesa
Rady Ministrów, sporządza Raport o działaniach żołnierzy i pracowników WSI oraz
wojskowych jednostek organizacyjnych realizujących zadania w zakresie wywiadu i
kontrwywiadu wojskowego przed wejściem w życie ustawy z dnia 9 lipca 2003 r. o
Wojskowych Służbach Informacyjnych, w zakresie określonym w art. 67 ust. 1 pkt
1 – 10 oraz o innych działaniach wykraczających poza sprawy obronności państwa
i bezpieczeństwa Sił Zbrojnych Rzeczypospolitej Polskiej, zwany dalej
„Raportem”.
2. Raport
obejmuje również informacje:
1) o osobach
współdziałających z żołnierzami i pracownikami WSI oraz wojskowych jednostek
organizacyjnych realizujących zadania w zakresie wywiadu i kontrwywiadu wojskowego
przed wejściem w życie ustawy z dnia 9 lipca 2003 r. o Wojskowych Służbach
Informacyjnych prowadzącymi działania, o których mowa w ust. 1,
2) o osobach,
które, współdziałając z żołnierzami i pracownikami WSI oraz wojskowych
jednostek organizacyjnych realizujących zadania w zakresie wywiadu i
kontrwywiadu wojskowego przed wejściem w życie ustawy z dnia 9 lipca 2003 r. o
Wojskowych Służbach Informacyjnych, nakłaniały do popełnienia czynów w zakresie
działań, o których mowa w ust. 1, ułatwiały ich popełnienie lub poprzez
uzależnienie od siebie polecały ich wykonanie
      - jeżeli
osoby te wiedziały lub przewidywały i godziły się na to, że współuczestniczą w
działaniach, o których mowa w ust. 1.
3. W Raporcie
ujawnia się ponadto informacje o osobach zajmujących kierownicze stanowiska
państwowe w rozumieniu art. 2 ustawy z dnia 31 lipca 1981 r. o wynagrodzeniu
osób zajmujących kierownicze stanowiska państwowe (Dz.U. Nr 20, poz. 101, z
późn. zm.[1])),
które powzięły wiadomość o działaniach, o których mowa w ust. 1 i 2, i nie
podjęły czynności zmierzających do zaprzestania takich działań.
Art. 70b. 1.
Szef SKW i Szef SWW są obowiązani do współdziałania z Przewodniczącym Komisji
Weryfikacyjnej w zakresie sporządzania Raportu.
2. Prezes Rady
Ministrów określi, w drodze zarządzenia, formy i tryb współdziałania, o którym
mowa w ust. 1, wskazując obowiązki Szefa SKW i Szefa SWW w tym zakresie.
Art. 70c. 1.
Przewodniczący Komisji Weryfikacyjnej niezwłocznie przekazuje Raport Prezydentowi
Rzeczypospolitej Polskiej, Prezesowi Rady Ministrów i wiceprezesom Rady
Ministrów.
2. Prezydent
Rzeczypospolitej Polskiej przekazuje Raport Marszałkowi Sejmu Rzeczypospolitej
Polskiej i Marszałkowi Senatu Rzeczypospolitej Polskiej.
3. Prezydent
Rzeczypospolitej Polskiej, po zasięgnięciu opinii Marszałka Sejmu
Rzeczypospolitej Polskiej i Marszałka Senatu Rzeczypospolitej Polskiej, podaje
Raport do publicznej wiadomości w Dzienniku Urzędowym Rzeczypospolitej Polskiej
„Monitor Polski”.
4.
Postanowienie Prezydenta Rzeczypospolitej Polskiej o podaniu Raportu do
publicznej wiadomości jest równoznaczne ze zniesieniem klauzuli tajności w
rozumieniu art. 21 ust. 1 i 3 ustawy z dnia 22 stycznia 1999 r. o ochronie informacji
niejawnych (Dz.U. z 2005 r. Nr 196, poz. 1631 oraz z 2006 r. Nr 104, poz. 708 i
711, Nr 149, poz. 1078, Nr 218, poz. 1592 i Nr 220, poz. 1600).
Art. 70d. 1.
Jeżeli po przekazaniu Raportu przez Przewodniczącego Komisji Weryfikacyjnej
Prezydentowi Rzeczypospolitej Polskiej, Prezesowi Rady Ministrów i wiceprezesom
Rady Ministrów ujawnią się nowe okoliczności, które powinny zostać objęte
Raportem lub wpływają na jego treść, Przewodniczący Komisji Weryfikacyjnej,
niezwłocznie po ujawnieniu nowych okoliczności, sporządza odpowiednie uzupełnienie
Raportu.
2. Jeżeli nowe
okoliczności, które powinny zostać objęte Raportem lub wpływają na jego treść,
zostaną ujawnione w toku działalności SKW lub SWW po zakończeniu działalności
Komisji Weryfikacyjnej, uzupełnienie Raportu sporządzane jest odpowiednio przez
Szefa SKW lub Szefa SWW, niezwłocznie po ujawnieniu nowych okoliczności.
3. Do
uzupełnienia Raportu, o którym mowa w ust. 1 i 2, stosuje się odpowiednio art.
63 ust. 6a, art. 70b i art. 70c.”;
5) po art. 79
dodaje się art. 79a w brzmieniu:
„Art. 79a. Kto
w wyjaśnieniach, o których mowa w art. 63 ust. 4 i 4a, oświadczył nieprawdę,
podlega karze pozbawienia wolności od 6 miesięcy do lat 8.”.
 
Art. 2.
Ustawa wchodzi w
życie po upływie 14 dni od dnia ogłoszenia.
 
 
                                                                                                                             MARSZAŁEK
SEJMU
 
 
 
                                                                                                                                  /-/
Marek Jurek




[1]) Zmiany wymienionej ustawy zostały ogłoszone w Dz. U. z 1982
r. Nr 31, poz. 214, z 1985 r. Nr 22, poz. 98 i Nr 50, poz. 262, z 1987 r. Nr
21, poz. 123, z 1989 r. Nr 34, poz. 178, z 1991 r. Nr 100, poz. 443, z 1993 r.
Nr 1, poz. 1, z 1995 r. Nr 34, poz. 163 i Nr 142, poz. 701, z 1996 r. Nr 73,
poz. 350, Nr 89, poz. 402, Nr 106, poz. 496 i Nr 139, poz. 647, z 1997 r. Nr
75, poz. 469 i Nr 133, poz. 883, z 1998 r. Nr 155, poz. 1016 i Nr 160, poz. 1065,
z 1999 r. Nr 110, poz. 1255, z 2000 r. Nr 6, poz. 69 i Nr 48, poz. 552, z 2001
r. Nr 154, poz. 1784 i 1800, z 2002 r. Nr 214, poz. 1805 i Nr 240, poz. 2052, z
2003 r. Nr 45, poz. 391 i Nr 65, poz. 595, z 2004 r. Nr 33, poz. 285, Nr 116,
poz. 1202, Nr 210, poz. 2135 i Nr 281, poz. 2774 oraz z 2005 r. Nr 169, poz.
1417. 
