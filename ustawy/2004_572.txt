


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 9 maja 2007
r.
 
o zmianie ustawy –
Kodeks postępowania karnego oraz niektórych innych ustaw[1])
 
 
Art. 1.
W ustawie z dnia 6 czerwca 1997 r. – Kodeks
postępowania karnego (Dz. U. Nr 89, poz. 555, z późn. zm.[2]))
wprowadza się następujące zmiany:
1) w art. 15:
a) § 2
otrzymuje brzmienie:
„§ 2. Wszystkie instytucje państwowe
i samorządowe są obowiązane w zakresie swego działania do udzielania pomocy
organom prowadzącym postępowanie karne w terminie wyznaczonym przez te
organy.”,
b) dodaje się § 3
w brzmieniu:
„§ 3. Osoby prawne lub jednostki
organizacyjne niemające osobowości prawnej inne niż określone w § 2, a także osoby fizyczne są obowiązane do udzielenia pomocy na wezwanie organów prowadzących
postępowanie karne w zakresie i w terminie przez nie wyznaczonym, jeżeli bez
tej pomocy przeprowadzenie czynności procesowej jest niemożliwe albo znacznie
utrudnione.”;
2) w art. 19 § 3 i
4 otrzymują brzmienie:
„§ 3. W razie nieudzielenia wyjaśnień
w wyznaczonym terminie można nałożyć na kierownika organu zobowiązanego do
wyjaśnień karę pieniężną w wysokości do 10 000 złotych.
§ 4. Na
postanowienie o nałożeniu kary pieniężnej przysługuje zażalenie. Zażalenie na
postanowienie prokuratora rozpoznaje sąd rejonowy, w którego okręgu toczy się postępowanie.”;
3) w art. 20:
a) § 1 otrzymuje
brzmienie:
„§ 1. W razie
rażącego naruszenia przez obrońcę lub pełnomocnika strony ich obowiązków
procesowych sąd, a w postępowaniu przygotowawczym prokurator, zawiadamia o tym
właściwą okręgową radę adwokacką lub radę okręgowej izby radców prawnych,
żądając od dziekana właściwej rady nadesłania w wyznaczonym, nie krótszym niż
30 dni, terminie informacji o podjętych działaniach wynikających z zawiadomienia.
Odpis zawiadomienia przesyła się Ministrowi Sprawiedliwości.”,
b) po § 1 dodaje
się § 1a i 1b w brzmieniu:
„§ 1a. W
razie nienadesłania w wyznaczonym terminie informacji, o których mowa w § 1,
można nałożyć na dziekana właściwej rady karę pieniężną w wysokości do
10 000 złotych.
§ 1b. Na
postanowienie o ukaraniu przysługuje zażalenie. Na postanowienie o ukaraniu
wydane przez prokuratora w postępowaniu przygotowawczym zażalenie przysługuje
do sądu rejonowego, w którego okręgu toczy się postępowanie.”,
c) § 2 otrzymuje
brzmienie:
„§ 2. W razie
rażącego naruszenia obowiązków procesowych przez oskarżyciela publicznego lub
prowadzącego postępowanie przygotowawcze sąd zawiadamia o tym bezpośredniego
przełożonego osoby, która dopuściła się uchybienia, żądając nadesłania w
wyznaczonym, nie krótszym niż 14 dni, terminie informacji o podjętych
działaniach wynikających z zawiadomienia; w stosunku do Policji oraz innych
organów postępowania przygotowawczego uprawnienie takie przysługuje również
prokuratorowi.”,
d) po § 2 dodaje
się § 2a w brzmieniu:
„§ 2a. Odpis zawiadomienia, o którym
mowa w § 2, sąd przesyła Prokuratorowi Generalnemu, jeżeli uchybienia dopuścił
się prokurator, a w wypadku gdy uchybienia dopuścił się oskarżyciel publiczny
niebędący prokuratorem - właściwemu organowi przełożonemu w stosunku do
bezpośredniego przełożonego tego oskarżyciela.”;
4) po art. 117
dodaje się art. 117a w brzmieniu:
„Art. 117a. §
1. Jeżeli strona ma więcej niż jednego obrońcę lub pełnomocnika, czynność procesową
można przeprowadzić w wypadku stawiennictwa przynajmniej jednego z nich, chyba
że strona wyrazi zgodę na przeprowadzenie czynności bez udziału obrońcy lub
pełnomocnika, których udział nie jest obowiązkowy.
§ 2. Przepis §
1 stosuje się odpowiednio do pełnomocników osoby niebędącej stroną, o której
mowa w art. 87 § 2, oraz podmiotu określonego w art. 416.”;
5) w art. 285:
a)  § 1 otrzymuje
brzmienie:
„§ 1. Na świadka,
biegłego, tłumacza lub specjalistę, który bez należytego usprawiedliwienia nie
stawił się na wezwanie organu prowadzącego postępowanie albo bez zezwolenia
tego organu wydalił się z miejsca czynności przed jej zakończeniem, można
nałożyć karę pieniężną w wysokości do 10 000 złotych.”,
b) po § 1 dodaje
się § 1a w brzmieniu:
„§ 1a. Przepis §
1 stosuje się odpowiednio do obrońcy lub pełnomocnika, w wypadkach szczególnych
ze względu na ich wpływ na przebieg czynności; w postępowaniu przygotowawczym
karę pieniężną, na wniosek prokuratora, nakłada sąd rejonowy, w którego okręgu
prowadzi się postępowanie.”;
6) w art. 287 § 1
otrzymuje brzmienie:
„§ 1.
Przepis art. 285 § 1 stosuje się odpowiednio do osoby, która bezpodstawnie
uchyla się od złożenia zeznania, wykonania czynności biegłego, tłumacza lub
specjalisty, złożenia przyrzeczenia, wydania przedmiotu, dopełnienia obowiązków
poręczyciela albo spełnienia innego ciążącego na niej obowiązku w toku
postępowania, jak również do przedstawiciela lub kierownika instytucji, osoby
prawnej lub jednostki organizacyjnej niemającej osobowości prawnej obowiązanej
udzielić pomocy organowi prowadzącemu postępowanie karne, która bezpodstawnie
nie udziela pomocy w wyznaczonym terminie.”;
7) w art. 289 § 1
otrzymuje brzmienie:
„§ 1. Osobę, w
tym obrońcę, pełnomocnika lub oskarżyciela publicznego, która przez niewykonanie
obowiązków wymienionych w art. 285 § 1 i 1a lub art. 287 § 1 spowodowała dodatkowe
koszty postępowania, można obciążyć tymi kosztami; dopuszczalne jest obciążenie
kosztami kilku osób solidarnie. Żołnierza odbywającego zasadniczą służbę
wojskową oraz pełniącego służbę w charakterze kandydata na żołnierza zawodowego
nie obciąża się tymi kosztami.”;
8) art. 378
otrzymuje brzmienie:
„Art. 378. § 1.
Jeżeli w sprawie, w której oskarżony musi mieć obrońcę i korzysta z obrony z
wyboru, obrońca lub oskarżony wypowiada stosunek obrończy, prezes sądu lub sąd
wyznacza obrońcę z urzędu, o ile oskarżony nie powołał obrońcy z wyboru. W
razie potrzeby rozprawę przerywa się lub odracza.
§ 2. W
sprawie, w której oskarżony korzysta z obrońcy z urzędu, sąd na uzasadniony
wniosek obrońcy lub oskarżonego zwalnia obrońcę z jego obowiązków i wyznacza
oskarżonemu innego obrońcę z urzędu.
§ 3. W
wypadkach określonych w § 1 i 2 sąd podejmuje zarazem decyzję, czy dotychczasowy
obrońca może bez uszczerbku dla prawa oskarżonego do obrony pełnić obowiązki do
czasu podjęcia obrony przez nowego obrońcę.”.
 
Art. 2.
W ustawie z dnia 26 maja 1982 r. – Prawo o
adwokaturze (Dz. U. z 2002 r. Nr 123, poz. 1058, z późn. zm.[3]))
w art. 90 po ust. 2 dodaje się ust. 2a w brzmieniu:
„2a. W wypadku
określonym w ust. 2 Ministrowi Sprawiedliwości przysługują prawa strony.”.
 
Art. 3.
W ustawie z dnia 6 lipca 1982 r. o radcach
prawnych (Dz. U. z 2002 r. Nr 123, poz. 1059, z późn. zm.[4]))
w art. 681 po ust. 1a dodaje się ust. 1b w brzmieniu:
„1b. W wypadku
określonym w ust. 1a Ministrowi Sprawiedliwości przysługują prawa strony.”.
 
Art. 4.
W ustawie z dnia 27 lipca 2001 r. – Prawo o
ustroju sądów powszechnych (Dz. U. Nr 98, poz. 1070, z późn. zm.[5]))
wprowadza się następujące zmiany:
1) w art. 49 § 1
otrzymuje brzmienie:
„§ 1. W razie naruszenia
powagi, spokoju lub porządku czynności sądowych albo ubliżenia sądowi, innemu
organowi państwowemu lub osobom biorącym udział w sprawie, sąd może ukarać
winnego karą porządkową grzywny w wysokości do 10 000 złotych lub
karą pozbawienia wolności do czternastu dni; osobie pozbawionej wolności, w tym
także tymczasowo aresztowanej, można wymierzyć karę przewidzianą w przepisach o
wykonywaniu kary pozbawienia wolności albo w przepisach o wykonywaniu
tymczasowego aresztowania.”;
2) w art. 50:
a) po § 2 dodaje
się § 2a w brzmieniu:
„§ 2a. Do
wykonania kary porządkowej grzywny stosuje się odpowiednio art. 206 § 1 i 2
Kodeksu karnego wykonawczego.”,
b) § 3 otrzymuje
brzmienie:
„§ 3. W razie
nieuiszczenia kary porządkowej grzywny, zamienia się ją na karę pozbawienia
wolności do siedmiu dni, biorąc pod uwagę rodzaj przewinienia, warunki osobiste
ukaranego oraz stopień jego winy. Od postanowienia przysługuje zażalenie.
Przepis § 1 stosuje się odpowiednio.”;
3) art. 51
otrzymuje brzmienie:
„Art. 51.
§ 1. Zarządzenia porządkowe przewodniczącego oraz kary porządkowe
wymierzane przez sąd nie mają zastosowania do sędziów i ławników należących do
składu orzekającego oraz do prokuratora, radcy Prokuratorii Generalnej Skarbu
Państwa biorących udział w sprawie, a także osób, do udziału których w sprawie
stosuje się przepisy o prokuratorze.
§ 2. Do obrońcy i pełnomocnika, będącego
adwokatem lub aplikantem adwokackim, uprawnionym do występowania przed sądem na
podstawie przepisów ustawy z dnia 22 maja 1982 r. - Prawo o adwokaturze (Dz.U.
z 2002 r. Nr 123, poz. 1058, z późn. zm.[6])),
albo radcą prawnym lub aplikantem radcowskim, uprawnionym do występowania przed
sądem na podstawie przepisów ustawy z dnia 6 lipca 1982 r. o radcach prawnych
(Dz.U. z 2002 r. Nr 123, poz. 1059, z późn. zm.[7])),
biorącego udział w sprawie nie stosuje się kary pozbawienia wolności, o
której mowa w art. 49 § 1 i w art. 50 § 3.”.
 
Art. 5.
W ustawie z dnia 24 sierpnia 2001 r. –
Kodeks postępowania w sprawach o wykroczenia (Dz. U. Nr 106, poz. 1148, z
późn. zm.[8]))
art. 8 otrzymuje brzmienie:
„Art. 8. W postępowaniu
uregulowanym w niniejszym kodeksie stosuje się odpowiednio przepisy art. 2, 4,
5, 7-9, 13,14, art. 15 § 2 i 3, art. 16, art. 18 § 2, art. 20 i 23 Kodeksu postępowania
karnego.”.
 
Art. 6.
Ustawa wchodzi w
życie po upływie 14 dni od dnia ogłoszenia.
 
 
 
                                                                                                                 MARSZAŁEK
SEJMU
 
 
                                                                                                                 /-/
Ludwik Dorn




[1])
Niniejszą ustawą zmienia się
ustawy: ustawę z dnia 26 maja 1982 r. – Prawo o adwokaturze, ustawę z dnia 6
lipca 1982 r. o radcach prawnych, ustawę dnia 27 lipca 2001 r. – Prawo o
ustroju sądów powszechnych i ustawę z dnia 24 sierpnia 2001 r. – Kodeks
postępowania w sprawach o wykroczenia.


[2]) Zmiany wymienionej ustawy zostały ogłoszone w Dz. U.
z 1999 r. Nr 83, poz. 931, z 2000 r. Nr 50, poz. 580, Nr 62, poz. 717, Nr 73,
poz. 852 i Nr 93, poz. 1027, z 2001 r. Nr 98, poz. 1071 i Nr 106, poz. 1149, z
2002 r. Nr 74, poz. 676, z 2003 r. Nr 17, poz. 155, Nr 111, poz. 1061 i Nr 130,
poz. 1188, z 2004 r. Nr 51, poz. 514, Nr 69, poz. 626, Nr 93, poz. 889, Nr 240,
poz. 2405 i Nr 264, poz. 2641, z 2005 r. Nr 10, poz. 70, Nr 48, poz. 461, Nr
77, poz. 680, Nr 96, poz. 821, Nr 141, poz. 1181, Nr 143, poz. 1203, Nr 163,
poz. 1363, Nr 169, poz. 1416 i Nr 178, poz. 1479, z 2006 r. Nr 15, poz. 118, Nr
66, poz. 467, Nr 95, poz. 659, Nr 104, poz. 708 i 711, Nr 141, poz. 1009 i
1013, Nr 167, poz. 1192 i Nr 226, poz. 1648 oraz z 2007 r. Nr 20, poz. 116 i Nr
64, poz. 432.


[3])
Zmiany wymienionej ustawy
zostały ogłoszone Dz.U. z 2002 r. Nr 126, poz. 1069, Nr 153, poz. 1271, z 2003
r. Nr 124, poz. 1152, z 2004 r. Nr 34, poz. 303, Nr 62, poz. 577 i Nr 202, poz.
2067, z 2005 r. Nr 163, poz. 1361, Nr 169, poz. 1417 i Nr 264, poz. 2205, z
2006 r. Nr 75, poz. 529 i Nr 218, poz. 1592 oraz z 2007 r. Nr 25, poz. 162 i Nr
80, poz. 540.


[4]) Zmiany tekstu jednolitego wymienionej ustawy zostały
ogłoszone w Dz. U. z 2002 r. Nr 126, poz. 1069 i Nr 153, poz. 1271, z 2003
r. Nr 124, poz. 1152, z 2004 r. Nr 34, poz. 303, Nr 62, poz. 577 i Nr 202,
poz. 2067, z 2005 r. Nr 163, poz. 1361 i Nr 169, poz. 1417, z 2006 r. Nr
104, poz. 708 i 711, Nr 206, poz. 1522 i Nr 218, poz. 1592 oraz z 2007 r. Nr
25, poz. 162 i Nr 80, poz. 540.


[5]) Zmiany wymienionej ustawy zostały ogłoszone w Dz. U.
z 2001 r. Nr 154, poz. 1787, z 2002 r. Nr 213, poz. 1802, Nr 153, poz. 1271 i
Nr 240, poz. 2052, z 2003 r. Nr 188, poz. 1838 i Nr 228, poz. 2256, z 2004 r.
Nr 34, poz. 104, Nr 185, poz. 1907, Nr 188, poz. 1838 i Nr 273, poz. 2703, z
2005 r. Nr 13, poz. 98, Nr 169, poz. 1413, Nr 178, poz. 1479 i Nr 249,
poz. 2104, z 2006 r. Nr 144, poz. 1044 i Nr 218, poz. 1592 oraz z 2007
r. Nr 25, poz. 162 i Nr 64, poz. 433.


[6])
Zmiany wymienionej ustawy
zostały ogłoszone Dz.U. z 2002 r. Nr 126, poz. 1069, Nr 153, poz. 1271, z 2003
r. Nr 124, poz. 1152, z 2004 r. Nr 34, poz. 303, Nr 62, poz. 577 i Nr 202, poz.
2067, z 2005 r. Nr 163, poz. 1361, Nr 169, poz. 1417 i Nr 264, poz. 2205, z
2006 r. Nr 75, poz. 529 i Nr 218, poz. 1592 oraz z 2007 r. Nr 25, poz. 162 i Nr
80, poz. 540.


[7]) Zmiany tekstu jednolitego wymienionej ustawy zostały
ogłoszone w Dz. U. z 2002 r. Nr 126, poz. 1069 i Nr 153, poz. 1271, z 2003
r. Nr 124, poz. 1152, z 2004 r. Nr 34, poz. 303, Nr 62, poz. 577 i Nr 202,
poz. 2067, z 2005 r. Nr 163, poz. 1361 i Nr 169, poz. 1417, z 2006 r. Nr
104, poz. 708 i 711, Nr 206, poz. 1522 i Nr 218, poz. 1592 oraz z 2007 r. Nr
25, poz. 162 i Nr 80, poz. 540.


[8]) Zmiany wymienionej ustawy zostały ogłoszone w Dz. U.
z 2003 r. Nr 109, poz. 1031, Nr 213, poz. 2081, z 2004 r. Nr 128, poz. 1351, z
2005 r. Nr 132, poz. 1103 i Nr 143, poz. 1203 oraz 2006 r. Nr 226, poz.
1648.
