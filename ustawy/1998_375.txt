



Dz.U. z 1998 r. nr 59 poz. 375
                                    
                                    
                                    
                                 USTAWA
                       z dnia 26 czerwca 1997 r.
                                    
    o zmianie ustawy o gwarancjach wolności sumienia i wyznania oraz
                       o zmianie niektórych ustaw
                                    
                                Art. 1.
W ustawie z dnia 17 maja 1989 r. o gwarancjach wolności sumienia i wyznania 
(Dz.U. Nr 29, poz. 155, z 1990 r. Nr 51, poz. 297, Nr 55, poz. 321, Nr 86, poz. 
504, z 1991 r. Nr 95, poz. 425, z 1993 r. Nr 7, poz. 34) wprowadza się następujące
zmiany:
 1) w preambule w pierwszym tiret wyrazy "Konstytucji Polskiej Rzeczypospolitej
   Ludowej" zastępuje się wyrazami "Konstytucji Rzeczypospolitej Polskiej";
 2) w art. 2:
   a) pkt 1 otrzymuje brzmienie:
      "1) tworzyć wspólnoty religijne, zwane dalej "kościołami i innymi związkami
         wyznaniowymi", zakładane w celu wyznawania i szerzenia 
         wiary religijnej, posiadające własny ustrój, doktrynę i obrzędy kultowe,",
   b) dodaje się pkt 2a w brzmieniu:
      "2a) należeć lub nie należeć do kościołów i innych związków wyznaniowych,",
   c) w pkt 11 na końcu kropkę zastępuje się przecinkiem i dodaje się pkt 12 
     w brzmieniu:
      "12) otrzymać pochówek zgodny z wyznawanymi zasadami religijnymi 
         lub z przekonaniami w sprawach religii.";
      
 3) art. 8 otrzymuje brzmienie:
          "Art. 8. Kościoły i inne związki wyznaniowe w Polsce działają w 
                konstytucyjnych ramach ustrojowych Rzeczypospolitej 
                Polskiej; ich sytuację prawną i majątkową regulują przepisy
                rangi ustawowej.";
         
 4) w art. 12:
   a) w ust. 1 po wyrazach "związków wyznaniowych" dodaje się wyrazy ", 
     ustanowione według przepisów prawa wewnętrznego kościoła lub innego
     związku wyznaniowego,",
   b) ust. 3 otrzymuje brzmienie:
      "3. Uprawnienia i obowiązki osób duchownych w myśl prawa państwowego
         określają odrębne ustawy.";
      
 5) w art. 13 w ust. 7 pkt 1 otrzymuje brzmienie:
      "1) przeznaczone na cele kultowe, charytatywno-opiekuńcze i oświatowo-wychowawcze,
         z wyjątkiem wyrobów akcyzowych oraz samochodów
         osobowych,";
 
 6) w art. 14:
   a) ust. 2 otrzymuje brzmienie:
      "2. Jeżeli odrębna ustawa lub ratyfikowana umowa międzynarodowa 
         nie stanowią inaczej, władze kościoła lub innego związku wyznaniowego
         powiadamiają w terminie 30 dni właściwy organ administracji
         rządowej o zmianie siedziby oraz o objęciu i odwołaniu osób 
         wchodzących do kierowniczych organów wykonawczych, podając 
         ich imiona i nazwiska, obywatelstwo i miejsce zamieszkania.",
   b) ust. 4 otrzymuje brzmienie:
      "4. Jeżeli odrębna ustawa lub ratyfikowana umowa międzynarodowa 
         nie stanowią inaczej, przed objęciem stanowisk, o których mowa 
         w ust. 2 i 3, przez cudzoziemca, władze kościoła lub innego związku
         wyznaniowego winny się upewnić, czy Minister Spraw Wewnętrznych
         i Administracji nie wyraża wobec tego zastrzeżeń. Niezgłoszenie
         zastrzeżeń w terminie 60 dni od daty powiadomienia 
         uważa się za wyrażenie zgody.";
 
 7) art. 15 otrzymuje brzmienie:
         "Art. 15. W sprawach, o których mowa w art. 14, właściwym organem
                administracji rządowej jest:
                 1) odnośnie do jednostek organizacyjnych o zasięgu 
                   ogólnopolskim oraz obejmujących swoimi granicami 
                   teren przekraczający granice jednego województwa, 
                   a także stanowisk w tych jednostkach - Minister 
                   Spraw Wewnętrznych i Administracji,
                 2) w pozostałych przypadkach - wojewoda.";
   
 8) po art. 16 dodaje się art. 16a w brzmieniu:
       "Art. 16a. 1. Dla określenia szczegółowych zasad stosunków, o których
                mowa w art. 16, mogą być zawierane umowy między
                właściwymi rzeczowo centralnymi organami administracji
                rządowej a władzami poszczególnych kościołów i 
                innych związków wyznaniowych.
              2. Przepisy umowy nie mogą naruszać przepisów ogólnie 
                obowiązującego prawa, a w szczególności zasady równouprawnienia
                wszystkich kościołów i innych związków wyznaniowych.
              3. Podpisana umowa zostaje opublikowana w dzienniku 
                urzędowym właściwego ministerstwa.";
              
 9) w art. 19:
   a) w ust. 2:
       - pkt 5 otrzymuje brzmienie:
          "5) ustanawiać, kształcić i zatrudniać duchownych,",
       - skreśla się pkt 16,
   b) dodaje się ust. 3 w brzmieniu:
      "3. Za wypełnianie funkcji religijnych, o których mowa w ust. 1, nie 
         uznaje się oddziaływania poprzez badania i eksperymenty psychologiczne.";
      
10) po art. 19 dodaje się art. 19a w brzmieniu:
       "Art. 19a. 1. Kościoły i inne związki wyznaniowe mają prawo posiadania,
                zarządzania oraz zakładania i poszerzania cmentarzy
                grzebalnych.
              2. Przepis ust. 1 nie narusza przepisów dotyczących cmentarzy
                i chowania zmarłych.";
 
11) w art. 20 ust. 3 otrzymuje brzmienie:
          "3. Nauczanie religii uczniów szkół publicznych i wychowanków 
             przedszkoli publicznych może odbywać się również w szkołach
             i przedszkolach na zasadach określonych w odrębnej 
             ustawie.",
12) art. 21 otrzymuje brzmienie:
       "Art. 21. 1. Kościoły i inne związki wyznaniowe mają prawo zakładać 
                i prowadzić szkoły i przedszkola oraz inne placówki 
                oświatowo-wychowawcze i opiekuńczo-wychowawcze na 
                zasadach określonych w ustawach.
              2. Szkoły, przedszkola oraz inne placówki, o których mowa 
                w ust. 1, będą dotowane przez państwo lub organy samorządu
                terytorialnego w przypadkach i na zasadach 
                określonych w odrębnych ustawach.";
              
13) po art. 21 dodaje się art. 21a w brzmieniu:
        "Art. 21a. Działalność służąca celom humanitarnym, charytatywno-opiekuńczym,
                naukowym i oświatowo-wychowawczym
                podejmowana przez osoby prawne kościołów i innych
                związków wyznaniowych jest zrównana pod względem
                prawnym z działalnością służącą analogicznym celom
                i prowadzoną przez instytucje państwowe.";
14) w art. 22:
   a) ust. 3 otrzymuje brzmienie:
          "3. Tworzenie i prowadzenie przez kościoły i inne związki wyznaniowe
             szkół wyższych, zasady udzielania im przez państwo
             pomocy finansowej oraz tryb i zakres uznawania stopni i 
             tytułów naukowych nadawanych w tych szkołach regulują, na 
             wniosek władz kościołów lub innych związków wyznaniowych,
             odrębne ustawy.",
   b) dodaje się ust. 5 w brzmieniu:
          "5. Status prawny wydziałów teologicznych na uniwersytetach 
             państwowych regulują odrębne umowy pomiędzy Ministrem 
             Edukacji Narodowej a władzami kościołów lub innych związków
             wyznaniowych.";
          
15) w art. 27 w ust. 1 po wyrazach "moralność publiczną" dodaje się wyrazy ", 
   władzę rodzicielską";
16) dział III otrzymuje brzmienie:
                               "Dział III
       Rejestrowanie kościołów i innych związków wyznaniowych
         Art. 30. Prawo wpisu do rejestru kościołów i innych związków wyznaniowych,
                zwanego dalej "rejestrem", prowadzonego 
                przez Ministra Spraw Wewnętrznych i Administracji, jest 
                realizowane przez złożenie temu ministrowi, zwanemu 
                dalej "organem rejestrowym," deklaracji o utworzeniu 
                kościoła lub innego związku wyznaniowego i wniosku o 
                wpis do rejestru.
       Art. 31. 1. Prawo wniesienia wniosku, o którym mowa w art. 30, 
                przysługuje co najmniej 100 obywatelom polskim posiadającym
                pełną zdolność do czynności prawnych.
              2. We wniosku, o którym mowa w ust. 1, wnioskodawcy 
                składają listę zawierającą swoje imiona i nazwiska, daty 
                urodzenia, miejsca zamieszkania, numery i cechy dokumentów
                tożsamości oraz składają notarialnie potwierdzone
                podpisy.
       Art. 32. 1. Wniosek, o którym mowa w art. 30, powinien zawierać:
                 1) listę, o której mowa w art. 31 ust. 2,
                 2) informację o dotychczasowych formach życia religijnego
                   i metodach działania kościoła lub innego związku
                   wyznaniowego na terytorium Rzeczypospolitej 
                   Polskiej,
                 3) informację o podstawowych celach, Śródłach i zasadach
                   doktrynalnych, obrzędach religijnych,
                 4) adres siedziby kościoła lub innego związku wyznaniowego,
                   imiona i nazwiska, datę urodzenia, adres 
                   zamieszkania, numer i cechy dokumentu tożsamości 
                   osób wchodzących do kierowniczych organów wykonawczych,
                 5) statut.
              2. Statut powinien określać w szczególności:
                 1) nazwę kościoła lub innego związku wyznaniowego 
                   różną od nazw innych organizacji,
                 2) teren działania i siedzibę władz,
                 3) cele działalności oraz formy i zasady ich realizacji,
                 4) organy, sposób ich powoływania i odwoływania, zakres
                   kompetencji oraz tryb podejmowania decyzji,
                 5) Śródła finansowania,
                 6) tryb dokonywania zmian statutu,
                 7) sposób reprezentowania na zewnątrz oraz zaciągania
                   zobowiązań majątkowych,
                 8) sposób nabywania i utraty członkostwa oraz prawa i 
                   obowiązki członków,
                 9) sposób powoływania, odwoływania oraz kompetencje
                   osób duchownych, o których mowa w art. 12 ust. 
                   3, o ile kościół lub inny związek wyznaniowy przewiduje
                   tworzenie takich stanowisk,
                10) sposób rozwiązania kościoła lub innego związku wyznaniowego
                   i przeznaczenie pozostałego majątku.
              3. Jeżeli kościół lub inny związek wyznaniowy przewiduje 
                tworzenie jednostek organizacyjnych, zakonów lub diakonatów
                mających osobowość prawną, w statucie powinny
                być określone ich nazwy, teren działania, siedziby, 
                zakres uprawnień oraz zasady tworzenia, znoszenia i 
                przekształcania tych jednostek oraz ich organy, zakres 
                kompetencji, tryb podejmowania decyzji, sposób powoływania
                i odwoływania tych organów, sposób reprezentowania
                na zewnątrz oraz zaciągania zobowiązań majątkowych.
              4. Jeżeli kościół lub inny związek wyznaniowy stanowi część 
                organizacji o zasięgu międzynarodowym, w statucie powinny
                być określone zakres i formy wzajemnych stosunków.
              5. Jeżeli kościół lub inny związek wyznaniowy przewiduje 
                tworzenie jednostek organizacyjnych bez osobowości 
                prawnej, w statucie powinny być określone nazwy, zasady
                tworzenia, znoszenia i przekształcania tych jednostek.
       Art. 33. 1. W trakcie postępowania w sprawie wpisu do rejestru, organ
                rejestrowy może żądać od wnioskodawców wyjaśnień
                treści wniosku w zakresie określonym w art. 32, a 
                także zwracać się do odpowiednich organów państwowych
                o sprawdzanie prawdziwości zawartych we wniosku 
                danych.
              2. Jeżeli organ rejestrowy w trakcie postępowania w sprawie
                wpisu do rejestru stwierdzi braki lub uchybienia w 
                treści wniosku, w zakresie określonym w art. 32, wyznacza
                dwumiesięczny termin ich uzupełnienia, a po upływie
                tego terminu wydaje decyzję o odmowie wpisu do 
                rejestru.
              3. Jeżeli wniosek zawiera postanowienia pozostające w 
                sprzeczności z przepisami ustaw chroniącymi bezpieczeństwo
                i porządek publiczny, zdrowie, moralność publiczną,
                władzę rodzicielską albo podstawowe prawa i wolności
                innych osób, organ rejestrowy wydaje decyzję o odmowie
                wpisu do rejestru.
              4. Decyzje, o których mowa w ust. 2 i 3, powinny być wydane
                w terminie 3 miesięcy od daty wszczęcia postępowania
                o wpis do rejestru. Od decyzji tych przysługuje 
                prawo skargi do Naczelnego Sądu Administracyjnego w 
                trybie przepisów Kodeksu postępowania administracyjnego.
       Art. 34. 1. Jeżeli nie zachodzą okoliczności wskazane w art. 33 ust. 2 
                i 3, organ rejestrowy wydaje, w terminie 3 miesięcy od 
                zgłoszenia deklaracji, decyzję o wpisie do rejestru.
              2. Z chwilą wpisu do rejestru kościół lub inny związek wyznaniowy
                uzyskuje, jako całość, osobowość prawną oraz 
                korzysta z wszystkich uprawnień i podlega obowiązkom 
                określonym w ustawach.
              3. Przepis ust. 2 stosuje się odpowiednio do jednostek organizacyjnych,
                zakonów i diakonatów, o których mowa w 
                art. 32 ust. 3.
              4. Do kościołów i innych związków wyznaniowych wpisanych
                do rejestru stosuje się odpowiednio przepisy art. 14 
                i 15.
        Art. 35. 1. Zmiany statutu kościoła lub innego związku wyznaniowego
                wpisanego do rejestru dokonuje się w trybie obowiązującym
                przy ich rejestrowaniu.
              2. Organ rejestrowy może domagać się aktualizacji danych 
                warunkujących wpis do rejestru, określonych w art. 32 
                ust. 1 pkt 2-5.
       Art. 36. 1. Wykreśleniu z rejestru podlega:
                 1) kościół lub inny związek wyznaniowy, którego sytuacja
                   prawna i majątkowa została uregulowana w odrębnej
                   ustawie,
                 2) kościół lub inny związek wyznaniowy, który zawiadomił
                   organ rejestrowy o zaprzestaniu swojej działalności,
                 3) kościół lub inny związek wyznaniowy, który utracił 
                   cechy warunkujące uzyskanie wpisu do rejestru; dotyczy
                   to w szczególności kościoła lub innego związku 
                   wyznaniowego, który w ciągu 3 lat nie odpowiedział 
                   na żądanie organu rejestrowego i nie zaktualizował 
                   wpisów do rejestru w zakresie określonym w art. 32 
                   ust. 1 pkt 4.
              2. Wykreślenie z rejestru następuje na podstawie decyzji 
                Ministra Spraw Wewnętrznych i Administracji.
              3. W przypadku decyzji o wykreśleniu z rejestru na podstawie
                ust. 1 pkt 2, Minister Spraw Wewnętrznych i 
                Administracji wyznacza likwidatora, stosując odpowiednio
                przepisy Prawa o stowarzyszeniach.
              4. Przepis ust. 3 ma również zastosowanie, jeżeli zawiadomienie
                o zaprzestaniu działalności kościoła lub innego 
                związku wyznaniowego nie określa likwidatora.
              5. Jeżeli statut kościoła lub innego związku wyznaniowego 
                nie stanowi inaczej, majątek pozostały po zakończeniu 
                postępowania likwidacyjnego może być przeznaczony 
                wyłącznie na cele charytatywno-opiekuńcze w drodze 
                decyzji Ministra Spraw Wewnętrznych i Administracji.
              6. Od decyzji, o których mowa w ust. 2-5, przysługuje prawo
                skargi do Naczelnego Sądu Administracyjnego w trybie
                przepisów Kodeksu postępowania administracyjnego.
       Art. 36a. 1. Organ rejestrowy lub prokurator może wystąpić do sądu 
                wojewódzkiego o stwierdzenie niezgodności działania 
                kościoła lub innego związku wyznaniowego z przepisami 
                prawa, o których mowa w art. 27 ust. 1, lub ze statutem, 
                o którym mowa w art. 32.
              2. W razie stwierdzenia prawomocnym wyrokiem sądu, że 
                działalność kościoła lub innego związku wyznaniowego 
                rażąco narusza prawo lub postanowienia statutu, organ 
                rejestrowy wykreśli z rejestru ten kościół lub inny związek
                wyznaniowy.
          Art. 37. Minister Spraw Wewnętrznych i Administracji określa, w 
                drodze rozporządzenia, zasady i sposób prowadzenia rejestru,
                dane i informacje podlegające wpisowi, sposób, 
                formę i termin aktualizacji wpisów do rejestru, warunki 
                udostępniania rejestru, wydawania wyciągów z rejestru 
                oraz sposób wykreślania kościoła lub innego związku 
                wyznaniowego z rejestru.
          Art. 38. Przepisy niniejszego rozdziału stosuje się odpowiednio 
                do krajowych organizacji międzykościelnych, jeżeli mają 
                one mieć osobowość prawną. Do utworzenia takiej organizacji
                jest wymagana deklaracja podpisana przez 
                władze co najmniej dwóch działających w Rzeczypospolitej
                Polskiej kościołów i innych związków wyznaniowych.";
17) po dziale III dodaje się dział IIIa w brzmieniu:
                              "Dział IIIa
            Regulacja spraw majątkowych niektórych kościołów
       "Art. 38a. 1. Tworzy się Międzykościelną Komisję Regulacyjną, zwaną
                dalej "Komisją", w celu ostatecznego uregulowania 
                spraw majątkowych między Państwem a kościołami i ich 
                osobami prawnymi, które zgłosiły roszczenia w trybie i 
                na zasadach określonych w:
                 1) art. 24-26 ustawy z dnia 13 maja 1994 r. o stosunku 
                   Państwa do Kościoła Ewangelicko-Reformowanego 
                   w Rzeczypospolitej Polskiej (Dz.U. Nr 73, poz. 324),
                 2) art. 37 ustawy z dnia 30 czerwca 1995 r. o stosunku 
                   Państwa do Kościoła Ewangelicko-Metodystycznego 
                   w Rzeczypospolitej Polskiej (Dz.U. Nr 97, poz. 479),
                 3) art. 40-42 ustawy z dnia 30 czerwca 1995 r. o stosunku
                   Państwa do Kościoła Chrześcijan Baptystów w 
                   Rzeczypospolitej Polskiej (Dz.U. Nr 97, poz. 480),
                 4) art. 35 ustawy z dnia 30 czerwca 1995 r. o stosunku 
                   Państwa do Kościoła Adwentystów Dnia Siódmego 
                   w Rzeczypospolitej Polskiej (Dz.U. Nr 97, poz. 481).
              2. Roszczenia majątkowe wobec Państwa mogą również 
                zgłaszać do Komisji w terminie do dnia 31 grudnia 1998 
                r. kościoły i inne związki wyznaniowe, nie wymienione w 
                ust. 1, a także krajowe organizacje międzykościelne, jeżeli
                wskażą we wniosku, że na rzecz Skarbu Państwa 
                przejęto własność nieruchomości lub ich części będących 
                uprzednio własnością tych kościołów i związków wyznaniowych
                oraz krajowych organizacji międzykościelnych.
              3. Do oceny dopuszczalności postępowania regulacyjnego w 
                sprawach, o których mowa w ust. 2, mają odpowiednie 
                zastosowanie przepisy ustaw wskazanych w ust. 1 pkt 
                1-4.
              4. Jeżeli przywrócenie kościelnej osobie prawnej własności 
                nieruchomości nie jest możliwe z uwagi na trudne do 
                przezwyciężenia przeszkody, przyznaje się jej nieruchomość
                zamienną, a jeżeli nie jest to możliwe, osobie tej 
                przyznaje się odszkodowanie ustalone według przepisów 
                o wywłaszczeniu nieruchomości.
              5. Rada Ministrów określi, w drodze rozporządzenia, z 
                mienia których państwowych jednostek organizacyjnych 
                lub gmin może być wyłączona nieruchomość zamienna 
                lub na którą państwową jednostkę organizacyjną może 
                być nałożony obowiązek zapłaty odszkodowania.
       Art. 38b. 1. Przedmiotem postępowania regulacyjnego może być również
                nieodpłatne przekazanie na własność nieruchomości
                lub ich części, które były własnością kościelnych osób 
                prawnych działających do 1945 r. na Ziemiach Zachodnich
                i Północnych, w celu przywrócenia w nich sprawowania
                kultu religijnego, działalności oświatowo-wychowawczej,
                charytatywno-opiekuńczej i opiekuńczo-wychowawczej.
              2. W razie niemożności dokonania regulacji, o której mowa 
                w ust. 1, postępowanie ulega umorzeniu.
         Art. 38c. Majątek nieruchomy, przekazany na własność gminie w 
                trybie ustawy z dnia 10 maja 1990 r. - Przepisy wprowadzające
                ustawę o samorządzie terytorialnym i ustawę 
                o pracownikach samorządowych (Dz.U. Nr 32, poz. 191, 
                Nr 43, poz. 253 i Nr 92, poz. 541, z 1991 r. Nr 34, poz. 
                151, z 1992 r. Nr 6, poz. 20, z 1993 r. Nr 40, poz. 180, z 
                1994 r. Nr 1, poz. 3, Nr 65, poz. 285, z 1996 r. Nr 23, 
                poz. 102, Nr 106, poz. 496, z 1997 r. Nr 9, poz. 43), podlega
                postępowaniu, o którym mowa w art. 38a i 38b.
       Art. 38d. 1. Liczebność Komisji, szczegółowy tryb postępowania regulacyjnego
                oraz wynagrodzenie dla członków Komisji i 
                personelu pomocniczego określa, w drodze zarządzenia, 
                Minister Spraw Wewnętrznych i Administracji w porozumieniu
                z władzami kościołów, o których mowa w art. 
                38a ust. 1 pkt 1-4.
              2. Komisja rozpatruje sprawy w zespołach orzekających, w 
                skład których wchodzi po dwóch członków wyznaczonych
                przez Ministra Spraw Wewnętrznych i Administracji
                i władze kościoła lub związku wyznaniowego, którego 
                wniosek dotyczy.
              3. Postępowanie regulacyjne wszczyna się z chwilą złożenia 
                wniosku w Komisji. Zespół orzekający po otrzymaniu 
                wniosku o wszczęcie postępowania regulacyjnego bada, 
                czy jest ono dopuszczalne, a wniosek niedopuszczalny 
                odrzuca.
              4. Postępowania sądowe lub administracyjne dotyczące nieruchomości,
                w stosunku do których wszczęto postępowanie
                regulacyjne, ulegają zawieszeniu, a sądy i organy 
                prowadzące postępowania administracyjne przekazują 
                ich akta do Komisji.
              5. Uczestnikami postępowania regulacyjnego są, oprócz 
                wnioskodawcy, wszystkie zainteresowane jednostki państwowe,
                samorządowe i kościelne.
              6. Uczestnicy postępowania regulacyjnego mogą zawrzeć 
                ugodę przed zespołem orzekającym. Jeżeli ugoda nie 
                zostanie zawarta, zespół orzekający wydaje orzeczenie.
              7. Regulacja nie może naruszać praw nabytych przez niepaństwowe
                osoby trzecie, a w szczególności przez inne 
                kościoły i związki wyznaniowe oraz rolników indywidualnych.
              8. Ugody zawarte przed zespołem orzekającym, jak i orzeczenia
                uwzględniające wniosek, powinny określać:
                 1) stan prawny nieruchomości,
                 2) związane z tym stanem obowiązki uczestników postępowania,
                   a w szczególności obowiązek wydania 
                   nieruchomości w wyznaczonym terminie, jeżeli nie 
                   znajduje się ona we władaniu wnioskodawcy,
                 3) w razie przyznania odszkodowania, obowiązek i termin
                   zapłaty należnej z tego tytułu kwoty.
              9. Od orzeczenia zespołu orzekającego nie przysługuje odwołanie.
       Art. 38e. 1. Ugody i orzeczenia mają moc sądowych tytułów egzekucyjnych.
              2. Ugody i orzeczenia stanowią podstawę do dokonywania 
                wpisów w księgach wieczystych i w ewidencji gruntów.
       Art. 38f. 1. Postępowanie regulacyjne jest wolne od opłat.
              2. Nabycie własności nieruchomości lub ich części na podstawie
                ugody lub orzeczenia jest wolne od podatków i 
                opłat z tym związanych, a wynikające z tego wpisy do 
                ksiąg wieczystych i ich zakładanie są wolne od opłat.
       Art. 38g. 1. Jeżeli zespół orzekający nie uzgodni orzeczenia, zawiadamia
                o tym pisemnie uczestników postępowania regulacyjnego.
              2. Uczestnicy postępowania regulacyjnego mogą, w terminie
                sześciu miesięcy od otrzymania zawiadomienia, wystąpić
                o podjęcie zawieszonego postępowania sądowego 
                lub administracyjnego, a jeżeli nie było ono wszczęte - 
                wystąpić na drogę sądową pod rygorem wygaśnięcia roszczenia.
                Przy rozpoznawaniu sprawy sąd stosuje zasady 
                określone w art. 38a i 38b.";
              
18) art. 40 otrzymuje brzmienie:
          "Art. 40. Stosunki Państwa z kościołami i innymi związkami wyznaniowymi
                działającymi na podstawie wpisu do rejestru 
                mogą być regulowane w drodze odrębnej ustawy.";
              
19) w art. 41 skreśla się ust. 1 i oznaczenie ust. 2;
20) w art. 42 w ust. 4 wyrazy "Ministrem - Kierownikiem Urzędu do Spraw 
   Wyznań" zastępuje się wyrazami "Ministrem Spraw Wewnętrznych i Administracji";
21) użyte w pierwszym akapicie preambuły, w art. 1 ust. 1, art. 3 ust. 3, art. 7 
   ust. 1, art. 9 ust. 1, art. 10 ust. 1 ustawy, w różnych przypadkach, wyrazy 
   "Polska Rzeczpospolita Ludowa" zastępuje się użytymi w odpowiednich 
   przypadkach wyrazami "Rzeczpospolita Polska".
                                    
                                Art. 2.
W ustawie z dnia 17 maja 1989 r. o stosunku Państwa do Kościoła Katolickiego
w Rzeczypospolitej Polskiej (Dz.U. Nr 29, poz. 154, z 1990 r. Nr 51, poz. 
297, Nr 55, poz. 321, Nr 86, poz. 504, z 1991 r. Nr 95, poz. 425, Nr 107, poz. 
459, z 1993 r. Nr 7, poz. 34, z 1994 r. Nr 1, poz. 3, z 1997 r. Nr 28, poz. 153) 
art. 56 otrzymuje brzmienie:
        "Art. 56. Wolne od opłat celnych są przesyłane z zagranicy dla kościelnych
                osób prawnych dary:
                 1) przeznaczone na cele kultowe, charytatywno-opiekuńcze
                   i oświatowo-wychowawcze, z wyjątkiem wyrobów
                   akcyzowych oraz samochodów osobowych,
                 2) maszyny, urządzenia i materiały poligraficzne oraz 
                   papier.".
 
                                Art. 3.
W ustawie z dnia 4 lipca 1991 r. o stosunku Państwa do Polskiego Autokefalicznego
Kościoła Prawosławnego (Dz.U. Nr 66, poz. 287, Nr 95, poz. 425, z 
1993 r. Nr 7, poz. 34 oraz z 1994 r. Nr 1, poz. 3) wprowadza się następujące 
zmiany:
 1) po art. 12 dodaje się art. 12a w brzmieniu:
       "Art. 12a. 1. Małżeństwo zawarte w formie przewidzianej prawem 
                wewnętrznym Kościoła wywołuje skutki cywilne, jeżeli 
                odpowiada wymaganiom określonym w Kodeksie rodzinnym
                i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa prawo wewnętrzne Kościoła.";
 
 2) w art. 19:
   a) w ust. 3 skreśla się zdanie drugie,
   b) po ust. 3 dodaje się ust. 4 w brzmieniu:
      "4. Prawosławne Seminarium Duchowne w Warszawie jest wyższą 
         szkołą teologiczną uprawnioną do nadawania absolwentom tytułu 
         zawodowego licencjata teologii prawosławnej. Tytuł ten jest równoważny
         z tytułem zawodowym licencjata nadawanym przez państwowe
         szkoły wyższe.";
      
 3) art. 41 otrzymuje brzmienie:
        "Art. 41. Wolne od opłat celnych są przesyłane z zagranicy dla kościelnych
                osób prawnych dary:
                 1) przeznaczone na cele kultowe, charytatywno-opiekuńcze
                   i oświatowo-wychowawcze, z wyjątkiem wyrobów
                   akcyzowych oraz samochodów osobowych,
                 2) maszyny, urządzenia i materiały poligraficzne oraz 
                   papier.";
                 
4) po art. 48 dodaje się art. 48a-48e w brzmieniu:
       "Art. 48a. 1. Wnioski kościelnych osób prawnych wniesione w trybie 
                określonym w art. 47 ust. 1, w stosunku do których nie 
                zostały zakończone postępowania administracyjne, stają 
                się przedmiotem postępowania regulacyjnego wszczynanego
                na wniosek jednej ze stron dotychczasowego postępowania.
              2. Postępowanie regulacyjne, o którym mowa w ust. 1, 
                przeprowadza Komisja Regulacyjna do Spraw Polskiego 
                Autokefalicznego Kościoła Prawosławnego, zwana dalej 
                "Komisją", w skład której wchodzi po dwóch przedstawicieli
                Ministra Spraw Wewnętrznych i Administracji oraz 
                Prawosławnego Metropolity Warszawskiego i Całej Polski.
              3. Szczegółowy tryb postępowania regulacyjnego oraz wynagrodzenie
                dla członków Komisji i personelu pomocniczego
                określa, w drodze zarządzenia, Minister Spraw 
                Wewnętrznych i Administracji w porozumieniu z Prawosławnym
                Metropolitą Warszawskim i Całej Polski.
              4. Postępowanie regulacyjne wszczyna się z chwilą złożenia 
                wniosku w Komisji.
              5. Postępowania administracyjne dotyczące nieruchomości, 
                w stosunku do których wszczęto postępowania regulacyjne,
                ulegają zawieszeniu, a organy prowadzące te postępowania
                przekazują ich akta do Komisji.
              6. Komisja rozpatrując wnioski związana jest granicami 
                określonymi w art. 48 ust. 2 i art. 50.
              7. Rada Ministrów określi, w drodze rozporządzenia, z 
                mienia których państwowych jednostek organizacyjnych 
                lub gmin, może być wyłączona nieruchomość zamienna 
                lub na którą państwową jednostkę organizacyjną może 
                być nałożony obowiązek zapłaty odszkodowania.
              8. Uczestnikami postępowania regulacyjnego są oprócz 
                wnioskodawcy wszystkie zainteresowane jednostki państwowe,
                samorządowe i kościelne.
              9. Uczestnicy postępowania regulacyjnego mogą zawrzeć 
                ugodę przed zespołem orzekającym. Jeżeli ugoda nie 
                zostanie zawarta, zespół orzekający wydaje orzeczenie.
             10. Regulacja nie może naruszać praw nabytych przez niepaństwowe
                osoby trzecie, a w szczególności przez inne 
                kościoły i związki wyznaniowe oraz rolników indywidualnych.
             11. Ugody zawarte przed zespołem orzekającym, jak i orzeczenia
                uwzględniające wnioski, powinny określać:
                 1) stan prawny nieruchomości,
                 2) związane z tym stanem obowiązki uczestników postępowania,
                   a w szczególności obowiązek wydania 
                   nieruchomości w wyznaczonym terminie, jeżeli nie 
                   znajduje się ona we władaniu wnioskodawcy,
                 3) w razie przyznania odszkodowania, obowiązek i termin
                   zapłaty należnej z tego tytułu kwoty.
             12. Od orzeczenia zespołu orzekającego nie przysługuje odwołanie.
       Art. 48b. 1. Ugody i orzeczenia mają moc sądowych tytułów egzekucyjnych.
              2. Ugody i orzeczenia stanowią podstawę do dokonywania 
                wpisów w księgach wieczystych i w ewidencji gruntów.
       Art. 48c. 1. Postępowanie regulacyjne jest wolne od opłat.
              2. Nabycie własności nieruchomości lub ich części na podstawie
                ugody lub orzeczenia jest wolne od podatków i 
                opłat z tym związanych, a wynikające z tego wpisy do 
                ksiąg wieczystych i ich zakładanie są wolne od opłat.
       Art. 48d. 1. Jeżeli zespół orzekający nie uzgodni orzeczenia, zawiadamia
                o tym pisemnie uczestników postępowania regulacyjnego.
              2. Uczestnicy postępowania regulacyjnego mogą w terminie 
                sześciu miesięcy od otrzymania zawiadomienia wystąpić 
                o podjęcie zawieszonego postępowania sądowego lub 
                administracyjnego, a jeżeli nie było ono wszczęte - wystąpić
                na drogę sądową pod rygorem wygaśnięcia roszczenia.
                Przy rozpoznawaniu sprawy sąd stosuje zasady 
                określone w art. 47 ust. 1, art. 48 ust. 2 i art. 50.
       Art. 48e. 1. Na wniosek Kościoła lub jego osób prawnych, wojewoda 
                lub inny organ wykonujący w imieniu Skarbu Państwa 
                prawa wynikające z własności nieruchomości albo organy
                gmin w zakresie swoich właściwości - mogą nieodpłatnie
                przekazać Kościołowi lub jego osobom prawnym 
                własność nieruchomości lub ich części:
                 1) jeżeli są one niezbędne do sprawowania kultu religijnego
                   lub działalności kościelnych osób prawnych w 
                   zakresie charytatywno-opiekuńczym lub oświatowo-wychowawczym,
                 2) w celu utworzenia lub powiększenia gospodarstwa 
                   rolnego parafii działających na Ziemiach Zachodnich
                   i Północnych, o powierzchni do 15 ha użytków 
                   rolnych łącznie dla jednej parafii.
              2. Przepis art. 46 ust. 4 stosuje się odpowiednio.";
 
 5) po art. 52 dodaje się art. 52a w brzmieniu:
        "Art. 52a. Wnioski, o których mowa w art. 48e ust. 1, mogą być 
                składane w terminie do dnia 31 grudnia 1998 r.".
 
                                 Art. 4.
W ustawie z dnia 13 maja 1994 r. o stosunku Państwa do Kościoła Ewangelicko-Augsburskiego
w Rzeczypospolitej Polskiej (Dz.U. Nr 73, poz. 323) wprowadza
się następujące zmiany:
 1) po art. 12 dodaje się art. 12a w brzmieniu:
       "Art. 12a. 1. Małżeństwo zawarte w formie przewidzianej Zasadniczym
                Prawem Wewnętrznym Kościoła wywołuje skutki 
                cywilne, jeżeli odpowiada wymaganiom określonym w 
                Kodeksie rodzinnym i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa Zasadnicze Prawo Wewnętrzne
                Kościoła.";
 
 2) w art. 34 w ust. 6 wyrazy "w ust. 4" zastępuje się wyrazami "w ust. 5";
 
 3) art. 35 otrzymuje brzmienie:
        "Art. 35. Wolne od opłat celnych są przesyłane z zagranicy dla kościelnych
                osób prawnych dary:
                 1) przeznaczone na cele kultowe, charytatywno-opiekuńcze
                   i oświatowo-wychowawcze, z wyjątkiem wyrobów
                   akcyzowych oraz samochodów osobowych,
                 2) maszyny, urządzenia i materiały poligraficzne oraz 
                   papier.";
   
 4) po art. 45 dodaje się art. 45a w brzmieniu:
       "Art. 45a. 1. Na wniosek Kościoła lub jego osób prawnych, wojewoda 
                lub inny organ wykonujący w imieniu Skarbu Państwa 
                prawa wynikające z własności nieruchomości albo organy
                gmin w zakresie swoich właściwości - mogą nieodpłatnie
                przekazać Kościołowi lub jego osobom prawnym 
                własność nieruchomości lub ich części:
                 1) jeżeli są one niezbędne do sprawowania kultu religijnego
                   lub działalności kościelnych osób prawnych w 
                   zakresie charytatywno-opiekuńczym lub oświatowo-wychowawczym,
                 2) w celu utworzenia lub powiększenia gospodarstwa 
                   rolnego parafii działających na Ziemiach Zachodnich
                   i Północnych, o powierzchni do 15 ha użytków 
                   rolnych łącznie dla jednej parafii.
              2. Przepis art. 39 ust. 3 stosuje się odpowiednio.";
              
 5) po art. 46 dodaje się art. 46a w brzmieniu:
        "Art. 46a. Wnioski, o których mowa w art. 45a ust. 1, mogą być 
                składane w terminie do dnia 31 grudnia 1998 r.";
        
 6) w załączniku do ustawy "Wykaz diecezji, parafii i diakonatów Kościoła 
   Ewangelicko-Augsburskiego w Rzeczypospolitej Polskiej" w części oznaczonej
   "I. Diecezja Cieszyńska" wyrazy "Parafia Kowale-Wieszczęta" zastępuje
   się wyrazami "Parafia Wieszczęta-Kowale".
        
                                Art. 5.
W ustawie z dnia 13 maja 1994 r. o stosunku Państwa do Kościoła Ewangelicko-Reformowanego
w Rzeczypospolitej Polskiej (Dz.U. Nr 73, poz. 324) 
wprowadza się następujące zmiany:
 1) po art. 8 dodaje się art. 8a w brzmieniu:
       "Art. 8a. 1. Małżeństwo zawarte w formie przewidzianej Prawem 
                Wewnętrznym Kościoła wywołuje skutki cywilne, jeżeli 
                odpowiada wymaganiom określonym w Kodeksie rodzinnym
                i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa Prawo Wewnętrzne Kościoła.";
 
 2) w art. 19 w ust. 6 wyrazy "w ust. 4" zastępuje się wyrazami "w ust. 5";
 
 3) art. 20 otrzymuje brzmienie:
        "Art. 20. Wolne od opłat celnych są przesyłane z zagranicy dla kościelnych
                osób prawnych dary:
                 1) przeznaczone na cele kultowe, charytatywno-opiekuńcze
                   i oświatowo-wychowawcze, z wyjątkiem wyrobów
                   akcyzowych oraz samochodów osobowych,
                 2) maszyny, urządzenia i materiały poligraficzne oraz 
                   papier.";
 
 4) po art. 26 dodaje się art. 26a i 26b w brzmieniu:
         "Art. 26a. Wnioski kościelnych osób prawnych wniesione w trybie 
                określonym w art. 24 i 26, w stosunku do których nie 
                zostały zakończone postępowania administracyjne, na 
                wniosek jednej ze stron w dotychczasowym postępowaniu
                stają się z mocy prawa przedmiotem postępowania 
                regulacyjnego, określonego w dziale IIIa ustawy z dnia 
                17 maja 1989 r. o gwarancjach wolności sumienia i wyznania
                (Dz.U. Nr 29, poz. 155, z 1990 r. Nr 51, poz. 
                297, Nr 55, poz. 321, Nr 86, poz. 504, z 1991 r. Nr 95, 
                poz. 425, z 1993 r. Nr 7, poz. 34).
       Art. 26b. 1. Na wniosek Kościoła lub jego osób prawnych, wojewoda 
                lub inny organ wykonujący w imieniu Skarbu Państwa 
                prawa wynikające z własności nieruchomości albo organy
                gmin w zakresie swoich właściwości - mogą nieodpłatnie
                przekazać Kościołowi lub jego osobom prawnym 
                własność nieruchomości lub ich części:
                 1) jeżeli są one niezbędne do sprawowania kultu religijnego
                   lub działalności kościelnych osób prawnych w 
                   zakresie charytatywno-opiekuńczym lub oświatowo-wychowawczym,
                 2) w celu utworzenia lub powiększenia gospodarstwa 
                   rolnego parafii działających na Ziemiach Zachodnich
                   i Północnych, o powierzchni do 15 ha użytków 
                   rolnych łącznie dla jednej parafii.
              2. Przepis art. 23 ust. 3 stosuje się odpowiednio.";
              
 5) po art. 27 dodaje się art. 27a w brzmieniu:
        "Art. 27a. Wnioski, o których mowa w art. 26b, mogą być składane 
                w terminie do dnia 31 grudnia 1998 r.".
        
                                Art. 6.
W ustawie z dnia 30 czerwca 1995 r. o stosunku Państwa do Kościoła Ewangelicko-Metodystycznego
w Rzeczypospolitej Polskiej (Dz.U. Nr 97, poz. 479) 
wprowadza się następujące zmiany:
 1) art. 4 otrzymuje brzmienie:
          "Art. 4. Kościół i jego osoby prawne są następcami prawnymi 
                parafii i organizacji metodystycznych działających na terytorium
                Rzeczypospolitej Polskiej przed dniem 1 września
                1939 r.";
          
 2) po art. 11 dodaje się art. 11a w brzmieniu:
       "Art. 11a. 1. Małżeństwo zawarte w formie przewidzianej Prawem 
                Wewnętrznym Kościoła wywołuje skutki cywilne, jeżeli 
                odpowiada wymaganiom określonym w Kodeksie rodzinnym
                i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa Prawo Wewnętrzne Kościoła.";
 
 3) w art. 13 skreśla się ust. 2;
 
 4) art. 30 otrzymuje brzmienie:
        "Art. 30. Wolne od opłat celnych są przesyłane z zagranicy dla kościelnych
                osób prawnych dary:
                 1) przeznaczone na cele kultowe, charytatywno-opiekuńcze
                   i oświatowo-wychowawcze, z wyjątkiem wyrobów
                   akcyzowych oraz samochodów osobowych,
                 2) maszyny, urządzenia i materiały poligraficzne oraz 
                   papier.";
 
 5) po art. 36 dodaje się art. 36a w brzmieniu:
       "Art. 36a. 1. Na wniosek kościelnych osób prawnych wszczyna się 
                postępowanie regulacyjne w przedmiocie nieodpłatnego 
                przekazania na własność nieruchomości lub ich części, 
                będących uprzednio własnością Episkopalnego Kościoła 
                Metodystycznego (Bischofliche Methodistische Kirche) i 
                Społeczności Ewangelickiej (Evangelische Gemeinschaft),
                w celu przywrócenia w nich sprawowania kultu 
                religijnego, działalności oświatowo-wychowawczej, charytatywno-opiekuńczej
                i opiekuńczo-wychowawczej.
              2. Wnioski w sprawach, o których mowa w ust. 1, mogą być 
                składane do dnia 31 grudnia 1998 r. na zasadach i w 
                trybie określonych w dziale IIIa ustawy z dnia 17 maja 
                1989 r. o gwarancjach wolności sumienia i wyznania 
                (Dz.U. Nr 29, poz. 155, z 1990 r. Nr 51, poz. 297, Nr 55, 
                poz. 321 i Nr 86, poz. 504, z 1991 r. Nr 95, poz. 425 
                oraz z 1993 r. Nr 7, poz. 34).";
 
 6) w załączniku do ustawy "Wykaz parafii Kościoła Ewangelicko-Metodystycznego
   w Rzeczypospolitej Polskiej" wyrazy "Parafia Dąbrówka" zastępuje 
   się wyrazami "Parafia Dąbrówno".
 
                                Art. 7.
W ustawie z dnia 30 czerwca 1995 r. o stosunku Państwa do Kościoła Chrześcijan
Baptystów w Rzeczypospolitej Polskiej (Dz.U. Nr 97, poz. 480) wprowadza
się następujące zmiany:
 1) art. 4 otrzymuje brzmienie:
          "Art. 4. Kościół i jego osoby prawne są następcami prawnymi 
                zborów, organizacji i gmin baptystycznych działających 
                na terytorium Rzeczypospolitej Polskiej przed dniem 1 
                września 1939 r.";
          
 2) po art. 10 dodaje się art. 10a w brzmieniu:
       "Art. 10a. 1. Małżeństwo zawarte w formie przewidzianej Prawem 
                Wewnętrznym Kościoła wywołuje skutki cywilne, jeżeli 
                odpowiada wymaganiom określonym w Kodeksie rodzinnym
                i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa Prawo Wewnętrzne Kościoła.";
 
 3) w art. 12 skreśla się ust. 2;
 
 4) w art. 5 w ust. 4 wyrazy "pkt 2-4" zastępuje się wyrazami "pkt 2 i 3", a wyrazy
   "- w tym" zastępuje się wyrazami ", w tym";
 
 5) art. 34 otrzymuje brzmienie:
        "Art. 34. Wolne od opłat celnych są przesyłane z zagranicy dla kościelnych
                osób prawnych dary:
                 1) przeznaczone na cele kultowe, charytatywno-opiekuńcze
                   i oświatowo-wychowawcze, z wyjątkiem wyrobów
                   akcyzowych oraz samochodów osobowych,
                 2) maszyny, urządzenia i materiały poligraficzne oraz 
                   papier.";
 
 6) po art. 42 dodaje się art. 42a w brzmieniu:
         "Art. 42a. Wnioski kościelnych osób prawnych wniesione w trybie 
                określonym w art. 40, w stosunku do których nie zostały 
                zakończone postępowania administracyjne, na wniosek 
                jednej ze stron w dotychczasowym postępowaniu stają 
                się z mocy prawa przedmiotem postępowania regulacyjnego,
                określonego w dziale IIIa ustawy z dnia 17 maja 
                1989 r. o gwarancjach wolności sumienia i wyznania 
                (Dz.U. Nr 29, poz. 155, z 1990 r. Nr 51, poz. 297, Nr 55, 
                poz. 321, Nr 86, poz. 504, z 1991 r. Nr 95, poz. 425, z 
                1993 r. Nr 7, poz. 34).";
 
 7) w art. 43 ust. 3 otrzymuje brzmienie:
      "3. Wnioski w sprawach, o których mowa w ust. 1, mogą być składane 
         w terminie do dnia 31 grudnia 1998 r.".
       
                                Art. 8.
W ustawie z dnia 30 czerwca 1995 r. o stosunku Państwa do Kościoła Adwentystów
Dnia Siódmego w Rzeczypospolitej Polskiej (Dz.U. Nr 97, poz. 481) 
wprowadza się następujące zmiany:
 
 1) po art. 10 dodaje się art. 10a w brzmieniu:
       "Art. 10a. 1. Małżeństwo zawarte w formie przewidzianej Prawem 
                Kościelnym wywołuje skutki cywilne, jeżeli odpowiada 
                wymaganiom określonym w Kodeksie rodzinnym i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa Prawo Kościelne.";
 
 2) w art. 12 skreśla się ust. 2;
 
 3) art. 29 otrzymuje brzmienie:
        "Art. 29. Wolne od opłat celnych są przesyłane z zagranicy dla kościelnych
                osób prawnych dary:
                 1) przeznaczone na cele kultowe, charytatywno-opiekuńcze
                   i oświatowo-wychowawcze, z wyjątkiem wyrobów
                   akcyzowych oraz samochodów osobowych,
                 2) maszyny, urządzenia i materiały poligraficzne oraz 
                   papier.";
 
 4) po art. 33 w rozdziale 5 dodaje się art. 33a w brzmieniu:
       "Art. 33a. 1. Nieruchomości lub ich części pozostające w dniu wejścia 
                w życie ustawy we władaniu Kościoła i jego osób prawnych,
                stają się z mocy prawa ich własnością, o ile nie narusza
                to praw niepaństwowych i niesamorządowych osób 
                trzecich; dotyczy to także obiektów położonych na terenie
                miasta stołecznego Warszawy.
              2. Stwierdzenie nabycia prawa własności następuje w drodze
                decyzji wojewody.
              3. Nabycie własności nieruchomości lub ich części na podstawie
                ust. 1, jest wolne od podatków i opłat związanych 
                z tym nabyciem, a wynikające z niego wpisy do ksiąg 
                wieczystych i ich zakładanie jest wolne od opłat.
              4. Postępowanie sądowe i administracyjne dotyczące nieruchomości,
                o których mowa w ust. 1, ulega zawieszeniu, a 
                sądy lub organy przekazują ich akta organowi, o którym 
                mowa w ust. 2.
              5. Organ, który wydał decyzję ostateczną określoną w ust. 
                2, zawiadamia o niej sąd lub organ, który zawiesił postępowanie,
                zwracając akta sprawy. Sąd lub organ umorzy
                postępowanie.";
              
 5) w art. 34 ust. 1 otrzymuje brzmienie:
      "1. Przywraca się Kościołowi prawo własności budynku położonego 
         przy ul. Tureckiej nr 1 w Warszawie w stanie wolnym od obciążeń 
         oraz roszczeń z tytułu wszelkich nakładów poniesionych przez jej 
         dotychczasowych użytkowników, jak również z prawem nieodpłatnego
         użytkowania wieczystego części działki gruntu oznaczonej 
         ewidencyjnie nr 100 o powierzchni całkowitej 1432 m{2} w obrębie 
         1-03-04, nr jednostki rejestrowej 68 w granicach objętych wykazem
         hipotecznym księgi wieczystej pod nazwą "Nieruchomości w 
         m.st. Warszawie - N. 7228" zawierającej powierzchnię 761,95 m{2}";
 
 6) po art. 34 dodaje się art. 34a w brzmieniu:
       "Art. 34a. 1. Na wniosek kościelnych osób prawnych wszczyna się 
                postępowanie regulacyjne w przedmiocie nieodpłatnego 
                przekazania na własność nieruchomości lub ich części, 
                będących uprzednio własnością Wschodnioniemieckiego 
                Stowarzyszenia Adwentystów Dnia Siódmego (Ostdeutsche
                Verband der Gemeinschaft der Siebenten-Tags-Adventisten),
                reprezentowanego przez rodkowoniemieckie
                Towarzystwo Nieruchomości, spółka z 
                ograniczoną odpowiedzialnością (Mitteldeutsche Grundstucksgesellschaft
                mit beschrankter Haftung), w celu 
                przywrócenia w nich kultu religijnego, działalności 
                oświatowo-wychowawczej, charytatywno-opiekuńczej i 
                opiekuńczo-wychowawczej.
              2. Wnioski w sprawach, o których mowa w ust. 1, mogą być 
                składane do dnia 31 grudnia 1998 r., na zasadach i w 
                trybie określonych w dziale IIIa ustawy z dnia 17 maja 
                1989 r. o gwarancjach wolności sumienia i wyznania 
                (Dz.U. Nr 29, poz. 155, z 1990 r. Nr 51, poz. 297, Nr 55, 
                poz. 321 i Nr 86, poz. 504, z 1991 r. Nr 95, poz. 425, z 
                1993 r. Nr 7, poz. 34).".
              
                                Art. 9.
W ustawie z dnia 30 czerwca 1995 r. o stosunku Państwa do Kościoła Polskokatolickiego
w Rzeczypospolitej Polskiej (Dz.U. Nr 97, poz. 482) wprowadza 
się następujące zmiany:
 1) po art. 9 dodaje się art. 9a w brzmieniu:
       "Art. 9a. 1. Małżeństwo zawarte w formie przewidzianej Prawem 
                Wewnętrznym Kościoła wywołuje skutki cywilne, jeżeli 
                odpowiada wymaganiom określonym w Kodeksie rodzinnym
                i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa Prawo Wewnętrzne Kościoła.";
 
 2) w art. 10 skreśla się ust. 2;
 
 3) art. 28 otrzymuje brzmienie:
        "Art. 28. Wolne od opłat celnych są przesyłane z zagranicy dla kościelnych
                osób prawnych dary:
                 1) przeznaczone na cele kultowe, charytatywno-opiekuńcze
                   i oświatowo-wychowawcze, z wyjątkiem wyrobów
                   akcyzowych oraz samochodów osobowych,
                 2) maszyny, urządzenia i materiały poligraficzne oraz 
                   papier.";
                 
 4) w art. 34 ust. 3 otrzymuje brzmienie:
      "3. Wnioski w sprawach, o których mowa w ust. 1, mogą być składane 
         w terminie do dnia 31 grudnia 1998 r.".
      
                                Art. 10.
W ustawie z dnia 20 lutego 1997 r. o stosunku Państwa do gmin wyznaniowych 
żydowskich w Rzeczypospolitej Polskiej (Dz.U. Nr 41, poz. 251) wprowadza 
się następujące zmiany:
 1) po art. 9 dodaje się art. 9a w brzmieniu:
       "Art. 9a. 1. Małżeństwo zawarte w formie przewidzianej prawem 
                wewnętrznym gmin żydowskich wywołuje skutki cywilne, 
                jeżeli odpowiada wymaganiom określonym w Kodeksie 
                rodzinnym i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa prawo wewnętrzne gmin 
                żydowskich.";
 
 2) w art. 12 skreśla się ust. 2.
 
                                Art. 11.
W ustawie z dnia 20 lutego 1997 r. o stosunku Państwa do Kościoła Katolickiego
Mariawitów w Rzeczypospolitej Polskiej (Dz.U. Nr 41, poz. 252) w art. 
10 skreśla się ust. 2.
                                Art. 12.
W ustawie z dnia 20 lutego 1997 r. o stosunku Państwa do Kościoła Starokatolickiego
Mariawitów w Rzeczypospolitej Polskiej (Dz.U. Nr 41, poz. 253) 
wprowadza się następujące zmiany:
 1) po art. 8 dodaje się art. 8a w brzmieniu:
       "Art. 8a. 1. Małżeństwo zawarte w formie przewidzianej prawem 
                wewnętrznym Kościoła wywołuje skutki cywilne, jeżeli 
                odpowiada wymaganiom określonym w Kodeksie rodzinnym
                i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa prawo wewnętrzne Kościoła.";
 
 2) w art. 10 skreśla się ust. 2.
 
                                Art. 13.
W ustawie z dnia 20 lutego 1997 r. o stosunku Państwa do Kościoła Zielonoświątkowego
w Rzeczypospolitej Polskiej (Dz.U. Nr 41, poz. 254) wprowadza 
się następujące zmiany:
 1) po art. 11 dodaje się art. 11a w brzmieniu:
       "Art. 11a. 1. Małżeństwo zawarte w formie przewidzianej Prawem 
                Wewnętrznym Kościoła wywołuje skutki cywilne, jeżeli 
                odpowiada wymaganiom określonym w Kodeksie rodzinnym
                i opiekuńczym.
              2. Osobę duchowną, przed którą składa się oświadczenia o 
                zawarciu małżeństwa, określa Prawo Wewnętrzne Kościoła.";
 
 2) w art. 13 skreśla się ust. 2.
                                    
                                Art. 14.
Wnioski w sprawie wszczęcia postępowania regulacyjnego, o których mowa w 
art. 48a ustawy nowelizowanej w art. 3, w art. 26a ustawy nowelizowanej w art. 
5 i w art. 42a ustawy nowelizowanej w art. 7, wnosi się w terminie 3 miesięcy 
od dnia wejścia w życie ustawy.
                                Art. 15.
Pozostają w mocy wpisy do rejestru kościołów i innych związków wyznaniowych
dokonane na podstawie przepisów dotychczasowych, w szczególności nie 
jest wymagane uzupełnienie listy osób zgłaszających.
                                    
                                Art. 16.
Minister Spraw Wewnętrznych i Administracji ogłosi w Dzienniku Ustaw Rzeczypospolitej
Polskiej jednolity tekst ustawy z dnia 17 maja 1989 r. o gwarancjach
wolności sumienia i wyznania z uwzględnieniem zmian wynikających z 
przepisów ogłoszonych przed dniem wydania jednolitego tekstu.
                                Art. 17.
Ustawa wchodzi w życie po upływie 14 dni od dnia ogłoszenia.
 
