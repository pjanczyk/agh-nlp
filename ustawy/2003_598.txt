


Tekst ustawy
przekazany do Senatu zgodnie z art. 52 regulaminu Sejmu
 
 
 
USTAWA
z dnia 6 grudnia
2006 r.
 
zmieniająca ustawę
o zmianie ustawy o gospodarce nieruchomościami 
oraz o zmianie niektórych innych ustaw
 
Art. 1.
W ustawie z dnia
28 listopada 2003 r. o zmianie ustawy o gospodarce nieruchomościami oraz o
zmianie niektórych innych ustaw (Dz. U. z 2004 r. Nr 141, poz. 1492 i Nr 240,
poz. 2408 oraz z 2005 r. Nr 150, poz. 1251) w art. 13 ust. 2 otrzymuje
brzmienie:
"2. Osoby z
wykształceniem średnim mogą ubiegać się o nadanie licencji zawodowej
odpowiednio w zakresie pośrednictwa w obrocie nieruchomościami lub zarządzania
nieruchomościami, pod warunkiem ukończenia kursu specjalistycznego, którego
program został uzgodniony z ministrem właściwym do spraw budownictwa,
gospodarki przestrzennej i mieszkaniowej, oraz jeżeli złożą wniosek o
dopuszczenie do postępowania kwalifikacyjnego do dnia 31 grudnia 2007 r. W przypadku osób z wykształceniem wyższym ukończenie kursu,
o którym mowa w zdaniu pierwszym, uznaje się za spełnienie warunku ukończenia
studiów podyplomowych, o ile złożą wniosek o dopuszczenie do postępowania
kwalifikacyjnego do dnia 31 grudnia 2007 r.".
 
Art. 2.
Ustawa wchodzi w
życie z dniem ogłoszenia, z mocą od dnia 31 grudnia 2006 r.
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
- / Marek Jurek
 
 
