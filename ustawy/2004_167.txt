



Dz.U. z 2004 r. Nr 17, poz. 167
                                     
                                     
                                     
                                     
                             USTAWA BUDŻETOWA
                                NA ROK 2004
                                     
                        z dnia 23 stycznia 2004 r.
                                     
                                     
                                  Art. 1.
1. Dochody budżetu państwa ustala się, zgodnie z załącznikiem nr 1, na
  kwotę 154.552.589 tys. zł.
2. Wydatki budżetu państwa ustala się, zgodnie z załącznikiem nr 2,
  na kwotę nie większą niż 199.851.862 tys. zł.
3. Deficyt budżetu państwa ustala się na kwotę nie większą niż 45.299.273
  tys. zł.
                                  Art. 2.
Ustala się przychody budżetu państwa na kwotę 320.543.798 tys. zł,
a rozchody budżetu państwa na kwotę 275.244.525 tys. zł - z tytułów
wymienionych w załączniku nr 3.
                                  Art. 3.
Źródłem pokrycia pożyczkowych potrzeb budżetu państwa, w tym deficytu
budżetu państwa, są środki pozostające na rachunkach budżetu państwa
w dniu 31 grudnia 2003 r., przychody z tytułu sprzedaży skarbowych
papierów wartościowych, przychody z prywatyzacji, przychody z tytułu
kredytów i pożyczek zagranicznych oraz przychody z innych tytułów.
                                  Art. 4.
1. Przyrost zadłużenia na dzień 31 grudnia 2004 r. z tytułu emisji i
  spłaty skarbowych papierów wartościowych na rynku krajowym nie może
  przekroczyć kwoty 85.000.000 tys. zł, przy czym przez spłatę papierów
  wartościowych należy rozumieć w szczególności ich wykup, przedterminowy
  wykup, wcześniejszy wykup, odkup oraz zamianę.
2. Przyrost zadłużenia na dzień 31 grudnia 2004 r. z tytułu zaciągniętych
  kredytów i uzyskanych pożyczek zagranicznych oraz z tytułu emisji
  skarbowych papierów wartościowych na rynki zagraniczne pomniejszony o
  terminowe i przedterminowe spłaty kapitału zadłużenia zagranicznego, nie
  może przekroczyć kwoty 15.000.000 tys. zł.
3. Limity określone w ust. 1 nie mają zastosowania do emisji skarbowych
  papierów wartościowych na rynku krajowym przeznaczonych na
  przedterminową spłatę, wykup lub zamianę innych niż skarbowe papiery
  wartościowe zobowiązań Skarbu Państwa, a także na spłatę zobowiązań
  Skarbu Państwa wynikających z ustaw, orzeczeń sądów lub innych tytułów.
4. Wartość nominalna nowo wyemitowanych skarbowych papierów wartościowych
  na cele, o których mowa w ust. 3, nie może przekroczyć kwoty 15.000.000
  tys. zł.
                                  Art. 5.
Upoważnia się ministra właściwego do spraw finansów do sprzedaży aktywów
finansowych zwolnionych w wyniku operacji przedterminowego wykupu
zadłużenia zagranicznego.
                                  Art. 6.
Poręczenia i gwarancje mogą być udzielane przez Skarb Państwa w 2004 r. do
kwoty 17.000.000 tys. zł.
                                  Art. 7.
Ustala się w 2004 r. limit łącznych zobowiązań Korporacji Ubezpieczeń
Kredytów Eksportowych S.A. z tytułu gwarantowanych przez Skarb Państwa
ubezpieczeń eksportowych oraz gwarancji ubezpieczeniowych - w wysokości
9.500.000 tys. zł.
                                  Art. 8.
Upoważnia się ministra właściwego do spraw finansów do udzielania ze
środków budżetu państwa:
   1) kredytów i pożyczek rządom innych krajów na sfinansowanie importu z
     Rzeczypospolitej Polskiej towarów i usług - do kwoty 1.029.306 tys.
     zł;
   2) pożyczek Korporacji Ubezpieczeń Kredytów Eksportowych S.A. - na
     wypłatę gwarantowanych przez Skarb Państwa odszkodowań z tytułu
     ubezpieczeń eksportowych - do kwoty 301.000 tys. zł;
   3) pożyczek funkcjonującym w Rzeczypospolitej Polskiej bankom,
     określonym w umowie "Protokół Finansowy między Rządem
     Rzeczypospolitej Polskiej a Rządem Republiki Francuskiej w sprawie
     współpracy", ze środków uzyskanych od Rządu Republiki Francuskiej, na
     pokrywanie, ustalonej w trybie wynikającym z umowy, części potrzeb
     finansowania inwestycji w Rzeczypospolitej Polskiej przedsiębiorstw o
     kapitale mieszanym polsko-francuskim - do kwoty 65.000 tys. zł;
   4) pożyczek dla jednostek samorządu terytorialnego w ramach
     postępowania naprawczego - do kwoty 30.000 tys. zł.
   
                                  Art. 9.
Przychody, wydatki i rozliczenia z budżetem państwa państwowych zakładów
budżetowych, gospodarstw pomocniczych państwowych jednostek budżetowych i
środków specjalnych państwowych jednostek budżetowych, w podziale
na części budżetowe, określa załącznik nr 4.
                                 Art. 10.
Ustala się plany finansowe państwowych funduszy celowych, zgodnie z
załącznikiem nr 5.
                                 Art. 11.
Wykaz inwestycji wieloletnich określa załącznik nr 6.
                                 Art. 12.
1. Zestawienie programów realizowanych ze środków pochodzących ze źródeł
  zagranicznych, niepodlegających zwrotowi, z wyłączeniem środków, o
  których mowa w ust. 2, zawiera załącznik nr 7.
2. Zestawienie programów i projektów realizowanych ze środków pochodzących
  z funduszy strukturalnych, przedakcesyjnych, Funduszu Spójności Unii
  Europejskiej i Wspólnej Polityki Rolnej, zawiera załącznik nr 8.
                                 Art. 13.
Dotacje celowe na finansowanie zadań z zakresu administracji rządowej oraz
innych zadań zleconych ustawami, realizowanych przez jednostki samorządu
terytorialnego, określa załącznik nr 9.
                                 Art. 14.
Wykaz jednostek, dla których zaplanowano dotacje podmiotowe oraz kwoty
dotacji zawiera załącznik nr 10.
                                 Art. 15.
Zestawienie dotacji dla państwowych agencji i fundacji z udziałem Skarbu
Państwa zawiera załącznik nr 11.
                                 Art. 16.
1. Zgodnie z art. 9 ust. 1 i 2 ustawy z dnia 23 grudnia 1999 r. o
  kształtowaniu wynagrodzeń w państwowej sferze budżetowej oraz o zmianie
  niektórych ustaw (Dz.U. Nr 110, poz. 1255, z późn. zm.)[1] ustala się:
   1) dla państwowych jednostek budżetowych w podziale na części i działy
     klasyfikacji dochodów i wydatków budżetowych oraz na poszczególne
     grupy osób, w załączniku nr 12:
     a) kwoty wynagrodzeń (łącznie z podwyżką od dnia 1 stycznia 2004 r.)
       i limity zatrudnienia dla osób objętych mnożnikowymi systemami
       wynagrodzeń (osób zajmujących kierownicze stanowiska państwowe,
       członków korpusu służby cywilnej, etatowych członków samorządowych
       kolegiów odwoławczych i kolegiów regionalnych izb obrachunkowych,
       pracowników Rządowego Centrum Legislacji, ekspertów Urzędu
       Patentowego Rzeczypospolitej Polskiej, asesorów i aplikantów
       prokuratorskich, funkcjonariuszy Służby Celnej, sędziów
       delegowanych do Ministerstwa Sprawiedliwości lub innej jednostki
       organizacyjnej podległej Ministrowi Sprawiedliwości albo przez
       niego nadzorowanej, prokuratorów oraz żołnierzy i
     funkcjonariuszy),
     b) kwoty wynagrodzeń dla osób nieobjętych mnożnikowymi systemami
       wynagrodzeń (łącznie z podwyżką od dnia 1 stycznia 2004 r.);
   2) kwoty bazowe dla:
     a) osób zajmujących kierownicze stanowiska państwowe - w wysokości
       1.651,67 zł,
     b) członków korpusu służby cywilnej, etatowych członków samorządo
       wych kolegiów odwoławczych i kolegiów regionalnych izb obrachun
       kowych, pracowników Rządowego Centrum Legislacji, ekspertów Urzędu
       Patentowego Rzeczypospolitej Polskiej, asesorów i aplikantów
       prokuratorskich, funkcjonariuszy Służby Celnej, nauczycieli, a
       także pracowników uczelni państwowych z wyłączeniem żołnierzy
       zawodowych i funkcjonariuszy - w wysokości 1.717,73 zł,
     c) sędziów delegowanych do Ministerstwa Sprawiedliwości lub innej
       jednostki organizacyjnej podległej Ministrowi Sprawiedliwości albo
       przez niego nadzorowanej i prokuratorów - w wysokości 1.396,38 zł,
     d) żołnierzy i funkcjonariuszy - w wysokości 1.396,38 zł;
   3) średnioroczny wskaźnik wzrostu wynagrodzeń w państwowej sferze
     budżetowej - w wysokości 103%.
2. Zgodnie z art. 10 ustawy, wymienionej w ust. 1, tworzy się rezerwy
  celowe dla państwowych jednostek budżetowych, z przeznaczeniem na:
   1) zwiększenia wynikające ze zmian organizacyjnych i nowych zadań:
     a) wynagrodzeń - w wysokości 13.725 tys. zł,
     b) limitów zatrudnienia dla 384 osób;
   2) zwiększenie wynagrodzeń - w wysokości 6.000 tys. zł - przeznaczonych
     na wypłaty:
     a) wynagrodzeń dla osób odwołanych z kierowniczych stanowisk
       państwowych,
     b) nagród jubileuszowych, odpraw emerytalnych i odpraw w związku z
       przejściem na rentę z tytułu niezdolności do pracy oraz
       ekwiwalentów za niewykorzystany urlop wypoczynkowy dla:
          - osób zajmujących kierownicze stanowiska państwowe,
          - pracowników jednostek organizacyjnych stanowiących
           wyodrębnioną część budżetową, w których limit zatrudnienia nie
           przekracza 50 osób.
3. Podwyższenie wynagrodzeń dla pracowników państwowej sfery budżetowej
  nastąpi od dnia 1 stycznia 2004 r., w ramach środków ujętych w budżetach
  właściwych dysponentów części budżetowych.
                                     
                                 Art. 17.
1. Zgodnie z art. 91 § 1b ustawy z dnia 27 lipca 2001 r. - Prawo o ustroju
  sądów powszechnych (Dz.U. Nr 98, poz. 1070, z późn. zm.)[2] ustala się
  kwoty bazowe dla:
   1) sędziów - w wysokości 1.396,38 zł;
   2) asesorów i aplikantów sądowych - w wysokości 1.717,73 zł.
2. Zgodnie z art. 14 ust. 1b ustawy z dnia 27 lipca 2001 r. o kuratorach
  sądowych (Dz.U. Nr 98, poz. 1071, z późn. zm.)[3] ustala się kwotę bazową
  dla zawodowych kuratorów sądowych w wysokości 1.717,73 zł.
                                 Art. 18.
Ustala się limity zatrudnienia osób objętych mnożnikowym systemem
wynagrodzeń dla urzędów organów władzy państwowej, kontroli, ochrony
prawa, sądów i trybunałów, wymienionych w art. 83 ust. 2 ustawy z dnia 26
listopada 1998 r. o finansach publicznych (Dz.U. z 2003 r. Nr 15,
poz. 148, z późn. zm.)[4] oraz w placówkach zagranicznych - zgodnie z
załącznikiem nr 13.
                                 Art. 19.
Ustala się łączną kwotę dotacji przedmiotowych do wyrobów i usług w
wysokości 398.176 tys. zł, z przeznaczeniem na dofinansowanie:
   1) krajowych przewozów pasażerskich w celu wyrównania przewoźnikom
     kolejowym utraconych przychodów z tytułu obowiązujących ustawowych
     uprawnień do ulgowych przejazdów, o których mowa w ustawie z dnia 20
     czerwca 1992 r. o uprawnieniach do ulgowych przejazdów środkami
     publicznego transportu zbiorowego (Dz.U. z 2002 r. Nr 175, poz. 1440
     oraz z 2003 r. Nr 137, poz. 1304 i Nr 149, poz. 1452), przy czym
     kwota ta nie uwzględnia podatku od towarów i usług - 370.000 tys. zł;
   2) podręczników szkolnych do kształcenia zawodowego i kształcenia
     specjalnego oraz podręczników akademickich - 9.176 tys. zł;
   3) posiłków sprzedawanych w barach mlecznych - 18.000 tys. zł;
   4) przesyłek ustawowo zwolnionych z opłat pocztowych - 1.000 tys. zł.
   
                                 Art. 20.
Ustala się dotacje przedmiotowe na:
   1) korzystanie z usług w zakresie szkolenia sportowego, świadczonych
     przez "Centralny Ośrodek Sportu", w łącznej kwocie 11.640 tys. zł;
   2) wdrażanie do pracy społecznie użytecznej i przygotowywanie do
     zawodu, w warsztatach szkolnych prowadzonych przy zakładach
     poprawczych i schroniskach dla nieletnich, w łącznej kwocie 666 tys.
     zł;
   3) ochronę gospodarki leśnej, rezerwatowej oraz przyrody prowadzoną
     przez gospodarstwa pomocnicze parków narodowych na gruntach będących
     w zarządzie parków narodowych, w łącznej kwocie 2.418 tys. zł.
   
                                 Art. 21.
Ustala się łączną kwotę dotacji przedmiotowych w wysokości 188.962 tys. zł
z przeznaczeniem na dofinansowanie niektórych zadań wykonywanych na rzecz
rolnictwa w szczególności w zakresie:
   1) postępu biologicznego w produkcji roślinnej i zwierzęcej;
   2) zwalczania chorób zakaźnych zwierząt, badań monitoringowych
     pozostałości chemicznych i biologicznych w tkankach zwierząt i
     produktach pochodzenia zwierzęcego, w tym na działania związane z
     ochroną przed zagrożeniem wystąpienia gąbczastej encefalopatii bydła
     (BSE);
   3) ochrony roślin;
   4) rolnictwa ekologicznego;
   5) monitorowania dostępu polskich artykułów rolno-spożywczych do rynków
   zagranicznych i wielkości importu;
   6) stosowania nawozów wapniowych.
   
                                 Art. 22.
Ustala się kwotę dotacji na inwestycje realizowane przez "PKP Polskie
Linie Kolejowe Spółka Akcyjna" na liniach kolejowych o państwowym
znaczeniu w wysokości 270.000 tys. zł.
                                 Art. 23.
Tworzy się ogólną rezerwę budżetową w wysokości 62.000 tys. zł.
                                 Art. 24.
Ustala się dla służby cywilnej:
   1) limit mianowań urzędników - 600 osób;
   2) limit środków na wynagrodzenia - w wysokości 3.973.076 tys. zł;
   3) limit środków na szkolenia - w wysokości 27.812 tys. zł.
   
                                 Art. 25.
Prognozowany średnioroczny wskaźnik cen towarów i usług konsumpcyjnych
ogółem wynosi 102,0%.
                                 Art. 26.
Wysokość odpisu, o którym mowa w art. 76 ust. 1 pkt 1 ustawy z dnia 13
października 1998 r. o systemie ubezpieczeń społecznych (Dz.U. Nr 137,
poz. 887, z późn. zm.)[5], wynosi 2.843.897 tys. zł.
                                 Art. 27.
Kwota wydatków na prewencję rentową, o których mowa w art. 57 ustawy
wymienionej w art. 26, wynosi 95.000 tys. zł.
                                 Art. 28.
Należności, o których mowa w art. 76 ust. 1 pkt 3 ustawy wymienionej
w art. 26, z tytułu poniesionych kosztów poboru i dochodzenia przez Zakład
Ubezpieczeń Społecznych składek na otwarte fundusze emerytalne, ustala się
na 0,8% kwoty składek przekazanych do funduszy.
                                 Art. 29.
Odpis od funduszu emerytalno-rentowego na fundusz administracyjny Kasy
Rolniczego Ubezpieczenia Społecznego wynosi 356.000 tys. zł.
                                 Art. 30.
Kwota wydatków na prewencję wypadkową, o których mowa w art. 37 ust. 1
ustawy z dnia 30 października 2002 r. o ubezpieczeniu społecznym z tytułu
wypadków przy pracy i chorób zawodowych (Dz.U. Nr 199, poz. 1673 i Nr 241,
poz. 2074 oraz z 2003 r. Nr 83, poz. 760), wynosi 500 tys. zł.
                                 Art. 31.
Kwota środków przeznaczonych na finansowanie rent strukturalnych, o której
mowa w art. 21 ust. 2 ustawy z dnia 26 kwietnia 2001 r. o rentach
strukturalnych w rolnictwie (Dz.U. Nr 52, poz. 539), wynosi 9.108 tys. zł.
                                 Art. 32.
Prognozowane na 2004 r. przeciętne miesięczne wynagrodzenie brutto w
gospodarce narodowej wynosi 2.290 zł.
                                 Art. 33.
Ustala się etaty Policji w liczbie 103.309.
                                 Art. 34.
Wydatki budżetowe w kwocie 846.800 tys. zł, ujęte w części, której
dysponentem jest minister właściwy do spraw gospodarki, przeznacza się na
realizację:
   1) zadań wynikających z ustawy z dnia 28 listopada 2003 r. o
     restrukturyzacji górnictwa węgla kamiennego w latach 2003-2006 (Dz.U.
     Nr 210, poz. 2037) w kwocie 822.800 tys. zł, w tym na spłatę pożyczki
     zaciągniętej w Funduszu Pracy - 50.000 tys. zł;
   2) programu restrukturyzacji przemysłu hutnictwa żelaza i stali w
     kwocie 24.000 tys. zł.
                                 Art. 35.
Ustala się limit wydatków na finansowanie zadań objętych programem
wsparcia, o którym mowa w art. 24 ust. 2 ustawy z dnia 12 maja 2000 r. o
zasadach wspierania rozwoju regionalnego (Dz.U. Nr 48, poz. 550, z późn.
zm.)[6], w kwocie 1.397.400 tys. zł.
                                 Art. 36.
Kwoty wpłat jednostek samorządu terytorialnego, o których mowa w art. 7
ust. 2 ustawy z dnia 13 listopada 2003 r. o dochodach jednostek samorządu
terytorialnego (Dz.U. Nr 203, poz. 1966), wynoszą dla:
   1) gmin - 342.943 tys. zł;
   2) powiatów - 475.853 tys. zł;
   3) województw - 380.547 tys. zł.
   
                                 Art. 37.
Zgodnie z art. 3 ustawy z dnia 29 sierpnia 1997 r. o finansowaniu dróg
publicznych (Dz.U. Nr 123, poz. 780, z późn. zm.)[7] ustala się wydatki
związane z budową, przebudową, remontem, utrzymaniem, ochroną i
zarządzaniem drogami krajowymi, finansowanymi przez ministra właściwego do
spraw transportu - w wysokości 1.896.923 tys. zł.
                                 Art. 38.
Ustala się obowiązkową składkę na Fundusz Pracy w wysokości 2,45% podstawy
wymiaru składki na ubezpieczenie społeczne, określonej w art. 53 ust. 1
ustawy z dnia 14 grudnia 1994 r. o zatrudnieniu i przeciwdziałaniu
bezrobociu (Dz.U. z 2003 r. Nr 58, poz. 514, z późn. zm.)[8].
                                 Art. 39.
Zgodnie z art. 18 ust. 2 ustawy z dnia 29 grudnia 1993 r. o ochronie
roszczeń pracowniczych w razie niewypłacalności pracodawcy (Dz.U. z 2002
r. Nr 9, poz. 85, z późn. zm.)[9] - ustala się obowiązkową składkę na
Fundusz Gwarantowanych Świadczeń Pracowniczych w wysokości 0,15% podstawy
wymiaru składki na ubezpieczenia emerytalne i rentowe, bez stosowania
ograniczenia, o którym mowa w art. 19 ust. 1 ustawy wymienionej w art. 26.
                                 Art. 40.
1. Minister właściwy do spraw gospodarki określi, w drodze rozporządzenia,
  szczegółowe zasady udzielania i wykorzystania dotacji przeznaczonej dla
  górnictwa soli, rud cynku i ołowiu, ujętej w budżecie państwa w części,
  której dysponentem jest minister właściwy do spraw gospodarki, a w
  szczególności określi tryb udzielania, sposób wykorzystania i
  rozliczania dotacji.
2. Minister właściwy do spraw gospodarki określi, w drodze rozporządzenia,
  szczegółowe zasady przyznawania osłon socjalnych dla zatrudnionych pod
  ziemią pracowników górnictwa soli, rud cynku i ołowiu, w ramach dotacji
  ujętej w budżecie państwa w części, której dysponentem jest minister
  właściwy do spraw gospodarki oraz zasady przyznawania osłon socjalnych
  dla byłych pracowników zlikwidowanej Kopalni Barytu "Boguszów", którzy
  pracowali pod ziemią, a w szczególności określi warunki uzyskania,
  sposób obliczania i tryb wypłacania tych osłon.
                                 Art. 41.
1. Upoważnia się ministra właściwego do spraw finansów do dokonywania
  wzajemnych przeniesień wydatków planowanych na obsługę długu Skarbu
  Państwa pomiędzy częściami budżetu państwa, z których są finansowane
  wydatki na obsługę długu zagranicznego Skarbu Państwa oraz na obsługę
  długu krajowego Skarbu Państwa.
2. Do przenoszenia wydatków, o których mowa w ust. 1, w ramach części
  budżetu państwa, z których jest finansowana obsługa długu Skarbu
  Państwa, nie stosuje się ograniczeń określonych w art. 96 ust. 2 ustawy
  wymienionej w art. 18.
3. Upoważnia się ministra właściwego do spraw finansów do dokonywania
  transakcji finansowych na instrumentach pochodnych, polegających na
  wymianie płatności odsetkowych, z których uzyskane środki finansowe
  pomniejszają wydatki związane z kosztami obsługi długu krajowego lub
  zagranicznego.
4. Upoważnia się ministra właściwego do spraw finansów do dokonywania
  transakcji finansowych na instrumentach pochodnych, polegających na
  wymianie płatności kapitałowych, z których uzyskane środki finansowe
  pomniejszają rozchody związane ze spłatą długu krajowego lub
  zagranicznego.
                                 Art. 42.
Wykaz programów wieloletnich określa załącznik nr 14.
                                 Art. 43.
Plany finansowe:
   1) Agencji Mienia Wojskowego;
   2) Wojskowej Agencji Mieszkaniowej;
   3) Agencji Rezerw Materiałowych;
   4) Polskiej Agencji Rozwoju Przedsiębiorczości;
   5) Agencji Rynku Rolnego;
   6) Agencji Restrukturyzacji i Modernizacji Rolnictwa;
   7) Agencji Nieruchomości Rolnych
- określa załącznik nr 15.
                                 Art. 44.
Prefinansowanie zadań przewidzianych do finansowania ze środków Unii
Europejskiej określa załącznik nr 16.
                                     
                                 Art. 45.
1. Ze środków specjalnych gromadzonych na podstawie odrębnych ustaw przez
  państwowe jednostki budżetowe, z wyjątkiem środków specjalnych ujętych w
  częściach budżetu państwa, których dysponentami są wojewodowie oraz
  minister właściwy do spraw kultury fizycznej i sportu dokonuje się
  wpłaty do budżetu państwa w wysokości 40% planowanych wpływów.
2. Wpłaty, o których mowa w ust. 1, są przekazywane do budżetu państwa w
  częściach co kwartał, w wysokości 25% wpłat w terminie 20 dni po
  zakończeniu kwartału, a za czwarty kwartał - w terminie do dnia 20
  grudnia 2004 r. Wpłata ze środków specjalnych ujętych w części budżetu
  państwa, której dysponentem jest minister właściwy do spraw Skarbu
  Państwa nastąpi w dwóch równych częściach - w terminie do dnia 30
  czerwca 2004 r. oraz do dnia 20 grudnia 2004 r.
                                     
                                 Art. 46.
1. Niezależnie od wpłat, o których mowa w art. 45 ust. 1, z przychodów
  środków specjalnych będących w dyspozycji ministra właściwego do spraw
  transportu, dokonywana jest wpłata w wysokości 10.000 tys. zł.
2. Tryb i terminy wpłaty, o której mowa w ust. 1, określa art. 45 ust. 2
  zdanie pierwsze.
                                     
                                 Art. 47.
Upoważnia się ministra właściwego do spraw oświaty i wychowania do
przeprowadzenia - ze środków ujętych w odpowiednich rezerwach celowych
budżetu państwa - centralnych zakupów:
   1) autobusów szkolnych przeznaczonych na dowożenie dzieci do szkół;
   2) wyposażenia pracowni internetowych w szkołach w sprzęt komputerowy i
     oprogramowanie.
   
                                 Art. 48.
W przypadku wystąpienia oszczędności w wydatkach planowanych na obsługę
zadłużenia zagranicznego Skarbu Państwa oraz obsługę długu krajowego
Skarbu Państwa, upoważnia się ministra właściwego do spraw finansów do ich
przeznaczenia w pierwszej kolejności na wzmocnienie w 2004 r. motywacyjnej
funkcji systemów uposażeń funkcjonariuszy Policji, Straży Granicznej,
Państwowej Straży Pożarnej, Biura Ochrony Rządu i Służby Więziennej o
kwotę nieprzekraczającą 50.000 tys. zł, a pozostałe oszczędności na
uzupełnienie dotacji dla Funduszu Ubezpieczeń Społecznych w celu
zapewnienia płynności wypłat świadczeń gwarantowanych przez państwo.
                                 Art. 49.
Ilekroć w ustawie jest mowa o ministrze właściwym do spraw finansów,
należy przez to rozumieć odpowiednio ministra właściwego do spraw budżetu,
ministra właściwego do spraw finansów publicznych lub ministra właściwego
do spraw instytucji finansowych.
                                 Art. 50.
Ustawa wchodzi w życie z dniem ogłoszenia, z mocą od dnia 1 stycznia
2004 r.
_______________________________
[1] Zmiany wymienionej ustawy zostały ogłoszone w Dz.U. z 2000 r. Nr 19,
 poz. 239, z 2001 r. Nr 85, poz. 924, Nr 100, poz. 1080 i Nr 154, poz.
 1784 i 1799, z 2002 r. Nr 74, poz. 676, Nr 152, poz. 1267, Nr 213,
 poz. 1802 i Nr 214, poz. 1805 oraz z 2003 r. Nr 149, poz. 1454, Nr 166,
 poz. 1609, Nr 179, poz. 1750, Nr 199, poz. 1939 i Nr 228, poz. 2256.
[2] Zmiany wymienionej ustawy zostały ogłoszone w Dz.U. z 2001 r. Nr  154,
 poz. 1787, z 2002 r. Nr 153, poz. 1271, Nr 213, poz. 1802 i Nr 240, poz.
 2052 oraz z 2003 r. Nr 188, poz. 1838 i Nr 229, poz. 2256
[3] Zmiany wymienionej ustawy zostały ogłoszone w Dz.U. z 2001 r. Nr 154,
 poz. 1787, z 2002 r. Nr 153, poz. 1271 i Nr 213, poz. 1802 oraz z 2003 r.
 Nr ..., poz. ...
[4] Zmiany tekstu jednolitego wymienionej ustawy zostały ogłoszone w Dz.U.
 z 2003 r. Nr 45, poz. 391, Nr 65, poz. 594, Nr 96, poz. 874, Nr 166, poz.
 1611 i Nr 189, poz. 1851.
[5] Zmiany wymienionej ustawy zostały ogłoszone w Dz.U. z 1998 r. Nr 162,
 poz. 1118 i 1126, z 1999 r. Nr 26, poz. 228, Nr 60, poz. 636,  Nr 72,
 poz. 802, Nr 78, poz. 875 i Nr 110, poz. 1256, z 2000 r. Nr 9, poz. 118,
 Nr 95, poz. 1041, Nr 104, poz. 1104 i Nr 119, poz. 1249, z 2001 r. Nr 8,
 poz. 64,  Nr  27, poz. 298, Nr 39, poz. 459, Nr 72, poz. 748,  Nr 100,
 poz. 1080, Nr 110, poz. 1189, Nr 111, poz. 1194, Nr 130, poz. 1452 i
 Nr 154, poz. 1792, z 2002 r. Nr 25, poz. 253, Nr 41, poz. 365, Nr  4,
 poz. 676, Nr 155, poz. 1287, Nr 169, poz. 1387, Nr  199,  poz. 1673,
 Nr 200, poz. 1679 i Nr 241, poz. 2074 oraz z 2003 r. Nr 56, poz. 498,
 Nr 65, poz. 595, Nr 135, poz. 1268, Nr 139, poz. 1450 i Nr 166 poz. 1609.
[6] Zmiany wymienionej ustawy zostały ogłoszone w Dz.U. z 2000 r.  Nr 95,
 poz. 1041 i Nr 109, poz. 1158, z 2001 r. Nr 45, poz. 497, Nr 100, poz.
 1085,  Nr 111, poz. 1197 i Nr 154, poz. 1800, z 2002 r. Nr 25, poz. 253,
 Nr 66 poz. 596 i Nr 230, poz. 1921 oraz z 2003 r. Nr 84, poz. 774.
[7] Zmiany wymienionej ustawy zostały ogłoszone w Dz.U. z 1998 r. Nr 106,
 poz. 668 i Nr 150, poz. 983, z 2000 r. Nr 12, poz. 136, z 2002 r. Nr 216,
 poz. 1826 i Nr 240, poz. 2057 oraz z 2003 r. Nr ..., poz. ...
[8] Zmiany tekstu jednolitego wymienionej ustawy zostały ogłoszone w Dz.U.
 z 2003 r. Nr 90, poz. 844, Nr 122, poz. 1143, Nr 128, poz. 1176, Nr 135,
 poz. 1268, Nr 137, poz. 1302, Nr 142, poz. 1380 i Nr 166, poz. 1608.
[9] Zmiany tekstu jednolitego wymienionej ustawy zostały ogłoszone w Dz.U.
 z 2002 r. Nr 127, poz. 1088, Nr 155, poz. 1287 i Nr 199, poz. 1673.
