


Tekst ustawy
przekazany do Senatu zgodnie z art. 52 regulaminu Sejmu
 
 
 
USTAWA
z dnia 22
września  2006 r. 
 
o zmianie ustawy o
społeczno-zawodowych organizacjach rolników, ustawy o związkach zawodowych
rolników indywidualnych oraz ustawy o izbach rolniczych
 
 
Art. 1.
W ustawie z dnia
8 października 1982 r. o społeczno-zawo­dowych organizacjach rolników (Dz. U.
Nr 32, poz. 217, z 1997 r. Nr 121, poz. 769 oraz z 1998 r. Nr 106, poz.
668) po art. 14 dodaje się art. 14a i art. 14b w brzmieniu:
„Art. 14a. 1. Organizacje
rolników mogą przystępować do:
1)   międzynarodowych
organizacji rolniczych,
2)   ponadnarodowych
organizacji rolniczych rep­re­zen­tujących interesy zawodowe rolników
indywidualnych wobec instytucji Unii Euro­pejskiej.
2.   Koszty
związane z uczestnictwem organizacji rolników w organizacjach, o których mowa
w ust. 1 pkt 2, są w latach 2006 i 2007 dofinansowywane na zasadach
określonych w przepisach o izbach rolniczych.
 
Art. 2.
W ustawie z dnia
7 kwietnia 1989 r. o związkach zawodowych rolników indywidualnych (Dz. U. Nr
20, poz. 106, z 1989 r. Nr 21, poz. 115 oraz z 1997 r. Nr 121, poz. 769) po
art. 8 dodaje się art. 8a i art. 8b w brzmieniu:
„Art. 8a. 1.      Związki
zawodowe rolników indywidualnych mogą przystępować do:
1)   międzynarodowych
organizacji rolniczych,
2)   ponadnarodowych
organizacji rolniczych repre­zen­tujących interesy zawodowe rolników indy­wi­dualnych
wobec instytucji Unii Europejskiej.
2.   Koszty
związane z uczestnictwem związków zawodowych rolników indywidualnych w
organizacjach, o których mowa w ust. 1 pkt 2, są w latach 2006 i 2007
dofinansowywane na zasadach określonych w przepisach o izbach rolniczych.
 
Art. 3. 
W ustawie z dnia
14 grudnia 1995 r. o izbach rolniczych (Dz.U. z 2002 r. Nr 101, poz. 927, Nr
113, poz. 984 i Nr 153, poz. 1271) po art. 35a dodaje się art. 35b i art. 35c w
brzmieniu:
„Art. 35b. 1.       Koszty
związane z uczestnictwem izb rolniczych, związków zawodowych rolników
indywidualnych oraz społeczno-zawodowych organizacji rolników w ponadnarodowych
organizacjach rolniczych repre­zen­tujących interesy zawodowe rolników indy­wi­dualnych
wobec instytucji Unii Europejskiej, są w latach 2006 i 2007 ponoszone
przez Krajową Radę Izb Rolniczych  i dofinansowywane z budżetu państwa.
2.   Dofinansowania
udziela się, na wniosek, Krajowej Radzie Izb Rolniczych, na podstawie umowy
zawartej między Krajową Radą Izb Rolniczych a ministrem właściwym do spraw
rolnictwa.
3.   Krajowa
Rada Izb Rolniczych otrzymując dofinansowanie jest obowią­zana prowadzić
wyodrębnioną ewidencję księgową środków z tytułu dofinansowania oraz wydatków
dokonanych z tych środków.
4.   W razie
nieprowadzenia ewidencji, o której mowa w ust. 3, pobrane dofinansowanie
podlega zwro­towi jak dofinansowanie wykorzystane niezgodnie z przez­na­czeniem.
5.   Rada
Ministrów określi, w drodze rozporzą­dzenia: 
1)   szczegółowy
zakres i tryb udzielania oraz spo­sób rozliczania dofinansowania kosztów zwią­za­nych
z uczestnictwem izb rolniczych, związków zawodowych rolników
indywidualnych oraz społeczno-zawodowych organizacji rolników w organizacjach,
o których mowa w ust. 1, 
2)   konieczne
elementy umowy o udzielenie dofi­nansowania kosztów, o których mowa w ust. 1
      – mając
na względzie zapewnienie prawidłowości i przej­rzystości wydatkowania środ­ków
publicz­nych.
Art. 35c.
Środki pochodzące z budżetu państwa przeznaczone na pokrycie kosztów związanych
z uczestnictwem izb rolniczych, związków zawodowych rolników indywidualnych
oraz społeczno-zawodowych organizacji rolników w organizacjach, o których mowa
w art. 35b ust. 1, nie podlegają egzekucji, z wyjątkiem przypadku gdy zostały wykorzystane
niezgodnie z przeznaczeniem, pobrane nienależnie lub w nadmiernej wysokości.”. 
 
Art. 4.
1. W roku 2006
dofinansowania kosztów związanych z uczes­tnictwem izb rolniczych, związków
zawo­dowych rolników indywidualnych oraz społeczno-zawodowych organizacji
rolników w ponadnarodowych organizacjach rolniczych reprezentujących interesy
zawodowe rolników indywidualnych wobec instytucji Unii Europejskiej dokonuje
się z rezerwy ogólnej budżetu państwa. 
2. W roku 2007
wysokość dofinansowania kosztów związanych z uczestnictwem izb rolniczych, związków
zawodowych rolników indywidualnych oraz społeczno-zawodowych organizacji
rolników w ponadnarodowych organizacjach rolniczych reprezentujących interesy
zawodowe rolników indywidualnych wobec instytucji Unii Europejskiej określi ustawa
budżetowa.
 
Art. 5
Ustawa wchodzi w
życie z dniem ogłoszenia.
 
 
 
                                                                                                                             MARSZAŁEK
SEJMU
 
 
                                                                                                                                  /-/
Marek Jurek
