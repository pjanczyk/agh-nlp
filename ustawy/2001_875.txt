



Dz.U. z 2001 r. Nr 81, poz. 875
                                                                               
                                                                               
                                       
                                    USTAWA
                           z dnia 21 czerwca 2001 r.
                                       
       o zmianie ustawy o izbach rolniczych oraz niektórych innych ustaw
                                       
                                       
                                    Art. 1.
W ustawie z dnia 14 grudnia 1995 r. o izbach rolniczych (Dz. U. z 1996 r. Nr 1,
poz. 3, z 1997 r. Nr 121, poz. 770 oraz z 1998 r. Nr 106, poz. 668 i Nr  162,
poz. 1126) wprowadza się następujące zmiany:
1) w art. 5 w ust. 1:
   a)  pkt 2 otrzymuje brzmienie:
      "2) występowanie do organów administracji rządowej w województwie
         i organów samorządu terytorialnego z inicjatywą w zakresie regulacji
         prawnych dotyczących rolnictwa, rozwoju wsi i rynków rolnych oraz
         opiniowanie projektów tych przepisów,",
   b) w pkt 14 po wyrazie "rolnych" dodaje się wyrazy  "i leśnych",
   c) w pkt 17 kropkę na końcu zastępuje się przecinkiem i dodaje się pkt 18
     w brzmieniu:
      "18) współpraca z administracją publiczną w zakresie ochrony środowiska,
          zdrowia i wiejskiego dziedzictwa kulturowego.";
2)  po art. 5 dodaje się art. 5a w brzmieniu:
      "Art. 5a. 1. Organy administracji rządowej w województwie oraz organy
             samorządu terytorialnego zasięgają  opinii właściwej miejscowo
             izby o projektach aktów prawa miejscowego dotyczących rolnictwa,
             rozwoju wsi i rynków rolnych, z  wyjątkiem przepisów
             porządkowych.
         2. Termin do przedstawienia opinii, o której mowa w ust. 1, wynosi:
           1) co najmniej 14 dni od dnia doręczenia projektu - dla projektów
             przesłanych przez organy administracji rządowej w województwie,
           2) 14 dni od dnia doręczenia projektu - dla projektów przesłanych
             przez organy samorządu terytorialnego.
         3.  Nieprzedstawienie przez izbę stanowiska w wyznaczonym terminie
           uważa się za akceptację  przedłożonego projektu.";
3) w art. 6 w ust. 3 po wyrazach "członków zarządu" dodaje się wyrazy " , a
  także przewodniczących rad powiatowych izby, o których mowa w   art.  9 ust.
  1  pkt 4,";
4) art. 7 otrzymuje brzmienie:
      "Art. 7. 1. Izba:
           1) nie  może  prowadzić działalności gospodarczej,
           2) może wyłącznie:
             a) być wspólnikiem spółki z ograniczoną odpowiedzialnością lub
               akcjonariuszem spółki akcyjnej,
             b) tworzyć fundacje,
             c) być członkiem wspierającym stowarzyszenia oraz założycielem
               lub członkiem związku stowarzyszeń
          - które prowadzą działalność w zakresie zgodnym z ustawowymi i
           statutowymi zadaniami izby.
         2. Dochód izby z tytułu posiadania udziałów lub akcji w spółkach może
           być przeznaczony wyłącznie na realizację zadań ustawowych i
           statutowych izby.";
5) w art. 8 w ust. 2:
   a) w pkt 6 wyrazy "organów izby" zastępuje się wyrazami "komisji rewizyjnej
     i zarządu izby",
   b) w pkt 10 kropkę na końcu zastępuje się przecinkiem i dodaje się pkt 11
     w brzmieniu:
         "11) szczegółowe zasady działania rad powiatowych izby.";
6) w art. 9:
   a) w ust. 1 w pkt 3 kropkę na końcu zastępuje się przecinkiem i dodaje się
     pkt 4 w  brzmieniu:
         "4) rady powiatowe izby.",
   b) skreśla się ust. 2;
7) w art. 10 ust. 2 otrzymuje brzmienie:
     "2. Kadencja walnego zgromadzenia trwa 4 lata, licząc od dnia wyborów.";
8) w art. 12 w ust. 1:
   a) pkt 10 otrzymuje brzmienie:
      "10) uchwalanie wysokości diet i zwrotu kosztów podróży służbowych
          członków walnego zgromadzenia, komisji rewizyjnej, zarządu, komisji
          problemowych, rad powiatowych izby oraz delegata do Krajowej Rady Izb
          Rolniczych, a także zasad i trybu  ich wypłaty,",
   b) pkt 13 otrzymuje brzmienie:
     "13)  podejmowanie uchwał w sprawach:
         a) utworzenia lub przystąpienia do spółki z ograniczoną
           odpowiedzialnością lub spółki akcyjnej,
         b) utworzenia fundacji,
         c) przystąpienia do stowarzyszenia  w charakterze członka
           wspierającego,
         d) założenia związku stowarzyszeń lub przystąpienia do takiego
           związku,";
9) w art. 15 pkt 1 otrzymuje brzmienie:
     "1) organów samorządu województwa,";
10) w art. 16 po ust. 3 dodaje się ust. 4 i 5 w brzmieniu:
     "4. W przypadku wygaśnięcia mandatu członka walnego zgromadzenia będącego
       członkiem  komisji rewizyjnej walne zgromadzenie dokonuje wyboru
       uzupełniającego na najbliższym posiedzeniu przypadającym po dniu
       wygaśnięcia mandatu.
     5. W przypadku odwołania  komisji rewizyjnej bez równoczesnego wyboru
       nowej komisji rewizyjnej dotychczasowa komisja rewizyjna działa do
       czasu wyboru nowej komisji.";
11) w art. 18:
   a) w ust. 3 kropkę na końcu zastępuje się przecinkiem i dodaje się wyrazy
     "nie później jednak niż w ciągu 3 miesięcy od dnia wyborów, i działa do
     czasu wyboru  nowego zarządu.",
   b) po ust. 3 dodaje się ust. 4-8 w brzmieniu:
     "4. Jeżeli walne zgromadzenie nie dokona wyboru zarządu w terminie
       określonym w ust. 3, ulega ono rozwiązaniu z mocy prawa.
     5. Informację o rozwiązaniu walnego zgromadzenia z mocy prawa z przyczyny
       określonej w ust. 4 wojewoda przekazuje Zarządowi Krajowej Rady Izb
       Rolniczych, który zarządza przeprowadzenie wyborów do walnego
       zgromadzenia.
     6. Do czasu wyboru zarządu przez nowe walne zgromadzenie wojewoda
       wyznacza osobę, która w tym okresie pełni funkcję organów izby.
     7. W przypadku wygaśnięcia mandatu członka walnego zgromadzenia będącego
       członkiem zarządu walne zgromadzenie dokonuje wyboru uzupełniającego na
       najbliższym posiedzeniu przypadającym po dniu wygaśnięcia mandatu.
     8. W przypadku odwołania zarządu bez równoczesnego wyboru nowego zarządu
       dotychczasowy zarząd działa do czasu wyboru nowego zarządu.";
12) w art. 19:
   a) skreśla się pkt 6,
   b) pkt 7 otrzymuje brzmienie:
         "7) podejmowanie czynności związanych z działalnością izby, o której
           mowa w art. 7 ust. 1 pkt 2.";
13) w art. 20 dotychczasową treść oznacza się jako ust. 1 i dodaje się ust. 2
  w   brzmieniu:
     "2. Delegat do Krajowej Rady Izb Rolniczych  może uczestniczyć bez prawa
       głosu  w  posiedzeniach zarządu izby, o których terminie powinien być
       powiadamiany.";
14) po art. 21 dodaje się art. 21a w brzmieniu:
      "Art. 21a. Członkom walnego zgromadzenia, zarządu, komisji problemowych,
              komisji rewizyjnej, rady powiatowej izby i delegatowi do Krajowej
              Rady Izb Rolniczych przysługują diety oraz zwrot kosztów podróży
              służbowych na zasadach określonych przez walne zgromadzenie.";
15) w art. 22 ust. 2 otrzymuje brzmienie:
     "2. Biurem kieruje dyrektor, który w stosunku do pracowników biura
       wykonuje czynności z zakresu prawa pracy.";
16) po art. 22  dodaje się art. 22a w  brzmieniu:
    "Art. 22a. 1. Rada powiatowa izby działa na obszarze powiatu.
         2. Pracami rady powiatowej izby kieruje jej przewodniczący.
         3. Do zadań rady powiatowej izby należy:
           1) sporządzanie analiz i opinii, przedstawianie wniosków oraz
             dokonywanie ocen z zakresu rolnictwa, rozwoju wsi i rynków rolnych
             i przedstawianie ich zarządowi izby,
           2) wydawanie opinii w sprawach zgłoszonych przez zarząd lub walne
             zgromadzenie izby,
           3) realizacja innych obowiązków określonych w statucie izby.
         4. Przepis ust. 1 nie dotyczy miast na prawach powiatu.";
17) art. 24 i 25  otrzymują  brzmienie:
      "Art. 24. 1. Członkowie walnego zgromadzenia są wybierani spośród
             członków izby w wyborach pośrednich, dwustopniowych,
             przeprowadzanych w głosowaniu tajnym.
         2. Członkowie walnego zgromadzenia wybierani są według zasad:
           1) w okręgu wyborczym obejmującym obszar jednej gminy wybiera się
             członków rady powiatowej izby, z tym że:
             a) w okręgu wyborczym, w którym powierzchnia użytków rolnych nie
               przekracza 4 tys. ha, wybiera się jednego członka tej rady,
             b) w okręgu wyborczym, w którym powierzchnia użytków rolnych
               przekracza 4 tys. ha, wybiera się dwóch członków tej rady,
           2) na pierwszym posiedzeniu rada powiatowa izby wybiera spośród
             swoich członków większością głosów przewodniczącego oraz delegata
             na walne zgromadzenie, i niezwłocznie zgłasza ich wybór
             ustępującemu zarządowi izby.
         3. W przypadku gdy w głosowaniu, o którym mowa w ust. 2 pkt  2,
           największą liczbę głosów otrzymało dwóch lub więcej kandydatów, o
           pierwszeństwie rozstrzyga losowanie przeprowadzone przez radę
           powiatową izby.
         4. Przewodniczący oraz delegat, o których mowa w ust. 2 pkt 2,
           wchodzą w  skład walnego zgromadzenia izby.
         5. W okręgu wyborczym stanowiącym obszar miasta na prawach powiatu
           wybiera się jednego przedstawiciela, który wchodzi w skład rady
           powiatowej izby działającej na obszarze sąsiedniego powiatu.
           Przepisy dotyczące wyboru do rad powiatowych izby stosuje się
           odpowiednio.
         6. Jeżeli z miastem na prawach powiatu sąsiaduje więcej niż jeden
           powiat, radę powiatową izby, w skład której wchodzi przedstawiciel,
           o którym mowa w ust. 5, ustala, w drodze uchwały, ustępujące walne
           zgromadzenie izby, na której obszarze działania położone jest
           miasto na prawach powiatu, najpóźniej na 30 dni przed upływem
           kadencji tego zgromadzenia.
         7. Do czasu wyboru przewodniczącego, o którym mowa w ust. 2 pkt 2,
           obradom posiedzenia przewodniczy najstarszy wiekiem członek rady
           powiatowej obecny na posiedzeniu.
      Art. 25.1. Wybory do walnego zgromadzenia zarządza, w drodze uchwały,
             Krajowa Rada Izb Rolniczych najpóźniej na 30 dni przed upływem
             kadencji  walnego zgromadzenia. Datę wyborów wyznacza się na
             dzień wolny od pracy przypadający w ciągu 60 dni po upływie
             kadencji walnego zgromadzenia izby.
         2. W uchwale, o której mowa w ust. 1, określa się terminarz wykonania
           poszczególnych czynności związanych z przeprowadzeniem wyborów.";
18) w art. 26:
   a) w ust. 1 po wyrazie "Wybory" dodaje się wyrazy "do rady powiatowej
     izby",
   b) w ust. 3 wyrazy "walnego zgromadzenia" zastępuje się wyrazami "rady
     powiatowej";
19) w art. 27:
   a) w ust. 1 wyrazy "do walnego zgromadzenia izby" zastępuje się wyrazami "do
     rady powiatowej izby",
   b) w ust. 2 kropkę na końcu zastępuje się przecinkiem i dodaje się wyrazy
     "a w okręgu wyborczym, w którym liczba członków danej izby wynosi mniej
     niż 50, zgłoszenie kandydatury wymaga poparcia co najmniej 10% członków
     danej izby posiadających czynne prawo wyborcze w danym okręgu wyborczym.";
20) w art. 28 w ust. 1 po wyrazie "Głosowanie" dodaje się wyrazy "w wyborach do
  rady powiatowej izby";
21) art. 30 - 33  otrzymują   brzmienie:
      "Art. 30.1. Wyniki głosowania i wynik wyborów w okręgu wyborczym do rady
             powiatowej izby ustala komisja okręgowa.
         2. W okręgu jednomandatowym mandat członka rady powiatowej izby
           uzyskuje kandydat, który otrzymał największą liczbę głosów. W
           przypadku gdy dwóch lub więcej kandydatów otrzymało równą liczbę
           głosów uprawniającą do uzyskania mandatu o pierwszeństwie
           rozstrzyga losowanie przeprowadzone przez komisję okręgową.
         3. W okręgu dwumandatowym mandaty członków rady powiatowej izby
           uzyskują dwaj kandydaci, którzy otrzymali kolejno największą liczbę
           głosów. W przypadku gdy dwóch lub więcej kandydatów otrzymało równą
           liczbę głosów uprawniającą do uzyskania mandatu i kandydatów tych
           jest więcej niż mandatów do uzyskania, o pierwszeństwie rozstrzyga
           losowanie przeprowadzone przez komisję okręgową.
         4. Komisja okręgowa sporządza protokół przeprowadzonego głosowania i
           wyborów w okręgu wyborczym, który przekazuje niezwłocznie komisji
           wojewódzkiej.
       Art. 31.1. Komisja wojewódzka na podstawie protokółów otrzymanych od
              komisji okręgowych stwierdza protokolarnie wyniki wyborów do rad
              powiatowych izby i przedkłada sprawozdanie z wyborów zarządowi
              izby.
         2. Zarząd izby zwołuje pierwsze posiedzenia rad powiatowych izby nie
           później niż w terminie 21 dni od dnia wyborów do rad powiatowych
           izby.
        Art. 32. Szczegółowe zasady i tryb przeprowadzania wyborów do walnego
              zgromadzenia, w tym do rady powiatowej izby, określa, w drodze
              uchwały, Krajowa Rada Izb Rolniczych.
        Art. 33. Pierwsze posiedzenie nowo wybranego walnego zgromadzenia
              zwołuje ustępujący zarząd, nie później niż w terminie 42 dni od
              dnia wyborów do rad powiatowych izby. Do czasu wyboru
              przewodniczącego obrady pierwszego posiedzenia walnego
              zgromadzenia prowadzi najstarszy wiekiem członek walnego
              zgromadzenia obecny na posiedzeniu.";
22) w art. 34 ust. 3 otrzymuje brzmienie:
   "3. W przypadku wygaśnięcia mandatu członka rady powiatowej izby rada
     powiatowa izby, po stwierdzeniu wygaśnięcia mandatu, podejmuje na
     następnym posiedzeniu uchwałę o wstąpieniu na jego miejsce kandydata,
     który w wyborach uzyskał kolejno najwyższą liczbę głosów w tym samym
     okręgu, a nie utracił biernego prawa wyborczego. W przypadku uzyskania
     równej liczby głosów przez dwóch lub więcej kandydatów o uzyskaniu mandatu
     rozstrzyga losowanie przeprowadzone przez radę powiatową.";
23) art. 35 otrzymuje brzmienie:
      "Art. 35.1. Dochody izb pochodzą:
           1) z odpisu w wysokości 2% od uzyskanych wpływów z tytułu podatku
             rolnego pobieranego na obszarze działania izby,
           2) ze środków na realizację zadań zleconych przez administrację
             rządową lub samorządową,
           3) z udziałów lub akcji spółek, o których mowa w art. 7 ust. 1  pkt
             2  lit. a),
           4) z innego majątku izby,
           5) z darowizn, zapisów, dotacji i innych wpłat,
           6) ze składek członkowskich,
           7) z opłat z tytułu usług świadczonych przez izbę,
           8) z wpływów z oprocentowania  rachunków bankowych oraz lokat.
         2. Wpływy z podatku rolnego stanowiące dochody izb określone w ust. 1
           pkt 1, gminy odprowadzają na rachunki bankowe właściwych izb w
           terminie 21 dni od dnia, w którym upływa termin płatności danej
           raty podatku rolnego.
         3. Dochody izb z odpisu, o którym mowa w ust. 1 pkt 1,
           przysługującego od wpływów gminy z  tytułu zaległości podatkowych w
           podatku rolnym oraz odsetek za zwłokę od tych zaległości, gminy
           odprowadzają na rachunki bankowe właściwych izb w najbliższym
           terminie, o którym mowa w ust. 2, przypadającym po dniu wpływu tych
           dochodów na rachunek bankowy gminy.
         4. Zarząd gminy przekazuje na wniosek zarządu izby kwartalne
           informacje o stanie i terminach realizacji dochodów izb, o których
           mowa w ust. 1 pkt 1.
         5. Jeżeli dochody, o których mowa w ust. 1 pkt 1, pobrane na rzecz
           izby rolniczej nie zostaną przekazane izbie rolniczej w terminie,
           przysługują jej odsetki ustawowe.
         6. W przypadku nieprzekazania izbie rolniczej dochodów z tytułu
           odpisu, o którym mowa w ust. 1 pkt 1, przysługuje jej prawo
           dochodzenia należnego świadczenia wraz z odsetkami ustawowymi.";
24) po art. 35 dodaje się art. 35a w brzmieniu:
      "Art. 35a. 1. Izby są obowiązane do przekazywania na wyodrębniony
             rachunek bankowy Krajowej Rady Izb Rolniczych kwoty z tytułu
             odpisu od dochodów, o których mowa w art. 35 ust. 1 pkt 1, w
             wysokości określonej w drodze uchwały przez Krajową Radę Izb
             Rolniczych, w terminie 7 dni od dnia wpływu tych dochodów na
             rachunki bankowe izb.
         2. W przypadku niedotrzymania terminu określonego w ust. 1 Krajowej
           Radzie Izb Rolniczych przysługuje prawo dochodzenia należnego
           świadczenia wraz z odsetkami ustawowymi.
         3. Środki finansowe z odpisu, o którym mowa w ust. 1, przeznacza się
           na wyrównanie dochodów izb, których wpływy z tytułu odpisu,
           o którym mowa w art. 35 ust. 1 pkt 1, zostały zmniejszone w wyniku
           udzielania ulg, zwolnień, odroczeń lub umorzeń podatku rolnego albo
           zastosowania zaniechania  poboru tego podatku lub jego raty.
         4. Krajowa Rada Izb Rolniczych przekazuje środki na wyrównanie
           dochodów, o których mowa w ust. 3, za dany kwartał na wniosek
           właściwej izby w terminie 14 dni od dnia otrzymania wniosku.
         5. Do wniosku, o którym mowa w ust. 4, należy dołączyć zaświadczenia
           wydane przez właściwe organy gmin, określające wysokość wpływów
           zmniejszonych  w danym kwartale z tytułu podatku rolnego w wyniku
           udzielania ulg, zwolnień, odroczeń lub umorzeń podatku rolnego albo
           zastosowania zaniechania poboru tego podatku lub jego raty.
         6. Szczegółowe zasady dysponowania środkami przeznaczonymi na
           wyrównanie dochodów izb, o których mowa w ust. 3, określa, w drodze
           uchwały, Krajowa Rada Izb Rolniczych.";
25) w art. 38:
   a) pkt 1 otrzymuje brzmienie:
     "1) reprezentowanie izb przed Sejmem, Senatem i organami administracji
       rządowej, z wyłączeniem administracji rządowej w województwie,",
   b) pkt 3 otrzymuje brzmienie:
     "3) przedstawianie właściwym organom, o których mowa w pkt 1, oraz organom
       samorządu terytorialnego wniosków w sprawie sytuacji w rolnictwie oraz
       inicjatyw w zakresie regulacji prawnych,",
   c) w pkt 4 kropkę na końcu zastępuje się przecinkiem i dodaje się pkt 5 w
     brzmieniu:
     "5) zarządzanie wyborów do walnych zgromadzeń izb.";
26) w art. 41 ust. 2 otrzymuje brzmienie:
   "2. Biurem kieruje dyrektor, który w stosunku do pracowników biura wykonuje
     czynności z zakresu prawa pracy.";
27) po art. 42 dodaje się art. 42a i 42b w brzmieniu:
      "Art. 42a. 1. W przypadku wygaśnięcia mandatu członka Krajowej Rady
             będącego członkiem komisji rewizyjnej lub członkiem zarządu
             Krajowej Rady, Krajowa Rada dokonuje wyboru uzupełniającego na
             najbliższym posiedzeniu przypadającym po dniu wygaśnięcia
             mandatu.
         2. W przypadku odwołania komisji rewizyjnej lub zarządu Krajowej
           Rady, bez równoczesnego wyboru nowego organu, dotychczasowy organ
           działa do czasu wyboru nowego organu.
         3. Zarząd wybierany jest na pierwszym posiedzeniu Krajowej Rady.
         4. Jeżeli zarząd nie zostanie wybrany na pierwszym posiedzeniu wyboru
           zarządu należy dokonać w ciągu 3 miesięcy od dnia odbycia tego
           posiedzenia.
       Art. 42b. Członkom Krajowej Rady, komisji problemowych, zarządu oraz
              komisji rewizyjnej Krajowej Rady przysługują diety oraz zwrot
              kosztów podróży służbowych na zasadach określonych przez Krajową
              Radę.";
28) art. 43 i 44 otrzymują brzmienie:
      "Art. 43. 1. Dochody Krajowej Rady pochodzą:
           1) ze składek opłacanych przez izby,
           2) z darowizn, spadków i zapisów,
           3) z opłat z tytułu usług świadczonych przez Krajową Radę,
           4) z wpływów z oprocentowania rachunków bankowych oraz lokat,
           5) z innych źródeł.
         2. Składki, o których mowa w ust. 1 pkt 1, są pokrywane z odpisów od
           dochodów izb, określonych w art. 35 ust. 1. Wysokość, sposób i
           terminy opłacania składek przez izby określa Krajowa Rada w drodze
           uchwały.
         3. Zarząd izby przekazuje Krajowej Radzie kwartalne informacje o
           stanie i terminach realizacji dochodów izb, o których mowa w art.
           35 ust. 1, do 15 dnia miesiąca następującego po upływie danego
           kwartału.
         4. Jeżeli należności z tytułu składek na rzecz Krajowej Rady nie
           zostaną przekazane przez izbę w terminie, Krajowej Radzie
           przysługują odsetki ustawowe.
         5. W przypadku niedotrzymania przez izbę terminu wpłaty należności z
           tytułu składek na rzecz Krajowej Rady, przysługuje jej prawo
           dochodzenia należnego świadczenia wraz z odsetkami ustawowymi.
        Art. 44. Szczegółowe zasady organizacji i gospodarki finansowej
              Krajowej Rady określa jej statut." ;
29) art. 45 otrzymuje brzmienie:
      "Art. 45. 1. Organy administracji rządowej zasięgają opinii Krajowej Rady
             o projektach  ustaw i aktów wykonawczych  dotyczących rolnictwa,
             rozwoju wsi oraz rynków rolnych.
         2. Termin do przedstawienia opinii, o której mowa w ust. 1, nie może
           być krótszy niż 14 dni od dnia doręczenia projektu.
         3. Nieprzedstawienie przez Krajową Radę stanowiska w wyznaczonym
           terminie uważa się za akceptację przedłożonego projektu.";
30) w art. 47:
   a) w ust. 1 wyrazy "Minister Rolnictwa i Gospodarki Żywnościowej" zastępuje
     się wyrazami "minister właściwy do spraw rolnictwa",
   b) ust. 3 otrzymuje brzmienie:
     "3. Do gospodarki środkami, o których mowa w art. 35 pkt 1 i 2, stosuje
       się odpowiednio przepisy ustawy z dnia 26 listopada 1998 r. o finansach
       publicznych (Dz.U. Nr 155, poz. 1014, z 1999 r. Nr 38, poz. 360, Nr 49,
       poz. 485, Nr 70, poz. 778 i Nr 110, poz. 1255, z 2000 r. Nr 6, poz. 69,
       Nr 12, poz. 136, Nr 48, poz. 550, Nr 95, poz. 1041, Nr 119, poz. 1251 i
       Nr 122, poz. 1315 oraz z 2001 r. Nr 45, poz. 497 i Nr 46, poz. 499).";
31) w art. 49 wyrazy "Minister Rolnictwa i Gospodarki Żywnościowej" zastępuje
  się wyrazami "minister właściwy do spraw rolnictwa".
                                       
                                    Art. 2.
W ustawie z dnia 26 marca 1982 r. o scalaniu i wymianie gruntów (Dz.U. z 1989
r. Nr 58, poz. 349, z 1990 r. Nr 34, poz. 198, z 1994 r. Nr 127, poz. 627,
z 1998 r. Nr 106, poz. 668 oraz z 2000 r. Nr 12, poz. 136) w art. 10 w ust. 1 w
pkt 4 kropkę zastępuje się przecinkiem i dodaje się pkt 5 w brzmieniu:
  "5) przedstawiciel izby rolniczej, na której terenie działania są położone
     grunty objęte scaleniem.".
                                       
                                    Art. 3.
W ustawie z dnia  15 listopada 1984 r. o podatku rolnym (Dz.U. z 1993 r. Nr 94,
poz. 431, z 1994 r. Nr 1, poz. 3, z 1996 r. Nr 91, poz. 409, z 1997 r. Nr 43,
poz. 272 i Nr 137, poz. 926 oraz z 1998 r. Nr 108, poz. 681) w art. 5 wprowadza
się następujące zmiany:
1) ust. 1 otrzymuje brzmienie:
     "1. Minister właściwy do spraw finansów publicznych w porozumieniu
       z ministrem właściwym do spraw rolnictwa i ministrem właściwym do spraw
       rozwoju wsi oraz po zasięgnięciu opinii Krajowej Rady Izb Rolniczych, w
       drodze rozporządzenia, zalicza każdą gminę, miasto oraz dzielnicę
       miasta do jednego z czterech okręgów  podatkowych, kierując się
       kryteriami określonymi w art. 4 ust. 4.";
2) w ust. 2 po wyrazach "na wniosek rady gminy może" dodaje się wyrazy " , po
  zasięgnięciu opinii izby rolniczej,";
3) w ust. 3 po wyrazach "Rada gminy" dodaje się wyrazy " , po zasięgnięciu
  opinii izby rolniczej,".
                                       
                                    Art. 4.
W ustawie z dnia 18 kwietnia 1985 r. o rybactwie śródlądowym (Dz.U. z 1999 r.
Nr 66, poz. 750 i Nr 101, poz. 1178 oraz z 2000 r. Dz.U. Nr 120, poz. 1268) w
art. 15 po wyrazie "Wojewoda" dodaje się wyrazy " , po zasięgnięciu opinii izby
rolniczej,".
                                       
                                    Art. 5.
W ustawie z dnia 7 czerwca 1990 r. o utworzeniu Agencji Rynku Rolnego (Dz.U. z
1997 r. Nr 142, poz. 951 oraz z 2000 r. Nr 48, poz. 550) w art. 7 ust. 3
otrzymuje brzmienie:
  "3. Członków Rady będących przedstawicielami organizacji producentów rolnych
     w liczbie 8, w tym producentów związanych z przetwórstwem rolnospożywczym,
handlem, i konsumentów oraz przedstawiciela Krajowej Rady Izb
     Rolniczych powołuje i odwołuje Prezes Rady Ministrów, na wniosek
     właściwych organów zainteresowanych organizacji.".
                                       
                                    Art. 6.
W ustawie z dnia 3 lutego 1995 r. o ochronie gruntów rolnych i leśnych (Dz. U.
Nr 16, poz. 78, z 1997 r. Nr 60, poz. 370, Nr 80, poz. 505 i Nr 160,
poz.  1079, z 1998 r. Nr 106, poz. 668 oraz z 2000 r. Nr 12, poz. 136 i Nr 120,
poz. 1268) wprowadza się następujące zmiany:
1) w art. 7 w ust. 2 w zdaniu końcowym po wyrazie "wojewody" dodaje się wyrazy
  "wyrażanej po uzyskaniu opinii izby rolniczej";
2) w art. 16 ust. 4 otrzymuje brzmienie:
     "4. Rada gminy podejmuje jako zadanie własne uchwałę w przedmiocie
       zatwierdzenia planu, po uzyskaniu opinii izby rolniczej, a także
       placówek naukowych lub innych osób upoważnionych przez ministra
       właściwego do spraw rozwoju wsi w porozumieniu z ministrem właściwym do
       spraw środowiska. Koszty sporządzenia opinii pokrywa zakład
       przemysłowy.".
                                       
                                    Art. 7.
W ustawie z dnia 13 października 1995 r. - Prawo łowieckie (Dz. U. Nr 147, poz.
713, z 1997 r. Nr 14, poz. 72, Nr 60, poz. 369, Nr 88, poz. 554, Nr 110, poz.
715 i Nr 133, poz. 884,  z 1998 r. Nr 106, poz. 668, z 1999 r. Nr 40, poz. 401
oraz z 2000 r. Nr 120, poz. 1268) wprowadza  się następujące zmiany:
1) w art. 27 w ust. 1 po wyrazach "Polskiego Związku Łowieckiego" dodaje się
  wyrazy " , a także właściwej izby rolniczej";
2) w art. 29 w ust. 1 po wyrazach "zarządu gminy" dodaje się wyrazy "oraz
  właściwej izby rolniczej";
3) w art. 46 dotychczasową treść oznacza się jako ust. 1 i dodaje się ust. 2
  w  brzmieniu:
     "2. Oględzin i szacowania szkód, o których mowa w ust. 1, a także
       ustalania wysokości odszkodowania dokonują przedstawiciele zarządcy lub
       dzierżawcy obwodu łowieckiego. Na żądanie strony w oględzinach,
       szacowaniu szkód oraz ustalaniu wysokości odszkodowania uczestniczy
       przedstawiciel właściwej terytorialnie izby rolniczej.".
                                       
                                    Art. 8.
W ustawie z dnia 29 grudnia 1998 r. o zmianie niektórych ustaw w związku z
wdrożeniem reformy ustrojowej państwa (Dz.U. Nr 162, poz. 1126) w art. 33 ust.
3 otrzymuje brzmienie:
"3. Kadencja walnych zgromadzeń, o których mowa w ust. 2, upływa z dniem, w
  którym upływa kadencja organów stanowiących jednostek samorządu
  terytorialnego wybranych w wyborach w dniu 11 października 1998 r.".
                                       
                                    Art. 9.
W ustawie z dnia 9 listopada 2000 r. o dostępie do informacji o środowisku i
jego ochronie oraz o ocenach oddziaływania na środowisko (Dz.U. Nr 109, poz.
1157) wprowadza się następujące zmiany:
1) w art. 50 w ust. 2 po wyrazie "praktyki" dodaje się wyrazy " , Krajowej
  Rady Izb Rolniczych";
2) w art. 51 w ust. 2 po wyrazie "praktyki" dodaje się wyrazy " , właściwej
  izby rolniczej".
                                   Art. 10.
Przedstawiciel Krajowej Rady Izb Rolniczych, o którym mowa w art. 7 ust. 3
ustawy  wymienionej w art. 5, zostanie powołany po raz pierwszy do Rady Agencji
Rynku Rolnego na kadencję następującą po kadencji, w czasie której ustawa
wchodzi w życie.
                                   Art. 11.
Ustawa wchodzi w życie po upływie 14 dni od dnia ogłoszenia.
