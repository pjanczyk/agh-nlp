


Tekst ustawy przyjęty przez Senat bez poprawek
 
 
 
USTAWA
z dnia 10 października 2014 r.
 
o zmianie ustawy o komornikach sądowych i
egzekucji
 
 
Art. 1. 
W ustawie z dnia 29 sierpnia 1997 r. o
komornikach sądowych i egzekucji (Dz. U. z 2011 r. Nr 231, poz. 1376, z późn.
zm.[1]))
wprowadza się następujące zmiany:
1) w art. 11 ust. 3 otrzymuje brzmienie:
„3. O zwolnionym stanowisku, na skutek
śmierci albo odwołania komornika albo wygaśnięcia powołania na stanowisko
komornika z mocy prawa, Minister Sprawiedliwości ogłasza niezwłocznie, w drodze
obwieszczenia, w Dzienniku Urzędowym Rzeczypospolitej Polskiej „Monitor Polski”.
W obwieszczeniu należy wskazać rewir, imię, nazwisko oraz adres kancelarii
dotychczasowego komornika oraz zaznaczyć że osoba, która zostanie powołana na
stanowisko komornika przejmie prowadzenie spraw dotychczas prowadzonych i niezakończonych
przez tego komornika. Wnioski o powołanie na zwolnione stanowisko składa się do
Ministra Sprawiedliwości w terminie miesiąca od daty wskazanej w
obwieszczeniu.”;
2) w art. 15a:
a) w ust. 1 uchyla się pkt 1, 4 i 8,
b) po ust. 1 dodaje się ust. 1a–1c w
brzmieniu:
„1a. Powołanie na stanowisko komornika wygasa
z mocy prawa z dniem, w którym komornik:
1)  zrezygnował z pełnienia obowiązków
komornika;
2)  został ukarany prawomocnym orzeczeniem
dyscyplinarnym karą wydalenia ze służby komorniczej;
3)  został prawomocnie skazany za umyślne
przestępstwo lub umyślne przestępstwo skarbowe;
4)  utracił obywatelstwo polskie.
1b. Rezygnacja komornika z pełnienia
obowiązków jest skuteczna po upływie miesiąca od dnia złożenia Ministrowi
Sprawiedliwości oświadczenia o rezygnacji, chyba, że na wniosek komornika Minister
Sprawiedliwości określi inny termin, nie dłuższy niż miesiąc. 
1c. O wygaśnięciu powołania na stanowisko
komornika z mocy prawa Minister Sprawiedliwości zawiadamia komornika, prezesa
właściwego sądu apelacyjnego, prezesa właściwego sądu rejonowego oraz radę
właściwej izby komorniczej.”;
3) w art. 15c ust. 1 otrzymuje brzmienie:
„1. W przypadku:
1)  odwołania komornika z zajmowanego
stanowiska z przyczyn, o których mowa w art. 15a ust. 1 pkt 5–7 i 9 oraz ust.
2, lub 
2)  wygaśnięcia powołania na stanowisko
komornika z mocy prawa z przyczyn, o których mowa w art. 15a ust. 1a
– osoba może zostać
ponownie powołana na stanowisko komornika, jeżeli spełnia wymagania określone w
art. 10 ust. 1 pkt 1–7, z uwzględnieniem art. 72 ust. 4.”;
4) w art. 20 ust. 2 otrzymuje brzmienie:
„2. Obowiązek, o którym mowa w ust. 1, trwa
także po odwołaniu komornika albo wygaśnięciu powołania na stanowisko komornika
z mocy prawa.”;
5) w art. 26 ust. 4 otrzymuje brzmienie:
„4. Przepis ust. 1 stosuje się odpowiednio w przypadku
śmierci albo odwołania komornika albo wygaśnięcia powołania na stanowisko komornika
z mocy prawa.”;
6) w art. 27a:
a) ust. 1 otrzymuje brzmienie:
„1. Do zastępcy komornika wyznaczonego w przypadku
śmierci albo odwołania komornika albo wygaśnięcia powołania na stanowisko
komornika z mocy prawa stosuje się odpowiednio przepisy art. 3a i art. 28.”,
b) po ust. 2 dodaje się ust. 2a w brzmieniu:
„2a. Zastępca komornika przeprowadza
likwidację kancelarii zastępowanego komornika również w przypadku niepowołania
komornika na stanowisko zwolnione na skutek śmierci albo odwołania komornika
albo wygaśnięcia powołania na stanowisko komornika z mocy prawa, o czym
zawiadamia go Minister Sprawiedliwości. Przepis ust. 2 stosuje się odpowiednio.”,
c) ust. 4 i 5 otrzymują brzmienie:
„4. W przypadku śmierci albo odwołania
komornika albo wygaśnięcia powołania na stanowisko komornika z mocy prawa
wyznaczony zastępca prowadzi postępowania w sprawach dotychczas niezakończonych
przez zmarłego albo odwołanego komornika albo komornika, którego powołanie na
stanowisko komornika wygasło z mocy prawa, do czasu powołania komornika na to
stanowisko.
5. Minister Sprawiedliwości po zasięgnięciu
opinii Krajowej Rady Komorniczej określi, w drodze rozporządzenia, tryb postępowania
przy likwidacji kancelarii komorniczych, mając na względzie konieczność nadania
sprawnego biegu sprawom pozostałym do załatwienia po zmarłym albo odwołanym
komorniku albo komorniku, którego powołanie na stanowisko komornika wygasło z
mocy prawa.”;
7) art. 27b otrzymuje brzmienie:
„Art.
27b. Zastępca komornika, który przeprowadza likwidację kancelarii zmarłego albo
odwołanego komornika albo komornika, którego powołanie na stanowisko komornika
wygasło z mocy prawa, może rozwiązać umowę o pracę zawartą przez poprzednika z
osobą zatrudnioną w tej kancelarii za jednomiesięcznym wypowiedzeniem. Przepis
ten dotyczy także umów zawartych na czas określony.”;
8) w art. 63:
a) ust. 3 otrzymuje brzmienie:
„3. Zastępcy komornika ustanowionemu w
związku ze śmiercią albo odwołaniem komornika albo wygaśnięciem powołania na
stanowisko komornika z mocy prawa należy się cały dochód.”,
b) ust. 5 i 6 otrzymują brzmienie:
„5. Komornikowi odwołanemu albo komornikowi,
którego powołanie na stanowisko komornika wygasło z mocy prawa albo spadkobiercom
zmarłego komornika należą się opłaty prawomocnie ustalone przed odwołaniem
komornika albo wygaśnięciem powołania na stanowisko komornika z mocy prawa albo
śmiercią komornika.
6. Przepis ust. 5 stosuje się odpowiednio do
zastępcy komornika ustanowionego w związku z odwołaniem komornika albo wygaśnięciem
powołania na stanowisko komornika z mocy prawa albo śmiercią komornika oraz do
jego spadkobierców.”;
9) w art. 72 ust. 4 otrzymuje brzmienie:
„4. W przypadku wygaśnięcia powołania na
stanowisko komornika z mocy prawa w związku z orzeczeniem kary dyscyplinarnej,
o której mowa w ust. 1 pkt 4, osoba może ponownie ubiegać się o powołanie
na stanowisko komornika po upływie 10 lat od dnia uprawomocnienia się
orzeczenia.”;
10) w art. 75b w ust.
1 pkt 3 otrzymuje brzmienie:
„3) utracił prawo wykonywania zawodu
komornika w wyniku orzeczenia dyscyplinarnego, orzeczenia sądowego, odwołania
przez Ministra Sprawiedliwości albo wygaśnięcia powołania na stanowisko
komornika z mocy prawa;”;
11) w art. 86 ust. 3
otrzymuje brzmienie:
„3. Członkostwo w izbie komorniczej powstaje
z mocy prawa z dniem uzyskania przez komornika prawa wykonywania czynności, o
których mowa w art. 2, i ustaje z dniem odwołania komornika albo wygaśnięcia
powołania na stanowisko komornika z mocy prawa. Z dniem odwołania komornika albo
wygaśnięcia powołania na stanowisko komornika z mocy prawa komornik przestaje
pełnić wszelkie funkcje w organach samorządu komorniczego.”.
 
Art. 2. 
Do postępowań w
sprawach o odwołanie komornika z zajmowanego stanowiska, wszczętych i niezakończonych
przed dniem wejścia w życie niniejszej ustawy, stosuje się przepisy
dotychczasowe.   
 
Art. 3. 
Ustawa wchodzi w życie po upływie 3 miesięcy
od dnia ogłoszenia.
 
 
                                                                                                                                    MARSZAŁEK
SEJMU
 
 
 
                                                                                                                                    /–/
Radosław Sikorski
 
 




[1]) Zmiany tekstu
jednolitego wymienionej ustawy zostały ogłoszone w Dz. U. z 2012 r. poz. 759 i
1544, z 2013 r. poz. 829 i 1513 oraz z 2014 r. poz. 993.
