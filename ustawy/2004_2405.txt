


Tekst ustawy przyjęty przez Senat bez poprawek
 
 
 
USTAWA
z dnia 23 października 2014
r.
o
zmianie ustawy o emeryturach i rentach z Funduszu Ubezpieczeń Społecznych oraz
niektórych innych ustaw[1])
Art. 1. W ustawie z dnia 17 grudnia
1998 r. o emeryturach i rentach z Funduszu Ubezpieczeń Społecznych (Dz. U. z
2013 r. poz. 1440, z późn. zm.[2])) wprowadza
się następujące zmiany:
1)     w
art. 77 ust. 2 otrzymuje brzmienie:
„2.
Członkami rodziny, o których mowa w ust. 1 pkt 4, są:
1)     małżonek
(wdowa i wdowiec);
2)     rodzice,
ojczym, macocha oraz osoby przysposabiające;
3)     dzieci
własne, dzieci drugiego małżonka, dzieci przysposobione i dzieci umieszczone w
rodzinie zastępczej;
4)     przyjęte na
wychowanie i utrzymanie przed osiągnięciem pełnoletności inne dzieci niż
wymienione w pkt 3;
5)     rodzeństwo;
6)     dziadkowie;
7)     wnuki;
8)     osoby, nad
którymi została ustanowiona opieka prawna.”;
2)     w
art. 85 ust. 1 i 2 otrzymują brzmienie:
„1.
Kwoty najniższej renty z tytułu niezdolności do pracy wynoszą:
1)     880,45 zł
miesięcznie – dla osób całkowicie niezdolnych do pracy;
2)     675,13 zł
miesięcznie – dla osób częściowo niezdolnych do pracy.
2. Kwota najniższej emerytury, z
zastrzeżeniem art. 24a ust. 6, art. 54, art. 54a ust. 2 i art. 87, oraz renty
rodzinnej wynosi 880,45 zł miesięcznie.”.
Art. 2. W ustawie z dnia 29 maja
1974 r. o zaopatrzeniu inwalidów wojennych i wojskowych oraz ich rodzin (Dz. U.
z 2010 r. Nr 101, poz. 648, z późn. zm.[3])) art. 11 otrzymuje brzmienie:
„Art. 11. 1. Podstawę wymiaru renty
inwalidzkiej stanowi kwota 2398,10 zł.
2. Waloryzacji podstawy wymiaru renty
inwalidzkiej dokonuje się na zasadach i w terminach przewidzianych w przepisach
o emeryturach i rentach z Funduszu Ubezpieczeń Społecznych.
3. Podwyższenia podstawy wymiaru renty
inwalidzkiej dokonuje się z urzędu, a w przypadku gdy prawo do świadczenia
zostało zawieszone – na wniosek osoby zainteresowanej albo przy wznowieniu
wypłaty świadczenia.”.
Art. 3. W ustawie z dnia 20 grudnia
1990 r. o ubezpieczeniu społecznym rolników (Dz. U. z 2013 r. poz. 1403, z
późn. zm.[4])) w art. 35:
1)     w
ust. 1 pkt 3 otrzymuje brzmienie:
„3)    członka rodziny
osoby, o której mowa w pkt 1 lub 2;”;
2)    
po ust. 1 dodaje się ust. 1a w brzmieniu:
„1a.
Członkami rodziny, o których mowa w ust. 1 pkt 3, są:
1)     małżonek
(wdowa i wdowiec);
2)     rodzice,
ojczym, macocha oraz osoby przysposabiające;
3)     dzieci
własne, dzieci drugiego małżonka, dzieci przysposobione i dzieci umieszczone w
rodzinie zastępczej;
4)     przyjęte na
wychowanie i utrzymanie przed osiągnięciem pełnoletności inne dzieci niż
wymienione w pkt 3;
5)     rodzeństwo;
6)     dziadkowie;
7)     wnuki;
8)     osoby, nad
którymi została ustanowiona opieka prawna.”.
Art. 4. W ustawie z dnia 27 czerwca
2003 r. o rencie socjalnej (Dz. U. z 2013 r. poz. 982 i 1650 oraz z 2014 r.
poz. 1175) wprowadza się następujące zmiany:
1)    
art. 6 otrzymuje brzmienie:
„Art. 6. 1. Renta socjalna wynosi 84%
kwoty najniższej renty z tytułu całkowitej niezdolności do pracy ustalonej i
podwyższonej zgodnie z ustawą o emeryturach i rentach z Funduszu Ubezpieczeń
Społecznych.
2. Podwyższenia renty socjalnej dokonuje
jednostka organizacyjna Zakładu lub organ emerytalno-rentowy.
3. Podwyższenie renty socjalnej
następuje z urzędu, a jeżeli wypłata renty została wstrzymana – po jej
wznowieniu.”;
2)     w
art. 15 pkt 1 otrzymuje brzmienie:
„1)    art. 12–14, art.
61, art. 78–81, art. 93 ust. 2, art. 98, art. 100 ust. 1 i 2, art. 101, art.
102 ust. 1, art. 104 ust. 4, art. 107, art. 114, art. 116 ust. 1b i 2, art. 118
ust. 1–5, art. 119 ust. 1, art. 121, art. 122 ust. 1, art. 126, art. 128, art.
129 ust. 1, art. 130 ust. 1, art. 133–135, art. 136a i art. 138–144 ustawy o
emeryturach i rentach z Funduszu Ubezpieczeń Społecznych oraz przepisy wydane
na podstawie art. 128a tej ustawy, przy czym kwotę wolną od potrąceń i
egzekucji ustala się według zasad określonych dla renty z tytułu całkowitej
niezdolności do pracy;”.
Art. 5. W ustawie z dnia 30
kwietnia 2004 r. o świadczeniach przedemerytalnych (Dz. U. z 2013 r. poz. 170
oraz z 2014 r. poz. 598) wprowadza się następujące zmiany:
1)     w
art. 3 ust. 1 otrzymuje brzmienie:
„1. Kwota świadczenia przedemerytalnego
wynosi 1027,39 zł miesięcznie, z wyjątkiem świadczeń dla osób, o których mowa w
art. 2 ust. 1 pkt 4, których świadczenie nie może być wyższe niż ostatnio otrzymywana
renta.”;
2)     w
art. 5 ust. 4 otrzymuje brzmienie:
„4. W przypadku gdy w wyniku
zmniejszenia, o którym mowa w ust. 3, kwota świadczenia przedemerytalnego
byłaby niższa niż 513,70 zł, świadczenie przedemerytalne wynosi 513,70 zł, z
zastrzeżeniem ust. 5. Do kwoty świadczenia przedemerytalnego w wysokości 513,70
zł art. 3 ust. 2 stosuje się odpowiednio.”.
Art. 6. 1. W
2015 r. waloryzacja od dnia 1 marca polega na podwyższeniu kwoty świadczenia, w
wysokości przysługującej w dniu 28 lutego 2015 r., wskaźnikiem waloryzacji,
ustalonym zgodnie z art. 89 ustawy, o której mowa w art. 1, nie mniej niż o
kwotę 36 zł.
2. Waloryzacja podstawy wymiaru świadczenia z
Funduszu Ubezpieczeń Społecznych polega na pomnożeniu podstawy wymiaru
świadczenia przez wskaźnik stanowiący iloraz zwaloryzowanej kwoty świadczenia z
Funduszu Ubezpieczeń Społecznych i kwoty tego świadczenia ustalonej na dzień
poprzedzający termin waloryzacji.
3. Do waloryzacji podstawy wymiaru świadczeń
wypłacanych na podstawie ustaw, o których mowa w art. 7 ust. 1 pkt 4 i 5,
przepis ust. 2 stosuje się odpowiednio.
4. W przypadku świadczenia niższego od kwoty
najniższego świadczenia, do którego nie ma zastosowania gwarancja wysokości
najniższego świadczenia, o której mowa w art. 85 ustawy, o której mowa w art.
1, kwota waloryzacji jest ustalana przez pomnożenie kwoty, o której mowa w ust.
1, przez iloraz kwoty tego świadczenia i kwoty najniższego świadczenia
obowiązującej do dnia 28 lutego 2015 r.
5. W przypadku rent z tytułu częściowej
niezdolności do pracy i rent inwalidzkich III grupy kwota waloryzacji, o której
mowa w ust. 1, wynosi nie mniej niż 27 zł.
6. W przypadku emerytury częściowej kwota
waloryzacji, o której mowa w ust. 1, wynosi nie mniej niż 18 zł.
7. Jeżeli emerytura z Funduszu Ubezpieczeń
Społecznych przysługuje łącznie z okresową emeryturą kapitałową, o której mowa
w art. 7 ust. 1 pkt 11, każde z tych świadczeń podwyższa się o kwotę, o której
mowa w ust. 1, proporcjonalnie do wysokości tych świadczeń.
8. Kwoty maksymalnych zmniejszeń, o których
mowa w art. 104 ust. 8 ustawy, o której mowa w art. 1, podlegają od dnia 1
marca 2015 r. podwyższeniu przy zastosowaniu wskaźnika waloryzacji ustalonego
zgodnie z art. 89 ustawy, o której mowa w art. 1.
Art. 7. 1. Waloryzacji, o której
mowa w art. 6, podlegają:
1)     świadczenia, o których mowa w
art. 2 pkt 1 lit. a i b ustawy z dnia 29 maja 1974 r. o zaopatrzeniu inwalidów
wojennych i wojskowych oraz ich rodzin (Dz. U. z 2010 r. Nr 101, poz. 648, z
późn. zm.[5]));
2)     świadczenia z ubezpieczenia
emerytalno-rentowego, o których mowa w art. 18 pkt 1–4 ustawy z dnia 20 grudnia
1990 r. o ubezpieczeniu społecznym rolników (Dz. U. z 2013 r. poz. 1403, z
późn. zm.[6]));
3)     świadczenia, o których mowa w
art. 12 i art. 16 ustawy z dnia 24 stycznia 1991 r. o kombatantach oraz
niektórych osobach będących ofiarami represji wojennych i okresu powojennego
(Dz. U. z 2014 r. poz. 1206);
4)     świadczenia, o których mowa w
art. 2 pkt 1 lit. a–c ustawy z dnia 10 grudnia 1993 r. o zaopatrzeniu
emerytalnym żołnierzy zawodowych oraz ich rodzin (Dz. U. z 2013 r. poz. 666, z
późn. zm.[7]));
5)     świadczenia, o których mowa w
art. 2 pkt 1 lit. a–c ustawy z dnia 18 lutego 1994 r. o zaopatrzeniu
emerytalnym funkcjonariuszy Policji, Agencji Bezpieczeństwa Wewnętrznego,
Agencji Wywiadu, Służby Kontrwywiadu Wojskowego, Służby Wywiadu Wojskowego,
Centralnego Biura Antykorupcyjnego, Straży Granicznej, Biura Ochrony Rządu,
Państwowej Straży Pożarnej i Służby Więziennej oraz ich rodzin (Dz. U. z 2013
r. poz. 667, z późn. zm.[8]));
6)     emerytury i renty, o których
mowa w art. 3 pkt 1–3 ustawy z dnia 17 grudnia 1998 r. o emeryturach i rentach
z Funduszu Ubezpieczeń Społecznych (Dz. U. z 2013 r. poz. 1440, z późn. zm.[9]));
7)     świadczenia, o których mowa w
art. 6 ust. 1 pkt 6–8 oraz art. 49, art. 50 i art. 52 ustawy z dnia 30
października 2002 r. o ubezpieczeniu społecznym z tytułu wypadków przy pracy i
chorób zawodowych (Dz. U. z 2009 r. Nr 167, poz. 1322, z późn. zm.[10]));
8)     renty, o których mowa w art. 3
ust. 1 pkt 1 oraz ust. 3 i 4 ustawy z dnia 30 października 2002 r. o
zaopatrzeniu z tytułu wypadków lub chorób zawodowych powstałych w szczególnych
okolicznościach (Dz. U. z 2013 r. poz. 737);
9)     świadczenia przedemerytalne i
zasiłki przedemerytalne, o których mowa w ustawie z dnia 30 kwietnia 2004 r. o
świadczeniach przedemerytalnych (Dz. U. z 2013 r. poz. 170 oraz z 2014 r. poz.
598);
10)   świadczenie, o którym mowa w art. 2 ust.
1 ustawy z dnia 16 listopada 2006 r. o świadczeniu pieniężnym i uprawnieniach
przysługujących cywilnym niewidomym ofiarom działań wojennych (Dz. U. Nr 249,
poz. 1824, z 2010 r. Nr 225, poz. 1465 oraz z 2011 r. Nr 122, poz. 696);
11)   okresowe emerytury kapitałowe, o których
mowa w art. 7 ust. 1 ustawy z dnia 21 listopada 2008 r. o emeryturach kapitałowych
(Dz. U. z 2014 r. poz. 1097);
12)   emerytury, o których mowa w art. 1 ust. 1
pkt 1 ustawy z dnia 19 grudnia 2008 r. o emeryturach pomostowych (Dz. U. Nr
237, poz. 1656, z późn. zm.[11]));
13)   świadczenie, o którym mowa w art. 5 ust.
1 ustawy z dnia 22 maja 2009 r. o nauczycielskich świadczeniach kompensacyjnych
(Dz. U. Nr 97, poz. 800, z 2011 r. Nr 75, poz. 398 oraz z 2012 r. poz. 637).
2.  Waloryzacji
od dnia 1 marca 2015 r., polegającej na pomnożeniu ich kwoty przez wskaźnik
waloryzacji ustalony zgodnie z art. 89 ustawy, o której mowa w art. 1,
podlegają:
1)     dodatek, o którym mowa w art.
90 ust. 1 ustawy z dnia 26 stycznia 1982 r. – Karta Nauczyciela (Dz. U. z 2014
r. poz. 191 i 1198);
2)     dodatek, o którym mowa w art.
15 ust. 1 ustawy z dnia 24 stycznia 1991 r. o kombatantach oraz niektórych
osobach będących ofiarami represji wojennych i okresu powojennego;
3)     świadczenie pieniężne, o
którym mowa w art. 2 ust. 1 ustawy z dnia 2 września 1994 r. o świadczeniu
pieniężnym i uprawnieniach przysługujących żołnierzom zastępczej służby
wojskowej przymusowo zatrudnianym w kopalniach węgla, kamieniołomach, zakładach
rud uranu i batalionach budowlanych (Dz. U. z 2014 r. poz. 1373);
4)     świadczenie pieniężne, o
którym mowa w art. 3 ust. 1 ustawy z dnia 31 maja 1996 r. o świadczeniu
pieniężnym przysługującym osobom deportowanym do pracy przymusowej oraz
osadzonym w obozach pracy przez III Rzeszę i Związek Socjalistycznych Republik
Radzieckich (Dz. U. z 2014 r. poz. 1001);
5)     dodatki, o których mowa w art.
75 ust. 2 i art. 76 ust. 2 ustawy z dnia 17 grudnia 1998 r. o emeryturach i
rentach z Funduszu Ubezpieczeń Społecznych.
Art. 8. 1. W
przypadku zmiany po dniu 28 lutego 2015 r. w wysokości rent inwalidów wojennych
i wojskowych, o których mowa w art. 7 ust. 1 pkt 1 i 3, do których prawo
ustalono przed dniem 1 marca 2015 r., renty te oblicza się przez ich ustalenie
od podstawy wymiaru wynoszącej 2362,10 zł oraz dodanie do tak obliczonego
świadczenia kwoty waloryzacji, o której mowa w art. 6 ust. 1 i 5.
2. Przepis ust. 1 stosuje się odpowiednio
przy ustalaniu wysokości rent rodzinnych po inwalidach wojennych i wojskowych
zmarłych po dniu 28 lutego 2015 r., których świadczenia zostały zwaloryzowane
zgodnie z art. 6 ust. 1.
Art. 9. W 2015 r. w zakresie
uregulowanym w art. 6 nie stosuje się:
1)     art. 88 ustawy, o której mowa
w art. 1;
2)     art. 48 ustawy, o której mowa
w art. 7 ust. 1 pkt 2;
3)     art. 6 ustawy, o której mowa w
art. 7 ust. 1 pkt 4;
4)     art. 6 ustawy, o której mowa w
art. 7 ust. 1 pkt 5.
Art. 10.
1.  Prezes Zakładu Ubezpieczeń Społecznych ogłosi, w formie komunikatu w
Dzienniku Urzędowym Rzeczypospolitej Polskiej „Monitor Polski”, co najmniej na
7 dni roboczych przed najbliższym terminem waloryzacji, należne od terminu
waloryzacji kwoty dodatków i świadczeń, o których mowa w art. 7 ust. 2, oraz
kwoty maksymalnych zmniejszeń, o których mowa w art. 6 ust. 8.
2. W 2015 r. Prezes
Zakładu Ubezpieczeń Społecznych nie wydaje komunikatów, o których mowa w:
1)     art. 90 ust. 5 ustawy z dnia
26 stycznia 1982 r. – Karta Nauczyciela;
2)     art. 15 ust. 6 ustawy z dnia
24 stycznia 1991 r. o kombatantach oraz niektórych osobach będących ofiarami
represji wojennych i okresu powojennego;
3)     art. 2 ust. 3 ustawy z dnia 2
września 1994 r. o świadczeniu pieniężnym i uprawnieniach przysługujących
żołnierzom zastępczej służby wojskowej przymusowo zatrudnianym w kopalniach
węgla, kamieniołomach, zakładach rud uranu i batalionach budowlanych;
4)     art. 3 ust. 3 ustawy z dnia 31
maja 1996 r. o świadczeniu pieniężnym przysługującym osobom deportowanym do
pracy przymusowej oraz osadzonym w obozach pracy przez III Rzeszę i Związek
Socjalistycznych Republik Radzieckich;
5)     art. 94 ust. 2 ustawy z dnia
17 grudnia 1998 r. o emeryturach i rentach z Funduszu Ubezpieczeń Społecznych.
Art. 11. W
2015 r. do Funduszu Ubezpieczeń Społecznych, Funduszu Emerytur Pomostowych i
Funduszu Emerytalno-Rentowego Kasy Rolniczego Ubezpieczenia Społecznego nie
stosuje się przepisu art. 29 ust. 10 ustawy z dnia 27 sierpnia 2009 r. o
finansach publicznych (Dz. U. z 2013 r. poz. 885, z późn. zm.[12])).
Art. 12.
Ustawa wchodzi w życie z dniem 1 marca 2015 r. z wyjątkiem art. 10, który
wchodzi w życie z dniem ogłoszenia. 
 
 
MARSZAŁEK SEJMU
 
 
/ – / Radosław
Sikorski
 
 







[1])   
Niniejszą ustawą zmienia się ustawy: ustawę z dnia 29 maja 1974 r. o
zaopatrzeniu inwalidów wojennych i wojskowych oraz ich rodzin, ustawę z dnia 20
grudnia 1990 r. o ubezpieczeniu społecznym rolników, ustawę z dnia 27 czerwca
2003 r. o rencie socjalnej oraz ustawę z dnia 30 kwietnia 2004 r. o
świadczeniach przedemerytalnych.


[2])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 1717 i 1734 oraz z 2014 r. poz. 496, 567, 683 i 684.


[3])   
Zmiany tekstu jednolitego wymienionej ustawy zostały ogłoszone w Dz. U. z 2010
r. Nr 113, poz. 745, z 2011 r. Nr 112, poz. 654 oraz z 2012 r. poz. 118.


[4])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 1623 i 1650 oraz z 2014 r. poz. 684.


[5])   
Zmiany tekstu jednolitego wymienionej ustawy zostały ogłoszone w Dz. U. z 2010
r. Nr 113, poz. 745, z 2011 r. Nr 112, poz. 654 oraz z 2012 r. poz. 118.


[6])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 1623 i 1650 oraz z 2014 r. poz. 684.


[7])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 675, 1355, 1623 i 1717 oraz z 2014 r. poz. 502, 542 i 696.


[8])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 675, 1623 i 1717 oraz z 2014 r. poz. 502 i 696.


[9])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 1717 i 1734 oraz z 2014 r. poz. 496, 567, 683 i 684.


[10])   Zmiany
tekstu jednolitego wymienionej ustawy zostały ogłoszone w Dz. U. z 2010 r. Nr
257, poz. 1725, z 2011 r. Nr 45, poz. 235, Nr 122, poz. 696 i Nr 138, poz. 808
oraz z 2012 r. poz. 637.


[11])   Zmiany
wymienionej ustawy zostały ogłoszone w Dz. U. z 2011 r. Nr 75, poz. 398, Nr
138, poz. 808 i Nr 171, poz. 1016 oraz z 2012 r. poz. 637.


[12])   Zmiany
tekstu jednolitego wymienionej ustawy zostały ogłoszone w Dz. U. z 2013 r. poz.
938 i 1646 oraz z 2014 r. poz. 379, 911 i 1146.


 
