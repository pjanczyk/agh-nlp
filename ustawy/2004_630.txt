


Tekst ustawy
przyjęty przez Senat bez poprawek
 
 
 
USTAWA
z dnia 10 lipca
2008 r. 
 
o zniesieniu
Głównego Inspektora Inspekcji Handlowej, o zmianie ustawy 
o Inspekcji
Handlowej oraz niektórych innych ustaw[1])
 
 
Art. 1.
1. Z dniem 31 grudnia
2008 r. znosi się Głównego Inspektora Inspekcji Handlowej będącego organem
Inspekcji Handlowej oraz likwiduje się Główny Inspektorat Inspekcji Handlowej.
2. Dotychczasowe
zadania i kompetencje Głównego Inspektora Inspekcji Handlowej przejmuje Prezes Urzędu
Ochrony Konkurencji i Konsumentów.
 
Art. 2.
W ustawie z dnia 15 grudnia 2000 r. o
Inspekcji Handlowej (Dz. U. z 2001 r. Nr 4, poz. 25, z późn. zm.[2]))
wprowadza się następujące zmiany:
1) w art. 2:
a) pkt 1 otrzymuje
brzmienie:
„1)
przedsiębiorcy – należy przez to rozumieć przedsiębiorcę w rozumieniu przepisów
o swobodzie działalności gospodarczej,”,
b) pkt 6 otrzymuje
brzmienie:
„6) konsumencie – należy przez to rozumieć konsumenta w
rozumieniu przepisów ustawy z dnia 23 kwietnia 1964 r. – Kodeks cywilny (Dz. U.
Nr 16, poz. 93, z późn. zm.[3])),”;
2) w art. 3 w ust.
1 pkt 1a otrzymuje brzmienie:
„1a) kontrola
wyrobów wprowadzonych do obrotu w zakresie zgodności z zasadniczymi lub innymi
wymaganiami określonymi w przepisach odrębnych z wyłączeniem produktów
podlegających nadzorowi innych właściwych organów,”;
3) art. 5
otrzymuje brzmienie: 
„Art. 5. 1.
Zadania Inspekcji określone w art. 1 ust. 1 i art. 3 ust. 1 wykonują: 
1) Prezes
Urzędu Ochrony Konkurencji i Konsumentów, zwany dalej „Prezesem Urzędu”,
2) wojewoda
przy pomocy wojewódzkiego inspektora inspekcji handlowej, zwanego dalej
„wojewódzkim inspektorem”, jako kierownika wojewódzkiej Inspekcji Handlowej
wchodzącej w skład zespolonej administracji rządowej w województwie.
2. W
postępowaniu administracyjnym w sprawach związanych z wykonywaniem zadań i
kompetencji Inspekcji organem właściwym jest wojewódzki inspektor, jeżeli
przepisy odrębne nie stanowią inaczej. Organem wyższego stopnia jest Prezes Urzędu.”;
4) uchyla się art.
6;
5) art. 7
otrzymuje brzmienie:
„Art. 7. Prezes
Urzędu kieruje działalnością Inspekcji przy pomocy Urzędu Ochrony Konkurencji i
Konsumentów.”;
6) użyte w art. 8
w ust. 1 i 2, w art. 10 w ust. 1 w zdaniu wstępnym, w art. 11 w ust. 1, w art.
22a w ust. 7 i 8 oraz w art. 23 w różnych przypadkach wyrazy „Główny Inspektor”
zastępuje się użytymi w odpowiednich przypadkach wyrazami „Prezes Urzędu”;
7) w art. 8 po
ust. 2 dodaje się ust. 2a w brzmieniu:
„2a. Prezes
Urzędu może zwrócić się do wojewody o odwołanie wojewódzkiego inspektora lub
jego zastępcy. Przepisu ust. 1 nie stosuje się.”;
8) w art. 9 ust. 2
i 3 otrzymują brzmienie:
„2. Prezes Urzędu
może zlecić wojewódzkiemu inspektorowi przeprowadzenie dodatkowej kontroli,
jeżeli jest to niezbędne do zbadania:
1) zjawisk lub
procesów gospodarczych zachodzących na rynku,
2) zgodności
wyrobu z zasadniczymi lub innymi wymaganiami albo zgodności produktu z ogólnymi
wymaganiami bezpieczeństwa określonymi w odrębnych ustawach.
3. Prezes Urzędu
opracowuje kierunki działania Inspekcji oraz okresowe plany kontroli.”;
9) w art. 10:
a) uchyla się pkt
7,
b) po pkt 9 dodaje
się pkt 9a w brzmieniu:
„9a) współpraca z
Szefem Krajowego Centrum Informacji Kryminalnych w zakresie niezbędnym do
realizacji jego zadań ustawowych,”,
c) uchyla się pkt
10 i 10a,
d) dotychczasową
treść oznacza się jako ust. 1 i dodaje ust. 2 w brzmieniu:
„2. Prezes Urzędu
może podawać do publicznej wiadomości informacje o wynikach kontroli Inspekcji
z pominięciem informacji stanowiących tajemnicę przedsiębiorstwa, jak również
innych tajemnic podlegających ochronie na podstawie odrębnych przepisów.”;
10) uchyla się
art. 10a;
11) w art. 11
ust. 3 otrzymuje brzmienie:
„3. Rzeczoznawcy,
o których mowa w ust. 2, są powołani do wydawania opinii o jakości produktów
lub usług na zlecenie konsumenta, przedsiębiorcy, stałego polubownego sądu
konsumenckiego, wojewódzkiego inspektora, powiatowego (miejskiego) rzecznika
konsumentów albo organizacji społecznej, do której zadań statutowych należy
ochrona konsumentów.”;
12) w art. 22a
ust. 1 otrzymuje brzmienie:
„1. Pracownicy
Urzędu Ochrony Konkurencji i Konsumentów, wyznaczeni przez Prezesa Urzędu, są
uprawnieni do nadzorowania, na podstawie legitymacji służbowej, kontroli
przeprowadzanych na terenie kraju w celu sprawdzenia ich prawidłowości.”;
13) w art. 30
ust. 1 otrzymuje brzmienie:
„1. Jeżeli
przeprowadzone badania wykazały, że produkt nie spełnia wymagań określonych w
przepisach odrębnych lub w deklaracji, kontrolowany jest obowiązany do
uiszczenia, na wskazany przez odpowiedni organ Inspekcji rachunek Urzędu
Ochrony Konkurencji i Konsumentów albo wojewódzkiego inspektoratu, kwoty
stanowiącej równowartość kosztów przeprowadzonych badań, którą następnie
przekazuje się na rachunek dochodów budżetu państwa, o ile przepisy odrębne nie
stanowią inaczej.”.
 
Art. 3.
W ustawie z dnia 16
września 1982 r. o pracownikach urzędów państwowych (Dz. U. z 2001 r. Nr 86, poz. 953, z
późn. zm.[4])) w art. 1 w ust. 2 uchyla się pkt 6.
 
Art. 4.
W ustawie z dnia
7 października 1999 r. o języku polskim (Dz. U. Nr 90, poz. 999, z późn. zm.[5]))
w art. 13 ust. 1 otrzymuje brzmienie:
„1. Rada, na
wniosek ministra właściwego do spraw kultury i ochrony dziedzictwa narodowego,
ministra właściwego do spraw oświaty i wychowania, ministra właściwego do spraw
szkolnictwa wyższego, Prezesa Urzędu Ochrony Konkurencji i Konsumentów, Prezesa
Polskiej Akademii Nauk lub z własnej inicjatywy, wyraża, w drodze uchwały,
opinie o używaniu języka polskiego w działalności publicznej oraz w obrocie na
terytorium Rzeczypospolitej Polskiej z udziałem konsumentów i przy wykonywaniu
na terytorium Rzeczypospolitej Polskiej przepisów z zakresu prawa pracy oraz
ustala zasady ortografii i interpunkcji języka polskiego.”.
 
Art. 5.
W ustawie z dnia 11 stycznia 2001 r. o
substancjach i preparatach chemicznych (Dz.U. z 2001 r. Nr 11, poz. 84, z późn.
zm.[6]))
w art. 32 ust. 3 otrzymuje brzmienie:
„3. Z wnioskiem o
wydanie decyzji, o której mowa w ust. 1a, może wystąpić także Główny Inspektor
Sanitarny, Główny Inspektor Ochrony Środowiska lub Prezes Urzędu Ochrony
Konkurencji i Konsumentów.”.
 
Art. 6.
W ustawie z dnia 5 lipca 2001 r. o cenach
(Dz. U. Nr 97, poz. 1050, z późn. zm.[7]))
w art. 14 ust. 2 otrzymuje brzmienie:
„2. Od decyzji, o
której mowa w ust. 1, przedsiębiorcy służy odwołanie do Prezesa Urzędu Ochrony
Konkurencji i Konsumentów.”.
 
Art. 7.
W ustawie z dnia 6 lipca 2001 r. o
gromadzeniu, przetwarzaniu i przekazywaniu informacji kryminalnych (Dz. U. z
2006 r. Nr 216, poz. 1585, z późn. zm.[8]))
w art. 20 w ust. 1 uchyla się pkt 16.
 
Art. 8.
W ustawie z dnia 30
sierpnia 2002 r. o systemie oceny zgodności (Dz. U. z 2004 r. Nr
204, poz. 2087, z późn. zm.[9])) wprowadza się następujące zmiany:
1) w art. 38:
a) ust. 1
otrzymuje brzmienie:
„1. System
kontroli wyrobów tworzą organy wymienione w ust. 2 i 3, zwane dalej
„organami wyspecjalizowanymi.”,
b) w ust. 3 pkt 1
otrzymuje brzmienie:
„1) Prezes Urzędu
Ochrony Konkurencji i Konsumentów, zwany dalej „Prezesem UOKiK”;”;
2) art. 39
otrzymuje brzmienie:
„Art. 39. 1.
Prezes UOKiK jest także organem monitorującym funkcjonowanie systemu kontroli wyrobów.
2. Do zadań
Prezesa UOKiK należy:
1) współpraca
z organami wyspecjalizowanymi; 
2)
przekazywanie organom wyspecjalizowanym informacji wskazujących, że wyrób
wprowadzony do obrotu lub oddany do użytku nie spełnia zasadniczych lub innych
wymagań;
3) prowadzenie
rejestru wyrobów niezgodnych z zasadniczymi lub innymi wymaganiami,
zwanego dalej „rejestrem”, oraz gromadzenie informacji dotyczących kontroli
wyrobów wprowadzonych do obrotu lub oddanych do użytku;
4)
przygotowywanie, zgodnie z odrębnymi przepisami, okresowych planów kontroli
przeprowadzanych przez Inspekcję Handlową.
3. Do zadań
organów wyspecjalizowanych, o których mowa w art. 38 ust. 2 pkt 2-9 oraz ust. 3
pkt 2-9 należy także:
1)
informowanie Prezesa UOKiK o wynikach przeprowadzonych kontroli w zakresie
spełnienia przez wyroby zasadniczych lub innych wymagań;
2)
przekazywanie Prezesowi UOKiK informacji o wszczęciu i zakończeniu postępowań
w zakresie wprowadzonych do obrotu lub oddanych do użytku wyrobów niezgodnych z
zasadniczymi lub innymi wymaganiami;
3) niezwłoczne
przekazywanie Prezesowi UOKiK kopii wydanych decyzji;
4) współpraca
z Prezesem UOKiK;
5)
przedstawianie Prezesowi UOKiK okresowych planów kontroli wyrobów wprowadzonych
do obrotu lub oddanych do użytku;
6)
sporządzanie i przekazywanie Prezesowi UOKiK rocznych sprawozdań z przeprowadzanych
kontroli.
4. Prezes
UOKiK może zgłaszać uwagi do planów, o których mowa w ust. 3 pkt 5.”;
3) w art. 39b ust.
1 otrzymuje brzmienie:
„1. Prezes UOKiK,
jako organ monitorujący, gromadzi informacje dotyczące systemu, w szczególności
dotyczące wyników kontroli i prowadzonych postępowań.”;
4) w art. 40 ust.
1 otrzymuje brzmienie:
„1. Organy
wyspecjalizowane prowadzą kontrolę spełniania przez wyroby zasadniczych lub
innych wymagań, zwaną dalej „kontrolą”, z urzędu lub na wniosek Prezesa UOKiK
działającego jako organ monitorujący.”;
5) art. 44
otrzymuje brzmienie:
„Art. 44.
Prezes UOKiK, jako organ monitorujący, niezwłocznie informuje Komisję
Europejską o decyzjach, o któ­rych mowa w art. 41c ust. 3 pkt 1-3 oraz
ust. 5.”.
 
Art. 9.
W ustawie z dnia 12 grudnia 2003 r. o ogólnym bezpieczeństwie produktów
(Dz. U. Nr 229, poz. 2275 oraz z 2007 r. Nr 35, poz. 215) wprowadza się
następujące zmiany:
1) użyte w art. 11 w ust. 2 w pkt 1 i 2, w art. 12 w ust. 1, w art. 15 w
pkt 1, w art. 16 w ust. 1, w art. 17 w ust. 1 i 3, w art. 18 w ust. 1, w art.
20a w pkt 3, w art. 24 w ust. 13, w art. 29 w ust. 3, w art. 30 w ust. 4a
oraz w art. 33a w ust. 3 w pkt 2 i 3 w różnych przypadkach wyrazy „Inspekcja
Handlowa” zastępuje się użytymi w odpowiednich przypadkach wyrazami „wojewódzki
inspektor Inspekcji Handlowej”;
2) art. 13
otrzymuje brzmienie:
„Art. 13.
Organem sprawującym nadzór nad ogólnym bezpieczeństwem produktów w zakresie
określonym ustawą jest Prezes Urzędu Ochrony Konkurencji i Konsumentów, zwany
dalej „organem nadzoru”.”;
3) w art. 14 pkt 2
otrzymuje brzmienie:
„2) opracowywanie
okresowych planów kontroli produktów w zakresie spełniania ogólnych wymagań
dotyczących bezpieczeństwa i monitorowania ich realizacji;”;
4) w art. 17 ust.
4 otrzymuje brzmienie:
„4. W
przypadkach, o których mowa w art. 15 pkt 1, wojewódzki inspektor Inspekcji
Handlowej może podjąć czynności kontrolne. O podjęciu czynności kontrolnych
wojewódzki inspektor Inspekcji Handlowej informuje organ nadzoru.”;
5) w art. 18 ust.
5 otrzymuje brzmienie:
„5. Jeżeli
zostało stwierdzone, że istnieje znaczne prawdopodobieństwo, że produkt nie
jest bezpieczny, wojewódzki inspektor Inspekcji Handlowej przekazuje organowi
nadzoru protokół kontroli wraz z aktami kontroli, po upływie terminu do
wniesienia uwag, niezwłocznie, nie później niż w terminie 7 dni.”;
6) w art. 19 ust.
3 otrzymuje brzmienie:
„3. Kopie
decyzji, o których mowa w ust. 1 i 2, są niezwłocznie przekazywane organowi nadzoru.”.
 
Art. 10.
W ustawie z dnia 20 kwietnia 2004 r. o wyrobach stosowanych w medycynie
weterynaryjnej (Dz. U. Nr 93, poz. 893) w art. 11 w ust. 2 pkt 4 otrzymuje
brzmienie:
„4) Prezesem Urzędu Ochrony Konkurencji i Konsumentów,”.
 
Art. 11.
W ustawie z dnia 20 kwietnia 2004 r. o wyrobach medycznych (Dz. U. Nr
93, poz. 896, z 2005 r. Nr 64, poz. 565 oraz z 2007 r. Nr 176, poz. 1238)
w art. 69 w ust. 2 pkt 4 otrzymuje brzmienie:
„4) Prezesem Urzędu Ochrony Konkurencji i Konsumentów,”.
 
Art. 12.
W ustawie z dnia 24
sierpnia 2006 r. o służbie cywilnej (Dz. U. Nr 170, poz. 1218, z późn. zm.[10])) w art. 2 w ust. 1 uchyla się pkt 5.
 
Art. 13.
W ustawie z dnia 25 sierpnia 2006 r. o systemie monitorowania i
kontrolowania jakości paliw (Dz. U. Nr 169, poz. 1200) wprowadza się
następujące zmiany:
1) w art. 12 uchyla się ust. 5;
2) art. 13 otrzymuje brzmienie:
„Art. 13.
Zarządzający może wyznaczyć do kontroli dodatkowe stacje paliwowe, stacje
zakładowe, hurtownie paliw lub przedsiębiorców poza minimalnymi liczbami określonymi
zgodnie z art. 12 ust. 2 pkt 6-10, lub rolników wytwarzających biopaliwa ciekłe
na własny użytek, w przypadku uzyskania informacji o niewłaściwej jakości paliw
lub zaistnienia okoliczności wskazujących na możliwość wystąpienia niewłaściwej
jakości paliw.”;
3) w art. 16 ust.
3 otrzymuje brzmienie:
„3. Kontrolę, o
której mowa w ust. 1, inspektor podejmuje u przedsiębiorcy wskazanego
przez Zarządzającego.”;
4) w art. 18 ust.
1 otrzymuje brzmienie:
„1. Zarządzający
może zawierać umowy z akredytowanym laboratorium lub innym podmiotem na
pobieranie próbek paliwa, jeżeli do ich pobrania są potrzebne specjalistyczne
umiejętności lub specjalistyczny sprzęt techniczny.”;
5) art. 23 i 24
otrzymują brzmienie:
„Art. 23. 1.
W przypadku stwierdzenia, w wyniku kontroli, niewłaściwej jakości paliwa
Zarządzający niezwłocznie wyznacza, z zastrzeżeniem ust. 2, przedsiębiorcę,
który dostarczył paliwo do przedsiębiorcy, u którego stwierdzono paliwo
niewłaściwej jakości, w celu przeprowadzenia kontroli.
2. W przypadku
braku stacjonarnego zbiornika paliwa u przedsiębiorcy będącego bezpośrednim
dostawcą paliwa do przedsiębiorcy, u którego stwierdzono paliwo niespełniające
wymagań jakościowych określonych w ustawie, inspektor podejmuje czynności
kontrolne w celu ustalenia innego przedsiębiorcy, od którego pochodzi
zakwestionowane paliwo, a posiadającego stacjonarny zbiornik.
Art. 24. 1.
Jeżeli przeprowadzone badania wykazały, że paliwo nie spełnia wymagań jakościowych
określonych w ustawie, Zarządzający zobowiązuje kontrolowanego, w drodze
decyzji, do uiszczenia kwoty stanowiącej równowartość kosztów przeprowadzonych
badań. 
2. W
przypadku, o którym mowa w art. 22 ust. 3, wojewódzki inspektor Inspekcji Handlowej
pobiera od kontrolowanego zaliczkę w wysokości kosztów badania próbki
kontrolnej.
3. Jeżeli
badanie próbki kontrolnej nie wykaże naruszenia wymagań jakościowych
określonych w przepisach wydanych na podstawie art. 3 ust. 2 albo art. 4 ust.
2, albo art. 5 ust. 2, albo art. 6 ust. 3, uznaje się, że badane paliwo spełnia
te wymagania. W takim przypadku zwraca się kontrolowanemu zaliczkę, o której
mowa w ust. 2.
4.
Zarządzający ustala wysokość należności pieniężnej, o której mowa w ust. 1, na
podstawie faktury wystawionej przez kierownika akredytowanego laboratorium, w
którym wykonano badania próbki, a w przypadku gdy badania próbki wykonano w
laboratorium prowadzonym przez Inspekcję Handlową – na podstawie ustaleń kierownika
tego laboratorium.
5.
Kontrolowany jest obowiązany uiścić należność pieniężną, o której mowa w ust.
1, na rachunek Urzędu Ochrony Konkurencji i Konsumentów.
6. Wpływy z
tytułu należności, o których mowa w ust. 1, stanowią dochód budżetu państwa.
7. Należności,
o których mowa w ust. 1, podlegają ściągnięciu w trybie przepisów o
postępowaniu egzekucyjnym w administracji.”;
6) w art. 25 ust.
1 otrzymuje brzmienie:
„1. Akredytowane
laboratoria, które nie są prowadzone przez Inspekcję Handlową, przeprowadzają
badania pobranych próbek na podstawie umowy zawartej z Zarządzającym, a badania
próbek kontrolnych na podstawie umowy zawartej z wojewódzkim inspektorem
Inspekcji Handlowej.”;
7) w art. 27 ust.
1 otrzymuje brzmienie:
„1. Kierownik
akredytowanego laboratorium jest obowiązany do przekazania właściwemu wojewódzkiemu
inspektorowi Inspekcji Handlowej oraz Zarządzającemu, niezwłocznie po
zakończeniu badań, protokołu zawierającego wyniki badań próbek z ich analizą.”;
8) w art. 28 ust.
2 otrzymuje brzmienie:
„2. Wojewódzki
inspektor Inspekcji Handlowej przekazuje Zarządzającemu dokumenty, o których
mowa w ust. 1, zgodnie z wytycznymi zawartymi w programach kontroli, o których
mowa w art. 12 ust. 2 pkt 11.”.
 
Art. 14.
W ustawie z dnia 16 lutego 2007 r. o ochronie konkurencji
i konsumentów (Dz. U. Nr 50, poz. 331, Nr 99, poz. 660 i Nr 171, poz.
1206) wprowadza się następujące zmiany:
1) w art. 35 uchyla się ust. 1, 2 i 4;
2) uchyla się art. 36;
3) w art. 62 ust. 4 otrzymuje brzmienie:
„4. Upoważnienie do przeprowadzenia kontroli, o której mowa w ust. 1,
wydają odpowiednio Prezes Urzędu lub na wniosek Prezesa Urzędu – wojewódzki inspektor
Inspekcji Handlowej.”.
 
Art. 15.
W ustawie z dnia 16 lutego 2007 r. o zapasach ropy naftowej, produktów
naftowych i gazu ziemnego oraz zasadach postępowania w sytuacjach zagrożenia
bezpieczeństwa paliwowego państwa i zakłóceń na rynku naftowym (Dz. U. Nr 52,
poz. 343) w art. 64 ust. 4 otrzymuje brzmienie:
„4. Wojewódzki inspektor Inspekcji Handlowej wymierza karę, o której
mowa w art. 63 ust. 1 pkt 9, w drodze decyzji, od której przysługuje odwołanie
do Prezesa Urzędu Ochrony Konkurencji i Konsumentów.”.
 
Art. 16.
1. Postępowania wszczęte i niezakończone przez Głównego Inspektora
Inspekcji Handlowej są prowadzone przez Prezesa Urzędu Ochrony Konkurencji i
Konsumentów.
2. Sprawy wszczęte i niezakończone przez Głównego Inspektora Inspekcji
Handlowej są prowadzone przez Prezesa Urzędu Ochrony Konkurencji i Konsumentów.
3. Obowiązki i uprawnienia Głównego Inspektora Inspekcji Handlowej jako
strony w sprawach, w których w dniu wejścia w życie ustawy przysługuje lub
została wniesiona skarga do Naczelnego Sądu Administracyjnego, przejmuje Prezes
Urzędu Ochrony Konkurencji i Konsumentów. 
 
Art. 17.
Prawa i obowiązki wynikające z umów i porozumień zawartych przez
Głównego Inspektora Inspekcji Handlowej przejmuje Prezes Urzędu Ochrony Konkurencji
i Konsumentów.
 
Art. 18.
1. Należności i zobowiązania Głównego Inspektoratu Inspekcji Handlowej
stają się należnościami i zobowiązaniami Urzędu Ochrony Konkurencji i Konsumentów.
2. Urząd Ochrony Konkurencji i Konsumentów przejmuje mienie Głównego Inspektoratu
Inspekcji Handlowej z zastrzeżeniem przepisów o gospodarce nieruchomościami
i przepisów o finansach publicznych.
 
Art. 19.
1. Pracownicy Głównego Inspektoratu Inspekcji Handlowej stają się z
dniem 1 stycznia 2009 r. pracownikami Urzędu Ochrony Konkurencji i Konsumentów.
2. Stosunki pracy z pracownikami, o których mowa w ust. 1, wygasają po
upływie trzech miesięcy od dnia przejścia do Urzędu Ochrony Konkurencji i
Konsumentów, jeżeli przed upływem tego terminu nie zostaną im zaproponowane
nowe warunki pracy lub płacy albo w razie nieprzyjęcia nowych warunków pracy
lub płacy.
3. Wcześniejsze rozwiązanie stosunku pracy z pracownikiem może nastąpić
za wypowiedzeniem.
4. W przypadku wygaśnięcia stosunku pracy, o którym mowa w ust. 2, lub
wypowiedzenia, o którym mowa w ust. 3, pracownikom przysługują odpowiednie
świadczenia przewidziane dla pracowników, z którymi stosunek pracy rozwiązuje
się z powodu likwidacji zakładu pracy.
5. Do okresu pracy, od którego zależą świadczenia, o których mowa w ust.
4, wlicza się okres pracy w Głównym Inspektoracie Inspekcji Handlowej.
6. Przepisów ust. 2 i 3 nie stosuje się do urzędników służby cywilnej,
do których stosuje się przepisy rozdziału 4 ustawy z dnia 24 sierpnia 2006 r. o
służbie cywilnej (Dz. U. Nr 170, poz. 1218, z późn. zm.[11])).
 
Art. 20.
1. Osoby zajmujące w dniu likwidacji Głównego Inspektoratu Inspekcji
Handlowej stanowisko Głównego Inspektora Inspekcji Handlowej, Zastępcy Głównego
Inspektora Inspekcji Handlowej oraz dyrektora biura, jego zastępcy i kierownika
laboratorium kontrolno-analitycznego w Głównym Inspektoracie Inspekcji
Handlowej wchodzą w skład państwowego zasobu kadrowego, o którym mowa w ustawie
z dnia 24 sierpnia 2006 r. o państwowym zasobie kadrowym i wysokich stanowiskach
państwowych (Dz. U. Nr 170, poz. 1217, z późn. zm.[12])).
2. Osoby, o których mowa w ust. 1, podlegają wpisowi do ewidencji osób
należących do państwowego zasobu kadrowego, prowadzonej przez Szefa Kancelarii
Prezesa Rady Ministrów.
 
Art. 21.
Ustawa wchodzi w życie z dniem 31 grudnia 2008 r. 
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                               /
- / Bronisław Komorowski




[1])
Niniejszą ustawą zmienia się
ustawy: ustawę z dnia 16 września 1982 r. o pracownikach urzędów państwowych,
ustawę z dnia 7 października 1999 r. o języku polskim, ustawę z dnia 11
stycznia 2001 r. o substancjach i preparatach chemicznych, ustawę z dnia 5
lipca 2001 r. o cenach, ustawę z dnia 6 lipca 2001 r. o gromadzeniu,
przetwarzaniu i przekazywaniu informacji kryminalnych, ustawę z dnia 30 sierpnia
2002 r. o systemie oceny zgodności, ustawę z dnia 12 grudnia 2003 r.
o ogólnym bezpieczeństwie produktów, ustawę z dnia 20 kwietnia 2004 r. o wyrobach
stosowanych w medycynie weterynaryjnej, ustawę z dnia 20 kwietnia 2004 r.
o wyrobach medycznych, ustawę z dnia 24 sierpnia 2006 r. o służbie cywilnej,
ustawę z dnia 25 sierpnia 2006 r. o systemie monitorowania i kontrolowania
jakości paliw, ustawę z dnia 16 lutego 2007 r. o ochronie konkurencji i
konsumentów oraz ustawę z dnia 16 lutego 2007 r. o zapasach ropy naftowej,
produktów naftowych i gazu ziemnego oraz zasadach postępowania w sytuacjach
zagrożenia bezpieczeństwa paliwowego państwa i zakłóceń na rynku naftowym. 


[2]) Zmiany wymienionej ustawy zostały ogłoszone w Dz. U.
z 2001 r. Nr 110, poz. 1189, z 2002 r. Nr 135, poz. 1145 i Nr 166, poz. 1360, z
2003 r. Nr 223, poz. 2220 i Nr 229, poz. 2275, z 2004 r. Nr 34, poz. 293,
z 2005 r. Nr 180, poz. 1495 oraz z 2007 r. Nr 147, poz. 1033. 


[3]) Zmiany wymienionej ustawy zostały ogłoszone w Dz. U.
z 1971 r. Nr 27, poz. 252, z 1976 r. Nr 19, poz. 122, z 1982 r. Nr 11,
poz. 81, Nr 19, poz. 147 i Nr 30, poz. 210, z 1984 r. Nr 45, poz. 242, z 1985
r. Nr 22, poz. 99, z 1989 r. Nr 3, poz. 11, z 1990 r. Nr 34, poz. 198, Nr 55,
poz. 321 i Nr 79, poz. 464, z 1991 r. Nr 107, poz. 464 i Nr 115, poz. 496,
z 1993 r. Nr 17, poz. 78, z 1994 r. Nr 27, poz. 96, Nr 85, poz. 388 i Nr 105,
poz. 509, z 1995 r. Nr 83, poz. 417, z 1996 r. Nr 114, poz. 542, Nr 139, poz.
646 i Nr 149, poz. 703, z 1997 r. Nr 43, poz. 272, Nr 115, poz. 741,
Nr 117, poz. 751 i Nr 157, poz. 1040, z 1998 r. Nr 106, poz. 668 i Nr 117,
poz. 758, z 1999 r. Nr 52, poz. 532, z 2000 r. Nr 22, poz. 271, Nr 74, poz. 855 i 857, Nr 88,
poz. 983 i Nr 114, poz. 1191, z 2001 r. Nr 11, poz. 91, Nr 71, poz. 733, Nr
130, poz. 1450 i Nr 145, poz. 1638, z 2002 r. Nr 113, poz. 984 i Nr 141, poz.
1176, z 2003 r. Nr 49, poz. 408, Nr 60, poz. 535, Nr 64, poz. 592 i Nr 124, poz. 1151, z 2004
r. Nr 91, poz. 870, Nr 96, poz. 959, Nr 162, poz. 1692, Nr 172, poz. 1804 i Nr
281, poz. 2783, z 2005 r. Nr 48, poz. 462, Nr 157, poz. 1316 i Nr 172, poz.
1438, z 2006 r. Nr 133, poz. 935 i Nr 164, poz. 1166 oraz z 2007 r. Nr 80, poz.
538, Nr 82, poz. 557 i Nr 181, poz. 1287. 


[4])
Zmiany tekstu jednolitego
wymienionej ustawy zostały ogłoszone w Dz. U. z 2001 r. Nr 98, poz. 1071, Nr
123, poz. 1352 i Nr 128, poz. 1403, z 2002 r. Nr 1, poz. 18, Nr 153, poz. 1271
i Nr 240, poz. 2052, z 2005 r. Nr 10, poz. 71 i Nr 169, poz. 1417, z 2006
r. Nr 45, poz. 319, Nr 170, poz. 1218, Nr 218, poz. 1592 i Nr 220, poz.
1600 oraz z 2007 r. Nr 89, poz. 589. 


[5]) Zmiany wymienionej ustawy zostały ogłoszone w Dz. U.
z 2000 r. Nr 29, poz. 358, z 2002 r. Nr 144, poz. 1204, z 2003 r. Nr 73,
poz. 661, z 2004 r. Nr 92, poz. 878 oraz z 2005 r. Nr 17, poz. 141, Nr 164,
poz. 1365 i Nr 186, poz. 1567. 


[6]) Zmiany wymienionej ustawy zostały ogłoszone w Dz.U. z
2001 r. Nr 100, poz. 1085, Nr 123, poz. 1350 i Nr 125, poz. 1367, z 2002 r. Nr
135, poz. 1145 i Nr 142, poz. 1187, z 2003 r. Nr 189, poz. 1852, z 2004 r. Nr
11, poz. 94, Nr 96, poz. 959 i Nr 121, poz. 1263, z 2005 r. Nr 179, poz. 1485,
z 2006 r. Nr 171, poz. 1225 oraz z 2007 r. Nr 176, poz. 1238. 


[7])
Zmiany wymienionej ustawy
zostały ogłoszone w Dz. U. z 2002 r. Nr 144, poz. 1204, z 2003 r. Nr 137, poz.
1302 , z 2004 r. Nr 96, poz. 959 i Nr 210, poz. 2135 oraz z 2007 r. Nr 166,
poz. 1172. 


[8])
Zmiany tekstu jednolitego
wymienionej ustawy zostały ogłoszone w Dz. U. z 2006 r. Nr 220, poz. 1600 oraz
z 2007 r. Nr 120, poz. 818 i Nr 165, poz. 1170. 


[9]) Zmiany tekstu jednolitego wymienionej ustawy zostały
ogłoszone w Dz. U. z 2005 r. Nr 64, poz. 565 i Nr 267, poz. 2258, z
2006 r. Nr 170, poz. 1217, Nr 235, poz. 1700 i Nr 249, poz. 1832 i 1834 oraz
z 2007 r. Nr 21, poz. 124 i Nr 192, poz. 1381. 


[10])
Zmiany wymienionej ustawy
zostały ogłoszone w Dz. U. z 2006 r. Nr 218, poz. 1592 i Nr 249, poz. 1832 oraz
z 2007 r. Nr 123, poz. 847 i Nr 176, poz. 1242.  


[11])
Zmiany wymienionej ustawy
zostały ogłoszone w Dz. U. z 2006 r. Nr 218, poz. 1592 i Nr 249, poz. 1832 oraz
z 2007 r. Nr 123, poz. 847 i Nr 176, poz. 1242.  


[12]) Zmiany wymienionej ustawy zostały ogłoszone w Dz. U.
z 2006 r. Nr 249, poz. 1832, z 2007 r. Nr 17, poz. 96, Nr 50, poz. 331, Nr 99,
poz. 660, Nr 123, poz. 847 i Nr 176, poz. 1242 oraz z 2008 r. Nr 98, poz. 634. 
