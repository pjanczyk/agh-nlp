



Dz.U. z 2001 r. Nr 73, poz. 760
                                        
                                        
                                        
                                        
                                     USTAWA
                            z dnia  7 czerwca 2001 r.
                                        
                     o utworzeniu Uniwersytetu Rzeszowskiego
                                        
                                        
                                     Art. 1.
1. Tworzy się z dniem 1 września 2001 r. Uniwersytet Rzeszowski zwany dalej
  "Uniwersytetem".
2. Siedzibą Uniwersytetu jest miasto Rzeszów.
3. Uniwersytet jest uczelnią państwową.
                                     Art. 2.
Podstawowym kierunkiem działalności Uniwersytetu jest kształcenie oraz
prowadzenie badań naukowych w zakresie nauk prawnych, humanistycznych,
ekonomicznych, rolniczych i matematyczno-przyrodniczych.
                                     Art. 3.
1. Uniwersytet tworzy się z Wyższej Szkoły Pedagogicznej w Rzeszowie,
  Uniwersytetu Marii Curie-Skłodowskiej w Lublinie Filia w Rzeszowie oraz
  Wydziału Ekonomii w Rzeszowie Akademii Rolniczej im. Hugona Kołłątaja w
  Krakowie.
2. Z dniem utworzenia Uniwersytetu znosi się Wyższą Szkołę Pedagogiczną w
  Rzeszowie, Uniwersytet Marii Curie-Skłodowskiej w Lublinie Filia w Rzeszowie
  oraz Wydział Ekonomii w Rzeszowie Akademii Rolniczej im. Hugona Kołłątaja w
  Krakowie.
                                     Art. 4.
Nadzór nad Uniwersytetem sprawuje minister właściwy do spraw szkolnictwa
wyższego.
                                     Art. 5.
1. Mienie, obejmujące własność i inne prawa majątkowe Wyższej Szkoły
  Pedagogicznej w Rzeszowie, Uniwersytetu Marii Curie-Skłodowskiej w Lublinie
  Filia w Rzeszowie oraz Wydziału Ekonomii w Rzeszowie Akademii Rolniczej im.
  Hugona Kołłątaja w Krakowie, staje się mieniem Uniwersytetu z dniem jego
  utworzenia.
2. Uniwersytet przejmuje, z dniem utworzenia, prawa i zobowiązania jednostek
  wymienionych w art. 3 ust. 1.
3. Stan gospodarki finansowej jednostek wymienionych w art. 3 ust. 1 zostaje
  wykazany w bilansach sporządzonych przez te jednostki na dzień poprzedzający
  utworzenie Uniwersytetu.
4. Z budżetu państwa uczelniom: Uniwersytetowi Marii Curie-Skłodowskiej w
  Lublinie i Akademii Rolniczej im. Hugona Kołłątaja w Krakowie przyznane
  zostaną w ciągu dwóch lat, od dnia wejścia w życie ustawy, dotacje na
  inwestycje w wysokości odpowiadającej wartości nakładów poniesionych przez te
  uczelnie na nieruchomości położone w Rzeszowie.
                                     Art. 6.
1. Z dniem utworzenia Uniwersytetu:
   1) pracownicy zatrudnieni w jednostkach, o których mowa w art. 3 ust. 1,
     stają się pracownikami Uniwersytetu,
   2) studenci Wyższej Szkoły Pedagogicznej w Rzeszowie, Uniwersytetu Marii
     Curie-Skłodowskiej w Lublinie Filia w Rzeszowie oraz Wydziału Ekonomii w
     Rzeszowie Akademii Rolniczej im. Hugona Kołłątaja w Krakowie, spełniający
     wymagania art. 140 ust. 1 ustawy z dnia 12 września 1990 r. o szkolnictwie
     wyższym (Dz.U. Nr 65, poz. 385, z 1992 r. Nr 54, poz. 254 i Nr 63, poz.
     314, z 1994 r. Nr 1, poz. 3, Nr 43, poz. 163, Nr 105, poz. 509 i Nr 121,
     poz. 591, z 1996 r. Nr 5, poz. 34, Nr 24, poz. 110, z 1997 r. Nr 28, poz.
     153, Nr 96, poz. 590, Nr 104, poz. 661, Nr 121, poz. 770 i Nr 141, poz.
     943, z 1998 r. Nr 50, poz. 310, Nr 106, poz. 668 i Nr 162, poz. 1115 i
     1118 oraz z 2000 r. Nr 120, poz. 1268 i Nr 122, poz. 1314), stają się
     studentami Uniwersytetu.
2. Osoby przyjęte na pierwszy rok studiów na rok akademicki 20012002 do Wyższej
  Szkoły Pedagogicznej w Rzeszowie, Uniwersytetu Marii Curie-Skłodowskiej w
  Lublinie Filia w Rzeszowie oraz Wydziału Ekonomii w Rzeszowie Akademii
  Rolniczej im. Hugona Kołłątaja w Krakowie z dniem utworzenia Uniwersytetu
  stają się jego studentami.
3. Podstawowe jednostki organizacyjne Wyższej Szkoły Pedagogicznej w Rzeszowie,
  Uniwersytetu Marii Curie-Skłodowskiej w Lublinie Filia w Rzeszowie oraz
  Wydziału Ekonomii w Rzeszowie Akademii Rolniczej im. Hugona Kołłątaja w
  Krakowie z dniem utworzenia Uniwersytetu stają się podstawowymi jednostkami
  organizacyjnymi Uniwersytetu.
4. Jednostki organizacyjne Wyższej Szkoły Pedagogicznej w Rzeszowie,
  Uniwersytetu Marii Curie-Skłodowskiej w Lublinie Filia w Rzeszowie oraz
  Wydziału Ekonomii w Rzeszowie Akademii Rolniczej im. Hugona Kołłątaja w
  Krakowie, które przed dniem utworzenia Uniwersytetu posiadały uprawnienia do
  nadawania stopni naukowych, zachowują te uprawnienia po utworzeniu
  Uniwersytetu.
                                     Art. 7.
1. Dotychczasowe organy kolegialne i jednoosobowe Wyższej Szkoły Pedagogicznej
  w Rzeszowie, Uniwersytetu Marii Curie-Skłodowskiej w Lublinie Filia w
  Rzeszowie oraz Wydziału Ekonomii w Rzeszowie Akademii Rolniczej im. Hugona
  Kołłątaja w Krakowie, z zastrzeżeniem ust. 3, stają się z dniem utworzenia
  Uniwersytetu organami Uniwersytetu.
2. Przepis ust. 1 nie dotyczy rektora.
3. Senat Wyższej Szkoły Pedagogicznej w Rzeszowie, członkowie Senatu
  Uniwersytetu Marii Curie-Skłodowskiej w Lublinie reprezentujący Filię w
  Rzeszowie oraz członkowie Senatu reprezentujący Wydział Ekonomii w Rzeszowie
  Akademii Rolniczej im. Hugona Kołłątaja w Krakowie pełnią funkcję Senatu
  Uniwersytetu do dnia 31 grudnia 2001 r. w składzie dotychczasowym.
4. Do dnia 31 grudnia 2001 r. zostaną przeprowadzone wybory do Senatu
  Uniwersytetu, oraz wyboru dziekanów i rad wydziałów, w skład których weszły
  instytuty znoszonych uczelni, w trybie i na okres ustalony w statucie
  Uniwersytetu.
                                     Art. 8.
Ustawa wchodzi w życie po upływie 14 dni od dnia ogłoszenia.
                                                                                
