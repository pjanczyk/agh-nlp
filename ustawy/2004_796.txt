


Tekst
ustawy przyjęty przez Senat bez poprawek
 
Ustawa
z dnia 5 lipca 2018 r. 
o
zmianie ustawy o organizacji rynku mleka i przetworów mlecznych
Art. 1. W ustawie z dnia 20 kwietnia 2004 r.
o organizacji rynku mleka i przetworów mlecznych (Dz. U. z 2018 r.
poz. 724) wprowadza się następujące zmiany:
1)        w art. 43:
a)       ust. 2 otrzymuje
brzmienie:
„2. Wnioski o wydanie świadectw
autoryzacji, o których mowa w ust. 1, składa się do Dyrektora
Generalnego Krajowego Ośrodka Wsparcia Rolnictwa w formie papierowej, na
formularzach opracowanych przez Agencję Restrukturyzacji i Modernizacji
Rolnictwa, zwaną dalej „Agencją”, udostępnionych na stronach internetowych
Agencji oraz Krajowego Ośrodka Wsparcia Rolnictwa.”,
b)       w ust. 3
pkt 5 otrzymuje brzmienie:
„5)      numer w ewidencji producentów,
o którym mowa w przepisach o krajowym systemie ewidencji
producentów, ewidencji gospodarstw rolnych oraz ewidencji wniosków o przyznanie
płatności;”;
2)            w art. 48a
w ust. 1 skreśla się wyrazy „Restrukturyzacji
i Modernizacji Rolnictwa, zwanej dalej „Agencją”,”;
3)        w art. 49:
a)       w ust. 1 po wyrazie „Agencji” dodaje się
wyrazy „właściwy ze względu na siedzibę organizacji producentów albo zrzeszenia
organizacji producentów, albo organizacji międzybranżowej”,
b)       w ust. 2a po wyrazie „Rolnictwa” dodaje się
wyrazy „właściwy ze względu na miejsce zamieszkania albo siedzibę podmiotu
skupującego, albo miejsce zamieszkania, albo siedzibę podmiotów wymienionych
w art. 43”;
4)        w art. 54o:
a)       ust. 1 otrzymuje
brzmienie:
„1. Dyrektor oddziału regionalnego Agencji
właściwy ze względu na siedzibę uznanej organizacji producentów albo siedzibę
uznanego zrzeszenia organizacji producentów, albo siedzibę uznanej organizacji
międzybranżowej wydaje decyzję w sprawie wymierzenia kar pieniężnych,
o których mowa w art. 54nb–54nd.”,
b)       po ust. 1 dodaje
się ust. 1a w brzmieniu:
„1a. Dyrektor oddziału terenowego Krajowego
Ośrodka Wsparcia Rolnictwa właściwy ze względu na miejsce zamieszkania albo
siedzibę podmiotu skupującego wydaje decyzję w sprawie wymierzenia kary
pieniężnej, o której mowa w art. 54ne.”,
c)       uchyla się ust. 2,
d)       w ust. 5 wyrazy „o której mowa
w ust. 1” zastępuje się wyrazami „o której mowa w ust. 1
i 1a”;
5)        w art. 55
w ust. 4:
a)       pkt 1 otrzymuje
brzmienie:
„1)      dyrektorowi oddziału regionalnego
Agencji i dyrektorowi oddziału terenowego Krajowego Ośrodka Wsparcia
Rolnictwa – jako organom pierwszej instancji;”,
b)       w pkt 2 kropkę
zastępuje się średnikiem i dodaje się pkt 3 w brzmieniu:
„3)      Dyrektorowi Generalnemu Krajowego
Ośrodka Wsparcia Rolnictwa – jako organowi odwoławczemu od decyzji dyrektora
oddziału terenowego Krajowego Ośrodka Wsparcia Rolnictwa.”;
6)        w załączniku do
ustawy pkt 14 otrzymuje brzmienie:
„14)    rozporządzenie wykonawcze Komisji
(UE) 2017/1185 z dnia 20 kwietnia 2017 r. ustanawiające
zasady stosowania rozporządzeń Parlamentu Europejskiego i Rady (UE)
nr 1307/2013 i (UE) nr 1308/2013 w odniesieniu do
przekazywanych Komisji powiadomień o informacjach i dokumentach oraz
zmieniające i uchylające niektóre rozporządzenia Komisji (Dz. Urz. UE L 171 z 04.07.2017,
str. 113);”.
Art. 2. Do
wniosków o wydanie świadectw autoryzacji, o których mowa
w art. 43 ustawy zmienianej w art. 1, złożonych na
podstawie ustawy zmienianej w art. 1 przed dniem wejścia w życie
niniejszej ustawy, stosuje się przepisy dotychczasowe.
Art. 3. 1. Wszczęte
przed dniem wejścia w życie niniejszej ustawy i niezakończone decyzją
ostateczną postępowania w sprawie wymierzenia kar pieniężnych za
nieprzekazanie informacji określonych w art. 2a ustawy zmienianej
w art. 1, prowadzone przez Prezesa Agencji Restrukturyzacji i Modernizacji
Rolnictwa i dyrektora oddziału regionalnego Agencji Restrukturyzacji
i Modernizacji Rolnictwa, prowadzą, z dniem wejścia w życie
niniejszej ustawy, stosownie do swojej właściwości, Dyrektor Generalny
Krajowego Ośrodka Wsparcia Rolnictwa i dyrektor oddziału terenowego
Krajowego Ośrodka Wsparcia Rolnictwa.
2. Prezes Agencji
Restrukturyzacji i Modernizacji Rolnictwa i właściwy dyrektor
oddziału regionalnego Agencji Restrukturyzacji i Modernizacji Rolnictwa
przekazują odpowiednio Dyrektorowi Generalnemu Krajowego Ośrodka Wsparcia
Rolnictwa i właściwemu dyrektorowi oddziału terenowego Krajowego Ośrodka
Wsparcia Rolnictwa:
1)        akta spraw dotyczących wymierzenia kar
pieniężnych za nieprzekazanie informacji określonych w art. 2a ustawy
zmienianej w art. 1, zakończonych decyzją ostateczną przed dniem
wejścia w życie niniejszej ustawy,
2)        akta spraw
dotyczących wymierzenia kar pieniężnych za nieprzekazanie informacji
określonych w art. 2a ustawy zmienianej w art. 1,
wszczętych i niezakończonych decyzją ostateczną przed dniem wejścia
w życie niniejszej ustawy
– w terminie 7 dni od dnia wejścia
w życie niniejszej ustawy.
3. Dyrektor Generalny Krajowego Ośrodka
Wsparcia Rolnictwa i dyrektor oddziału terenowego Krajowego Ośrodka
Wsparcia Rolnictwa, stosownie do swojej właściwości, są upoważnieni do
uchylenia, zmiany, stwierdzenia nieważności decyzji, stwierdzenia wygaśnięcia
decyzji albo wznowienia postępowania w sprawach, o których mowa
w ust. 1, zakończonych decyzją ostateczną przed dniem wejścia w życie
niniejszej ustawy.
Art. 4. Ustawa
wchodzi w życie po upływie 14 dni od dnia ogłoszenia.
 
 
                                                                                                                                    MARSZAŁEK
SEJMU
 
 
 
                                                                                                                                    /
– / Marek Kuchciński
 
