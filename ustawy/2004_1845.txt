


Tekst ustawy przyjęty przez Senat bez poprawek
 
Ustawa
z dnia
7 czerwca 2018 r. 
o
zmianie ustawy – Prawo farmaceutyczne oraz niektórych innych ustaw[1]), [2])
Art. 1. W
ustawie z dnia 6 września 2001 r. – Prawo farmaceutyczne (Dz. U. z 2017 r. poz.
2211 oraz z 2018 r. poz. 650, 697 i 1039) wprowadza się następujące zmiany:
1)     w art. 2:
a)     pkt 21a otrzymuje brzmienie:
„21a)   Osobą Kompetentną – jest
osoba odpowiedzialna za zapewnienie, że każda seria produktu leczniczego
terapii zaawansowanej – wyjątku szpitalnego została wytworzona i skontrolowana
zgodnie z przepisami ustawy;”,
b)     po pkt 21a dodaje się pkt 21b i
21c w brzmieniu:
„21b)   Osobą Odpowiedzialną – jest
kierownik hurtowni farmaceutycznej albo hurtowni farmaceutycznej produktów
leczniczych weterynaryjnych odpowiedzialny za prowadzenie hurtowni zgodnie z
przepisami ustawy oraz wymaganiami Dobrej Praktyki Dystrybucyjnej;
21c)  Osobą Wykwalifikowaną – jest osoba
odpowiedzialna za zapewnienie przed wprowadzeniem do obrotu, że każda seria
produktu leczniczego została wytworzona i skontrolowana zgodnie z przepisami
ustawy oraz wymaganiami zawartymi w specyfikacjach i dokumentach stanowiących
podstawę wydania pozwolenia na dopuszczenie do obrotu tego produktu;”,
c)     po pkt 33a dodaje się pkt 33b w
brzmieniu:
„33b)   produktem leczniczym terapii
zaawansowanej – wyjątkiem szpitalnym – jest produkt leczniczy terapii
zaawansowanej w rozumieniu art. 2 ust. 1 lit. a rozporządzenia (WE) nr
1394/2007 Parlamentu Europejskiego i Rady z dnia 13 listopada 2007 r. w sprawie
produktów leczniczych terapii zaawansowanej i zmieniającego dyrektywę
2001/83/WE oraz rozporządzenie (WE) nr 726/2004 (Dz. Urz. UE L 324 z 10.12.2007,
str. 121, z późn. zm.[3])), zwanego
dalej „rozporządzeniem 1394/2007”, który jest przygotowywany na terytorium
Rzeczypospolitej Polskiej w sposób niesystematyczny zgodnie ze standardami
jakości i zastosowany w ramach świadczeń szpitalnych w rozumieniu art. 2
ust. 1 pkt 11 ustawy z dnia 15 kwietnia 2011 r. o działalności leczniczej
(Dz. U. z 2018 r. poz. 160, 138 i 650) na terytorium Rzeczypospolitej Polskiej
na wyłączną odpowiedzialność lekarza w celu wykonania indywidualnie
przepisanego produktu leczniczego dla danego pacjenta;”;
2)     w art. 3 w ust. 4 pkt 7
otrzymuje brzmienie:
„7)    produkty lecznicze
terapii zaawansowanej – wyjątki szpitalne.”;
3)     w art. 37m w ust. 2:
a)     pkt 9 otrzymuje brzmienie:
„9)    krótki opis finansowania
badania klinicznego;”,
b)     dodaje się pkt 10 i 11 w
brzmieniu:
„10)  informacje na temat transakcji
finansowych oraz rekompensat wypłacanych uczestnikom oraz badaczom lub ośrodkom
badawczym, w których jest prowadzone badanie kliniczne, za udział w badaniu
klinicznym;
11)   opis wszelkich innych umów
między sponsorem a ośrodkiem badawczym, w którym jest prowadzone badanie
kliniczne.”;
4)     w art. 37r w ust. 2:
a)     pkt 10 otrzymuje brzmienie:
„10)  krótki opis finansowania badania
klinicznego;”,
b)     po pkt 10 dodaje się pkt 10a i
10b w brzmieniu:
„10a) informacje na temat transakcji
finansowych oraz rekompensat wypłacanych uczestnikom oraz badaczom lub ośrodkom
badawczym, w których jest prowadzone badanie kliniczne, za udział w badaniu
klinicznym;
10b) opis wszelkich innych umów między
sponsorem a ośrodkiem badawczym, w którym jest prowadzone badanie
kliniczne;”;
5)     w art. 38 ust. 2 otrzymuje
brzmienie:
„2. Organem właściwym do wydania, odmowy
wydania, stwierdzenia wygaśnięcia, cofnięcia, a także zmiany zezwolenia na
wytwarzanie lub import produktu leczniczego, w drodze decyzji, jest Główny
Inspektor Farmaceutyczny.”;
6)     art. 38a otrzymuje brzmienie:
„Art. 38a. 1. W przypadku produktu
leczniczego terapii zaawansowanej – wyjątku szpitalnego podjęcie wytwarzania
następuje na podstawie zgody na wytwarzanie produktu leczniczego terapii
zaawansowanej – wyjątku szpitalnego.
2. Organem właściwym do wydania zgody, o
której mowa w ust. 1, odmowy jej wydania, stwierdzenia wygaśnięcia, cofnięcia
oraz zmiany tej zgody, w drodze decyzji, jest Główny Inspektor Farmaceutyczny.
3. Wnioskodawca ubiegający się o wydanie
zgody, o której mowa w ust. 1, składa w postaci papierowej albo elektronicznej
wniosek, który zawiera:
1)     firmę oraz
adres i miejsce zamieszkania albo firmę oraz adres i siedzibę podmiotu
ubiegającego się o zgodę, z tym że w przypadku gdy tym podmiotem jest osoba
fizyczna prowadząca działalność gospodarczą, zamiast adresu i miejsca
zamieszkania tej osoby – adres miejsca wykonywania działalności gospodarczej,
jeżeli jest inny niż adres i miejsce zamieszkania;
2)     numer wpisu do
Krajowego Rejestru Sądowego albo oświadczenie o uzyskaniu wpisu do Centralnej
Ewidencji i Informacji o Działalności Gospodarczej, a także numer identyfikacji
podatkowej (NIP);
3)     imię i
nazwisko, numer telefonu i adres poczty elektronicznej osoby do kontaktu;
4)     określenie
rodzaju oraz wskazań produktu leczniczego terapii zaawansowanej – wyjątku
szpitalnego;
5)     określenie
miejsca wytwarzania produktu leczniczego terapii zaawansowanej – wyjątku
szpitalnego;
6)     określenie
zakresu działalności w miejscu wytwarzania produktu leczniczego terapii
zaawansowanej – wyjątku szpitalnego;
7)     listę produktów
leczniczych terapii zaawansowanej – wyjątków szpitalnych wytwarzanych w danym
miejscu wytwarzania;
8)     imię i nazwisko
Osoby Kompetentnej, informacje o jej wykształceniu, stażu pracy i zakresie
uprawnień oraz adres miejsca wytwarzania, w którym Osoba Kompetentna będzie
pełnić obowiązki.
4. Do wniosku o wydanie zgody, o której
mowa w ust. 1, dołącza się:
1)     kopię
pozwolenia na wykonywanie czynności, o których mowa w art. 25 ustawy
z dnia 1 lipca 2005 r. o pobieraniu, przechowywaniu i przeszczepianiu
komórek, tkanek i narządów (Dz. U. z 2017 r. poz. 1000), jeżeli zostało wydane;
2)     dowód
uiszczenia opłaty, o której mowa w ust. 9, jeżeli dotyczy;
3)     Dokumentację
Główną Miejsca Prowadzenia Działalności sporządzoną zgodnie z wymaganiami
Dobrej Praktyki Wytwarzania.
5. Wniosek o zmianę zgody, o której mowa w
ust. 1, zawiera informacje, o których mowa w ust. 3. Przepis ust. 4 pkt 2
stosuje się odpowiednio.
6. Wniosek o wydanie zgody, o której mowa
w ust. 1, rozpatruje się w terminie 90 dni od dnia jego złożenia.
7. Bieg terminu, o którym mowa w ust. 6,
ulega zawieszeniu, jeżeli wniosek o wydanie zgody, o której mowa w ust. 1,
wymaga uzupełnienia.
8. Wniosek o zmianę zgody, o której mowa w
ust. 1, rozpatruje się w terminie 30 dni od dnia jego złożenia. W
uzasadnionych przypadkach termin może zostać przedłużony, nie więcej niż o 60
dni, o czym informuje się wnioskodawcę. Przepis ust. 7 stosuje się odpowiednio.
9. Za złożenie wniosku o wydanie lub
zmianę zgody, o której mowa w ust. 1, jest pobierana opłata, której wysokość
nie może być wyższa niż siedmiokrotność minimalnego wynagrodzenia za pracę
określonego na podstawie przepisów o minimalnym wynagrodzeniu za pracę.
Opłata stanowi dochód budżetu państwa i jest wnoszona na rachunek bankowy
Głównego Inspektoratu Farmaceutycznego.
10. Opłaty, o której mowa w ust. 9, nie
wnoszą podmioty posiadające pozwolenie na wykonywanie czynności, o których mowa
w art. 25 ustawy z dnia 1 lipca 2005 r. o pobieraniu, przechowywaniu i
przeszczepianiu komórek, tkanek i narządów, podejmujące wytwarzanie produktu
leczniczego terapii zaawansowanej – wyjątku szpitalnego.
11. Zgoda, o której mowa w ust. 1, zawiera
dane, wymienione w ust. 3 pkt 1 i 4–7, oraz:
1)     szczegółowy
zakres wytwarzania produktu leczniczego terapii zaawansowanej – wyjątku
szpitalnego;
2)     numer zgody i
datę jej wydania.
12. Zgodę, o której mowa w ust. 1, wydaje
się na czas nieokreślony po stwierdzeniu przez Głównego Inspektora
Farmaceutycznego na podstawie inspekcji przeprowadzonej przez inspektorów do
spraw wytwarzania Głównego Inspektoratu Farmaceutycznego, że podmiot ubiegający
się o jej wydanie spełnia wymagania Dobrej Praktyki Wytwarzania, a także po
stwierdzeniu, że:
1)     dysponuje odpowiednimi
pomieszczeniami oraz urządzeniami technicznymi i kontrolnymi niezbędnymi
do wytwarzania, kontroli i przechowywania produktu leczniczego terapii
zaawansowanej – wyjątku szpitalnego oraz
2)     zatrudnia Osobę
Kompetentną.
13. Osobą Kompetentną może być osoba,
która spełnia łącznie następujące wymagania:
1)     posiada tytuł
zawodowy magistra, magistra inżyniera, lekarza lub inny równorzędny lub posiada
dyplom, o którym mowa w art. 191a ust. 1 pkt 2 lub 3, lub ust. 2 ustawy z dnia
27 lipca 2005 r. – Prawo o szkolnictwie wyższym, uzyskany w obszarze
obejmującym co najmniej jedną dyscyplinę naukową z dziedziny nauk
biologicznych, chemicznych, farmaceutycznych, medycznych lub weterynaryjnych;
2)     posiada wiedzę
i doświadczenie w zakresie dotyczącym danego rodzaju produktu leczniczego
terapii zaawansowanej – wyjątku szpitalnego;
3)     włada językiem
polskim w stopniu niezbędnym do wykonywania obowiązków, o których mowa w
ust. 14.
14. Do obowiązków Osoby Kompetentnej
należy certyfikowanie w rejestrze, w porządku chronologicznym, przed
zwolnieniem do użycia każdej serii produktu leczniczego terapii zaawansowanej –
wyjątku szpitalnego, że seria została wytworzona zgodnie z wymaganiami Dobrej
Praktyki Wytwarzania w celu wykonania indywidualnie przepisanego produktu
leczniczego dla danego pacjenta.
15. Inspektor do spraw wytwarzania
Głównego Inspektoratu Farmaceutycznego sprawdza, przez przeprowadzanie
inspekcji, których częstotliwość jest określana na podstawie analizy ryzyka,
czy posiadacz zgody na wytwarzanie produktu leczniczego terapii zaawansowanej –
wyjątku szpitalnego wypełnia obowiązki wynikające z art. 38aa ust. 1.
16. Minister właściwy do spraw zdrowia
określi, w drodze rozporządzenia:
1)     wzór wniosku o
wydanie zgody, o której mowa w ust. 1, oraz o zmianę tej zgody, uwzględniając
rodzaj produktu leczniczego terapii zaawansowanej – wyjątku szpitalnego oraz
zakres wytwarzania;
2)     wysokość
opłaty, o której mowa w ust. 9, uwzględniając konieczność zróżnicowania
wysokości opłat w związku z nakładem pracy wymaganym do rozpatrzenia wniosku.”;
7)     po art. 38a dodaje się art. 38aa
i art. 38ab w brzmieniu:
„Art. 38aa. 1. Do obowiązków posiadacza
zgody na wytwarzanie produktu leczniczego terapii zaawansowanej – wyjątku
szpitalnego należy:
1)     wytwarzanie
produktu leczniczego terapii zaawansowanej – wyjątku szpitalnego jedynie w
zakresie objętym zgodą, o której mowa w art. 38a ust. 1;
2)     zawiadamianie
na piśmie Głównego Inspektora Farmaceutycznego, co najmniej 30 dni
wcześniej, o zamierzonej zmianie dotyczącej warunków wytwarzania produktu
leczniczego terapii zaawansowanej – wyjątku szpitalnego oraz niezwłoczne
zawiadamianie o konieczności zmiany Osoby Kompetentnej;
3)     udostępnianie
inspektorom do spraw wytwarzania Głównego Inspektoratu Farmaceutycznego w celu
przeprowadzenia inspekcji pomieszczeń, w których jest prowadzona działalność w
zakresie wytwarzania produktu leczniczego terapii zaawansowanej – wyjątku
szpitalnego, dokumentacji i innych danych dotyczących wytwarzania produktu
leczniczego terapii zaawansowanej – wyjątku szpitalnego, a także
umożliwienie pobrania próbek tych produktów do badań jakościowych;
4)     umożliwianie
Osobie Kompetentnej wykonywania obowiązków, w tym podejmowania niezależnych
decyzji w ramach uprawnień wynikających z ustawy;
5)     stosowanie
wymagań Dobrej Praktyki Wytwarzania w zakresie niezbędnym do zapewnienia
odpowiedniej jakości i bezpieczeństwa produktu leczniczego terapii
zaawansowanej – wyjątku szpitalnego;
6)     przechowywanie
rejestrów, o których mowa w art. 38a ust. 14, przez okres nie krótszy niż 30
lat od dnia zwolnienia do użycia danej serii produktu leczniczego terapii
zaawansowanej – wyjątku szpitalnego.
2. Główny Inspektor Farmaceutyczny
zapewnia możliwość złożenia zawiadomienia, o którym mowa w ust. 1 pkt 2, w
postaci elektronicznej za pośrednictwem środków komunikacji elektronicznej.
Zawiadomienie opatruje się kwalifikowanym podpisem elektronicznym albo podpisem
potwierdzonym profilem zaufanym ePUAP.
Art. 38ab. 1. Główny Inspektor
Farmaceutyczny cofa zgodę na wytwarzanie produktu leczniczego terapii
zaawansowanej – wyjątku szpitalnego, w przypadku gdy jego wytwórca przestał
wypełniać obowiązki określone w art. 38aa ust. 1 pkt 1 lub 3.
2. Zgoda na wytwarzanie produktu
leczniczego terapii zaawansowanej – wyjątku szpitalnego może być cofnięta w
przypadku naruszenia przepisów art. 38aa ust. 1 pkt 2 lub 4–6.”;
8)     w art. 39 w ust. 5 uchyla się
pkt 2;
9)     w art. 42:
a)     w ust. 1 pkt 8 otrzymuje
brzmienie:
„8)    stosowanie wymagań Dobrej
Praktyki Wytwarzania, a w zakresie dystrybucji produktów leczniczych, o której
mowa w pkt 2, stosowanie wymagań Dobrej Praktyki Dystrybucyjnej;”,
b)     dodaje się ust. 4 w brzmieniu:
„4. Wytwórca lub importer produktów leczniczych
odsuwa Osobę Wykwalifikowaną od wykonywania obowiązków Osoby Wykwalifikowanej
w przypadku naruszenia przez nią przepisów art. 48 ust. 3, na wniosek
Głównego Inspektora Farmaceutycznego, w którym wskazuje się stwierdzone
uchybienia. Ponowne dopuszczenie odsuniętej Osoby Wykwalifikowanej do
wykonywania obowiązków Osoby Wykwalifikowanej wymaga pisemnej zgody Głównego
Inspektora Farmaceutycznego.”;
10)   po art. 43 dodaje się art. 43a w brzmieniu:
„Art. 43a. 1. Zezwolenie na wytwarzanie
lub import produktu leczniczego oraz zgoda na wytwarzanie produktu leczniczego
terapii zaawansowanej – wyjątku szpitalnego wygasają w przypadku:
1)     śmierci osoby,
na rzecz której zostało wydane zezwolenie lub zgoda;
2)     wykreślenia
przedsiębiorcy z Krajowego Rejestru Sądowego albo Centralnej Ewidencji i
Informacji o Działalności Gospodarczej;
3)     rezygnacji z
prowadzonej działalności.
2. Stwierdzenie wygaśnięcia następuje w
drodze decyzji organu, który wydał zezwolenie na wytwarzanie lub import
produktu leczniczego albo zgodę na wytwarzanie produktu leczniczego terapii
zaawansowanej – wyjątku szpitalnego.
3. Zezwolenie na wytwarzanie lub import
produktu leczniczego oraz zgoda na wytwarzanie produktu leczniczego terapii
zaawansowanej – wyjątku szpitalnego w przypadku, o którym mowa w ust. 1
pkt 3, nie podlegają wygaśnięciu do czasu zakończenia inspekcji lub postępowań
administracyjnych prowadzonych przez organy Państwowej Inspekcji
Farmaceutycznej.
4. W przypadku, o którym mowa w ust. 1 pkt
3, jeżeli w wyniku zakończonej inspekcji lub postępowania administracyjnego
prowadzonego przez organy Państwowej Inspekcji Farmaceutycznej zachodzą
przesłanki do wydania decyzji o cofnięciu zezwolenia na wytwarzanie lub import
produktu leczniczego albo cofnięciu zgody na wytwarzanie produktu leczniczego
terapii zaawansowanej – wyjątku szpitalnego, Główny Inspektor Farmaceutyczny
cofa zezwolenie albo zgodę. Wygaśnięcia nie stwierdza się.”;
11)   w art. 46 po ust. 3 dodaje się ust. 3a w
brzmieniu:
„3a. W przypadku powzięcia uzasadnionego
podejrzenia zagrożenia dla jakości lub bezpieczeństwa stosowania produktów
leczniczych Główny Inspektor Farmaceutyczny może zarządzić doraźną inspekcję u
podmiotu odpowiedzialnego lub przedstawiciela podmiotu odpowiedzialnego bez
uprzedzenia. Z tej inspekcji sporządza się raport, który otrzymuje podmiot
odpowiedzialny lub przedstawiciel podmiotu odpowiedzialnego, u którego
przeprowadzono inspekcję.”;
12)   po art. 47c dodaje się art. 47d w
brzmieniu:
„Art. 47d. 1. W przypadku otrzymania
informacji od właściwego organu państwa członkowskiego Unii Europejskiej,
państwa członkowskiego Europejskiego Porozumienia o Wolnym Handlu (EFTA) –
strony umowy o Europejskim Obszarze Gospodarczym lub od właściwego organu z
kraju trzeciego mającego równoważne z Unią Europejską wymagania Dobrej
Praktyki Wytwarzania i równoważny system inspekcji, że wytwórca nie spełnia
wymagań Dobrej Praktyki Wytwarzania, Główny Inspektor Farmaceutyczny cofa
wydany dla tego wytwórcy certyfikat potwierdzający spełnianie wymagań Dobrej
Praktyki Wytwarzania.
2. W przypadku cofnięcia wydanego
certyfikatu potwierdzającego spełnianie wymagań Dobrej Praktyki Wytwarzania
Główny Inspektor Farmaceutyczny niezwłocznie usuwa ten certyfikat z
europejskiej bazy danych EudraGMDP.
3. Główny Inspektor Farmaceutyczny
niezwłocznie informuje o cofnięciu wydanego certyfikatu potwierdzającego
spełnianie wymagań Dobrej Praktyki Wytwarzania dotychczasowego posiadacza
certyfikatu.”;
13)   art. 48 otrzymuje brzmienie:
„Art. 48. 1. Osobą Wykwalifikowaną może
być osoba, która spełnia łącznie następujące wymagania:
1)     posiada tytuł
zawodowy magistra, magistra inżyniera, lekarza lub inny równorzędny lub posiada
dyplom, o którym mowa w art. 191a ust. 1 pkt 2 lub 3, lub ust. 2 ustawy z dnia
27 lipca 2005 r. – Prawo o szkolnictwie wyższym, uzyskany w obszarze
obejmującym co najmniej jedną dyscyplinę naukową z dziedziny nauk
biologicznych, chemicznych, farmaceutycznych, medycznych lub weterynaryjnych;
2)     zdobyła wiedzę
i umiejętności co najmniej w zakresie następujących przedmiotów: fizyki, chemii
ogólnej i nieorganicznej, chemii organicznej, chemii analitycznej, chemii
farmaceutycznej obejmującej analizę produktów leczniczych, biochemii ogólnej i
stosowanej (medycznej), fizjologii, mikrobiologii, farmakologii, technologii farmaceutycznej,
toksykologii oraz farmakognozji;
3)     posiada co
najmniej dwuletni staż pracy u wytwórcy lub importera produktu leczniczego
posiadającego zezwolenie, o którym mowa w art. 38 ust. 1, lub zgodę, o której
mowa w art. 38a ust. 1, obejmujący przeprowadzanie analizy jakościowej
i ilościowej produktów leczniczych i substancji czynnych oraz
przeprowadzanie badań i czynności kontrolnych koniecznych do zapewnienia
jakości produktów leczniczych zgodnie z wymaganiami określonymi w pozwoleniu na
dopuszczenie do obrotu;
4)     włada językiem
polskim w stopniu niezbędnym do pełnienia obowiązków, o których mowa w
ust. 3.
2. Tytuł zawodowy magistra farmacji
poświadcza spełnianie warunków określonych w ust. 1 pkt 1 i 2. Osoby
nieposiadające tego tytułu, legitymujące się wykształceniem, o którym mowa w
ust. 1 pkt 1, dodatkowo przedstawiają, zgodnie z przepisami wydanymi na
podstawie art. 167 ust. 3 ustawy z dnia 27 lipca 2005 r. – Prawo o szkolnictwie
wyższym:
1)     suplement do
dyplomu;
2)     świadectwo
ukończenia studiów podyplomowych prowadzonych przez podstawowe jednostki
organizacyjne uczelni medycznych, które prowadzą studia na kierunku farmacja, w
przypadku konieczności uzupełnienia wiedzy i umiejętności, o których mowa
w ust. 1 pkt 2.
3. Do obowiązków Osoby Wykwalifikowanej
należy w przypadku:
1)     produktu
leczniczego wytworzonego na terytorium Rzeczypospolitej Polskiej – zapewnienie,
że każda seria produktu leczniczego została wytworzona i skontrolowana
zgodnie z przepisami prawa oraz z wymaganiami określonymi w pozwoleniu na
dopuszczenie do obrotu;
2)     produktu
leczniczego pochodzącego z importu, bez względu na to, czy produkt został
wytworzony w państwie członkowskim Unii Europejskiej lub państwie członkowskim
Europejskiego Porozumienia o Wolnym Handlu (EFTA) – stronie umowy o Europejskim
Obszarze Gospodarczym – zapewnienie, że każda seria produktu leczniczego
została poddana na terytorium Rzeczypospolitej Polskiej pełnej analizie
jakościowej i ilościowej, co najmniej w odniesieniu do wszystkich substancji
czynnych, oraz innym badaniom i czynnościom kontrolnym koniecznym do
zapewnienia jakości produktów leczniczych zgodnie z wymaganiami określonymi w
pozwoleniu na dopuszczenie do obrotu.
4. Serie produktów leczniczych, które przeszły
kontrolę w jednym z państw członkowskich Unii Europejskiej lub państw
członkowskich Europejskiego Porozumienia o Wolnym Handlu (EFTA) – stron umowy o
Europejskim Obszarze Gospodarczym, są wyłączone z badań i czynności
kontrolnych, o których mowa w ust. 3 pkt 2, jeżeli znajdują się w obrocie w
jednym z państw członkowskich Unii Europejskiej lub państw członkowskich
Europejskiego Porozumienia o Wolnym Handlu (EFTA) – stron umowy o Europejskim
Obszarze Gospodarczym i dołączono do nich certyfikat serii podpisany przez
Osobę Wykwalifikowaną i certyfikat analityczny oraz, jeżeli dotyczy, raporty z
kontroli obejmujące sprawozdanie z testów i czynności kontrolnych koniecznych
do potwierdzenia jakości serii produktu leczniczego zgodnie z wymaganiami
określonymi w pozwoleniu na dopuszczenie do obrotu.
5. W przypadku produktów leczniczych
przeznaczonych do wprowadzenia do obrotu w państwie członkowskim Unii
Europejskiej lub państwie członkowskim Europejskiego Porozumienia o Wolnym
Handlu (EFTA) – stronie umowy o Europejskim Obszarze Gospodarczym Osoba
Wykwalifikowana zapewnia, że zabezpieczenia, o których mowa w art. 54 lit. o
dyrektywy 2001/83/WE, zostały umieszczone na opakowaniu.
6. W przypadku produktów leczniczych
importowanych z krajów trzecich Osoba Wykwalifikowana może odstąpić od
przeprowadzenia ich analiz oraz innych badań i czynności kontrolnych, o
których mowa w ust. 3 pkt 2, jeżeli zostały dokonane w kraju eksportującym,
oraz po zweryfikowaniu u Głównego Inspektora Farmaceutycznego, czy kraj pochodzenia
tego produktu znajduje się na liście krajów, z którymi Unia Europejska dokonała
odpowiednich uzgodnień zapewniających, że wytwórca produktów leczniczych
spełnia co najmniej takie wymagania Dobrej Praktyki Wytwarzania jak
obowiązujące w Unii Europejskiej.
7. Przed zwolnieniem serii produktu
leczniczego do obrotu Osoba Wykwalifikowana jest obowiązana certyfikować w
rejestrze, że seria spełnia wymagania określone w ust. 3.
8. Rejestr, o którym mowa w ust. 7, jest
przechowywany przez okres dłuższy o rok od terminu ważności produktu
leczniczego, ale nie krótszy niż pięć lat. Rejestr jest aktualizowany na
bieżąco, w miarę przeprowadzania czynności, i udostępniany organom Państwowej
Inspekcji Farmaceutycznej na każde żądanie.”;
14)   w art. 51a:
a)     w pkt 2 wyrazy „art. 48 ust. 2a”
zastępuje się wyrazami „art. 48 ust. 5”,
b)     w pkt 5 wyrazy „art. 48 ust. 2a”
zastępuje się wyrazami „art. 48 ust. 5”;
15)   po art. 51j dodaje się art. 51ja w
brzmieniu:
„Art. 51ja. 1. W przypadku otrzymania
informacji od właściwego organu państwa członkowskiego Unii Europejskiej,
państwa członkowskiego Europejskiego Porozumienia o Wolnym Handlu (EFTA) –
strony umowy o Europejskim Obszarze Gospodarczym lub od właściwego organu z
kraju trzeciego mającego równoważne z Unią Europejską wymagania Dobrej
Praktyki Wytwarzania i równoważny system inspekcji, że wytwórca substancji
czynnej lub wytwórca substancji pomocniczych nie spełnia wymagań Dobrej
Praktyki Wytwarzania, Główny Inspektor Farmaceutyczny cofa wydany dla tego
wytwórcy certyfikat potwierdzający spełnianie wymagań Dobrej Praktyki
Wytwarzania.
2. W przypadku cofnięcia wydanego
certyfikatu potwierdzającego spełnianie wymagań Dobrej Praktyki Wytwarzania
Główny Inspektor Farmaceutyczny niezwłocznie usuwa wydany certyfikat potwierdzający
spełnianie wymagań Dobrej Praktyki Wytwarzania z europejskiej bazy danych
EudraGMDP.
3. Główny Inspektor Farmaceutyczny
niezwłocznie informuje o cofnięciu wydanego certyfikatu potwierdzającego
spełnianie wymagań Dobrej Praktyki Wytwarzania dotychczasowego posiadacza
certyfikatu.”;
16)   w art. 72a w ust. 2 pkt 3 otrzymuje
brzmienie:
„3)    wartość netto
zbytych opakowań jednostkowych bez uwzględnienia rabatów, upustów oraz
bonifikat;”;
17)   w art. 73b w ust. 1 pkt 7 otrzymuje
brzmienie:
„7)    oświadczenie
następującej treści: „Świadomy odpowiedzialności karnej za złożenie fałszywego
oświadczenia wynikającej z art. 233 § 6 ustawy z dnia 6 czerwca 1997 r. –
Kodeks karny oświadczam, że:
a)    
dane zawarte we wniosku o wpis do Krajowego Rejestru Pośredników w Obrocie
Produktami Leczniczymi są zgodne z prawdą, a także znane mi są warunki
wykonywania działalności gospodarczej w zakresie pośrednictwa w obrocie
produktami leczniczymi, której dotyczy wniosek,
b)    
przedsiębiorca zamierzający wykonywać działalność gospodarczą w zakresie
pośrednictwa w obrocie produktami leczniczymi:
–    
spełnia wynikające z ustawy z dnia 6 września 2001 r. – Prawo farmaceutyczne
warunki wykonywania działalności gospodarczej w zakresie pośrednictwa w
obrocie produktami leczniczymi,
–     nie
jest wpisany do rejestru, o którym mowa w art. 100 ust. 1 ustawy z dnia 15
kwietnia 2011 r. o działalności leczniczej, ani nie wystąpił z wnioskiem o
wpis do tego rejestru,
–     nie
prowadzi apteki lub punktu aptecznego ani nie wystąpił z wnioskiem o wydanie
zezwolenia na ich prowadzenie,
–     nie
prowadzi hurtowni farmaceutycznej lub hurtowni farmaceutycznej produktów
leczniczych weterynaryjnych ani nie wystąpił z wnioskiem o wydanie
zezwolenia na jej prowadzenie.”.”;
18)   w art. 73d pkt 2 otrzymuje brzmienie:
„2)    przedsiębiorca
prowadzi aptekę, punkt apteczny, hurtownię farmaceutyczną lub hurtownię
farmaceutyczną produktów leczniczych weterynaryjnych albo wystąpił
z wnioskiem o wydanie zezwolenia na ich prowadzenie lub wykonuje działalność
leczniczą albo wystąpił z wnioskiem o wpis do rejestru, o którym mowa w art.
100 ust. 1 ustawy z dnia 15 kwietnia 2011 r. o działalności leczniczej;”;
19)   w art. 73f w ust. 1 w pkt 4 kropkę
zastępuje się średnikiem i dodaje się pkt 5 w brzmieniu:
„5)    pośrednik prowadzi
aptekę, punkt apteczny, hurtownię farmaceutyczną lub hurtownię farmaceutyczną
produktów leczniczych weterynaryjnych albo wystąpił z wnioskiem o wydanie
zezwolenia na ich prowadzenie lub wykonuje działalność leczniczą albo wystąpił
z wnioskiem o wpis do rejestru, o którym mowa w art. 100 ust. 1 ustawy z dnia
15 kwietnia 2011 r. o działalności leczniczej.”;
20)   w art. 75:
a)     ust. 1a otrzymuje brzmienie:
„1a. Wniosek o udzielenie zezwolenia na
prowadzenie hurtowni farmaceutycznej składa się w postaci papierowej albo
elektronicznej.”,
b)     w ust. 2 pkt 1 i 2 otrzymują
brzmienie:
„1)    oświadczenie Osoby
Odpowiedzialnej o podjęciu się pełnienia tej funkcji od dnia rozpoczęcia
działalności przez hurtownię;
2)     oświadczenie
następującej treści: „Świadomy odpowiedzialności karnej za złożenie fałszywego
oświadczenia wynikającej z art. 233 § 6 ustawy z dnia 6 czerwca 1997 r. –
Kodeks karny oświadczam, że:
a)     dane zawarte we
wniosku o udzielenie zezwolenia na prowadzenie hurtowni, której dotyczy
wniosek, są zgodne z prawdą, Osoba Odpowiedzialna za prowadzenie hurtowni,
której dotyczy wniosek, posiada wymagane uprawnienia i wyraziła zgodę na
podjęcie obowiązków, o których mowa w art. 85 ustawy z dnia 6 września 2001 r.
– Prawo farmaceutyczne, a także znane mi są warunki prowadzenia hurtowni,
której dotyczy wniosek,
b)     wnioskodawca:
–     spełnia
wynikające z ustawy z dnia 6 września 2001 r. – Prawo farmaceutyczne warunki
prowadzenia hurtowni, której dotyczy wniosek,
–     nie jest wpisany
do rejestru, o którym mowa w art. 100 ust. 1 ustawy z dnia 15 kwietnia 2011 r.
o działalności leczniczej, ani nie wystąpił z wnioskiem o wpis do tego
rejestru,
–     nie prowadzi
apteki lub punktu aptecznego ani nie wystąpił z wnioskiem o wydanie
zezwolenia na ich prowadzenie,
–     nie zajmuje się
pośrednictwem w obrocie produktami leczniczymi ani nie wystąpił z wnioskiem o
wpis do rejestru, o którym mowa w art. 73a ust. 3 ustawy z dnia 6 września
2001 r. – Prawo farmaceutyczne.”;”,
c)     ust. 2a otrzymuje brzmienie:
„2a. Dokumenty, o których mowa w ust. 2, lub
uwierzytelnione kopie tych dokumentów składa się w postaci papierowej lub
elektronicznej. Kopie dokumentów, o których mowa w ust. 2 w postaci
elektronicznej uwierzytelnia się, opatrując je kwalifikowanym podpisem
elektronicznym albo podpisem potwierdzonym profilem zaufanym ePUAP.”;
21)   w art. 76 ust. 4 otrzymuje brzmienie:
„4. Pomieszczenia komory przeładunkowej
hurtowni farmaceutycznej muszą odpowiadać warunkom technicznym wymaganym dla
pomieszczeń hurtowni farmaceutycznej, co stwierdza Główny Inspektor
Farmaceutyczny, a w przypadku hurtowni farmaceutycznej produktów leczniczych
weterynaryjnych – wojewódzki lekarz weterynarii.”;
22)   w art. 76a w ust. 3 w pkt 2 średnik
zastępuje się kropką i uchyla się pkt 3;
23)   w art. 80 w ust. 1 pkt 3 otrzymuje
brzmienie:
„3)    gdy wnioskodawca
prowadzi aptekę lub punkt apteczny albo wystąpił z wnioskiem o wydanie
zezwolenia na ich prowadzenie, zajmuje się pośrednictwem w obrocie produktami
leczniczymi albo wystąpił z wnioskiem o wpis do rejestru, o którym mowa w art.
73a ust. 3, wykonuje działalność leczniczą albo wystąpił z wnioskiem o wpis do
rejestru, o którym mowa w art. 100 ust. 1 ustawy z dnia 15 kwietnia 2011 r. o działalności
leczniczej;”;
24)   w art. 81 w ust. 1 w pkt 2 w lit. c kropkę
zastępuje się średnikiem i dodaje się pkt 3 w brzmieniu:
„3)    w odniesieniu do
przedsiębiorcy wystąpiła okoliczność wymieniona w art. 80 ust. 1 pkt 3.”;
25)   w art. 87:
a)     w ust. 1 pkt 2 otrzymuje
brzmienie:
„2)    szpitalne, zaopatrujące
jednostki organizacyjne publicznej służby krwi, o których mowa w art. 4
ust. 3 pkt 2 ustawy z dnia 22 sierpnia 1997 r. o publicznej służbie krwi,
lub zakłady lecznicze podmiotów leczniczych wykonujących stacjonarne i
całodobowe świadczenia zdrowotne;”,
b)     ust. 4 otrzymuje brzmienie:
„4. W jednostkach organizacyjnych publicznej
służby krwi, o których mowa w art. 4 ust. 3 pkt 2 ustawy z dnia 22 sierpnia
1997 r. o publicznej służbie krwi, oraz zakładach leczniczych podmiotów
leczniczych, w których nie utworzono apteki szpitalnej albo apteki zakładowej,
tworzy się dział farmacji szpitalnej, do którego należy wykonywanie zadań
określonych w art. 86 ust. 2 pkt 1 i 4, ust. 3 pkt 5, 7, 9 i 10 oraz ust.
4, który pełni funkcję apteki szpitalnej albo apteki zakładowej.”;
26)   w art. 88 w ust. 5 pkt 4 otrzymuje
brzmienie:
„4)    przekazywanie
organom Państwowej Inspekcji Farmaceutycznej informacji o podejrzeniu lub
stwierdzeniu, że dany produkt leczniczy nie odpowiada ustalonym dla niego
wymaganiom jakościowym lub został sfałszowany;”;
27)   w art. 96a: 
a)     w ust. 1 pkt 6 otrzymuje
brzmienie:
„6) unikalny numer identyfikujący receptę
nadawany przez system teleinformatyczny usługodawcy lub system, o którym mowa w
art. 7 ustawy z dnia 28 kwietnia 2011 r. o systemie informacji w ochronie
zdrowia – w przypadku recepty w postaci elektronicznej, a w przypadku recepty w
postaci papierowej na produkt leczniczy o kategorii dostępności „Rpw” –
unikalny numer identyfikujący receptę nadawany przez dyrektora oddziału
wojewódzkiego Narodowego Funduszu Zdrowia;”,
b)     w ust. 8 pkt 6 otrzymuje
brzmienie:
„6) unikalny numer identyfikujący receptę
nadawany przez dyrektora oddziału wojewódzkiego Narodowego Funduszu Zdrowia – w
przypadku recepty w postaci papierowej;”;
28)   w art. 100:
a)     w ust. 2 po pkt 5 dodaje się pkt
5a w brzmieniu:
„5a)  oświadczenie, że podmiot występujący
o zezwolenie na prowadzenie apteki:
a)     nie jest
wpisany do rejestru, o którym mowa w art. 100 ust. 1 ustawy z dnia 15
kwietnia 2011 r. o działalności leczniczej, ani nie wystąpił z wnioskiem o
wpis do tego rejestru,
b)     nie prowadzi
hurtowni farmaceutycznej lub hurtowni farmaceutycznej produktów leczniczych
weterynaryjnych ani nie wystąpił z wnioskiem o wydanie zezwolenia na ich
prowadzenie,
c)     nie zajmuje się
pośrednictwem w obrocie produktami leczniczymi ani nie wystąpił z wnioskiem o
wpis do rejestru, o którym mowa w art. 73a ust. 3;”,
b)     ust. 2a otrzymuje brzmienie:
„2a. Dokumenty, o których mowa w ust. 2, lub
uwierzytelnione kopie tych dokumentów składa się w postaci papierowej lub
elektronicznej. Kopie dokumentów, o których mowa w ust. 2 w postaci
elektronicznej uwierzytelnia się, opatrując je kwalifikowanym podpisem
elektronicznym albo podpisem potwierdzonym profilem zaufanym ePUAP.”,
c)     w ust. 2c wyrazy „ust. 2 pkt
6–8” zastępuje się wyrazami „ust. 2 pkt 5a–8”,
d)     ust. 3 otrzymuje brzmienie:
„3. Wniosek, o którym mowa w ust. 1, ubiegający
się o zezwolenie składa do wojewódzkiego inspektora farmaceutycznego w postaci
papierowej albo elektronicznej.”;
29)   w art. 101 pkt 3 otrzymuje brzmienie:
„3)    wnioskodawca posiada
zezwolenie na wytwarzanie lub import produktu leczniczego albo produktu
leczniczego weterynaryjnego albo wystąpił z wnioskiem o wydanie takiego
zezwolenia, prowadzi hurtownię farmaceutyczną lub hurtownię farmaceutyczną
produktów leczniczych weterynaryjnych albo wystąpił z wnioskiem o wydanie zezwolenia
na jej prowadzenie, zajmuje się pośrednictwem w obrocie produktami leczniczymi
albo wystąpił z wnioskiem o wpis do rejestru, o którym mowa w art. 73a ust. 3,
lub wykonuje działalność leczniczą albo wystąpił z wnioskiem o wpis do
rejestru, o którym mowa w art. 100 ust. 1 ustawy z dnia 15 kwietnia 2011
r. o działalności leczniczej;”;
30)   w art. 103:
a)     po ust. 1 dodaje się ust. 1a w
brzmieniu:
„1a. Wojewódzki inspektor farmaceutyczny cofa
zezwolenie na prowadzenie apteki ogólnodostępnej, jeżeli w odniesieniu do
podmiotu prowadzącego aptekę wystąpiła okoliczność wymieniona w art. 101 pkt
3.”,
b)     w ust. 3 wyrazy „w ust. 1”
zastępuje się wyrazami „w ust. 1 i 1a”;
31)   w art. 108 w ust. 4:
a)     pkt 2 otrzymuje brzmienie:
„2)    wstrzymania, zakazu
wprowadzania, wycofania z obrotu lub stosowania produktów leczniczych w
przypadku podejrzenia lub stwierdzenia, że dany produkt nie odpowiada ustalonym
wymaganiom jakościowym lub został sfałszowany;”,
b)     po pkt 2 dodaje się pkt 2a i 2b
w brzmieniu:
„2a)  zakazu dystrybucji lub stosowania
określonej serii substancji czynnej, zakazu wprowadzania lub wycofania z obrotu
substancji czynnej;
2b)   wydania zgody na wytwarzanie
produktu leczniczego terapii zaawansowanej – wyjątku szpitalnego, odmowy jej wydania,
stwierdzenia wygaśnięcia, cofnięcia oraz zmiany tej zgody;”,
c)     w pkt 4 wprowadzenie do
wyliczenia otrzymuje brzmienie:
„udzielenia, zmiany,
cofnięcia, odmowy udzielenia lub stwierdzenia wygaśnięcia zezwolenia:”;
32)   w art. 111 w ust. 3 w pkt 7 kropkę
zastępuje się średnikiem i dodaje się pkt 8 w brzmieniu:
„8)    złożyła
oświadczenie, o którym mowa w art. 114a ust. 2.”;
33)   w art. 114:
a)     ust. 1 otrzymuje brzmienie:
„1. Zadania Inspekcji Farmaceutycznej wykonują
osoby spełniające wymagania określone w ust. 2, 3, 3b lub 3c, które złożyły
oświadczenie, o którym mowa w art. 114a ust. 2.”,
b)     ust. 3b otrzymuje brzmienie:
„3b. Inspektorem do spraw obrotu hurtowego
Głównego Inspektoratu Farmaceutycznego może być osoba, która jest farmaceutą, o
którym mowa w art. 2b ustawy z dnia 19 kwietnia 1991 r. o izbach
aptekarskich, i posiada co najmniej trzyletni staż pracy w Inspekcji
Farmaceutycznej, w aptekach lub w podmiotach prowadzących obrót hurtowy
produktami leczniczymi.”;
34)   po art. 114 dodaje się art. 114a w
brzmieniu:
„Art. 114a. 1. Główny Inspektor
Farmaceutyczny, zastępca Głównego Inspektora Farmaceutycznego, wojewódzki
inspektor farmaceutyczny, zastępca wojewódzkiego inspektora farmaceutycznego,
inspektorzy farmaceutyczni, inspektorzy do spraw wytwarzania Głównego
Inspektoratu Farmaceutycznego, inspektorzy do spraw obrotu hurtowego Głównego
Inspektoratu Farmaceutycznego oraz osoby wykonujące w Głównym
Inspektoracie Farmaceutycznym lub wojewódzkim inspektoracie farmaceutycznym
czynności związane z nadzorem nad produktami leczniczymi, substancjami czynnymi
lub substancjami pomocniczymi nie mogą:
1)     być członkami
organów spółek handlowych lub pełnomocnikami przedsiębiorców, którzy:
a)    
prowadzą działalność gospodarczą w zakresie wytwarzania lub importu produktu
leczniczego, wytwarzania produktu leczniczego terapii zaawansowanej – wyjątku
szpitalnego, wytwarzania, importu lub dystrybucji substancji czynnej,
prowadzenia punktu aptecznego, apteki ogólnodostępnej, apteki szpitalnej lub
hurtowni farmaceutycznej, pośrednictwa w obrocie produktami leczniczymi albo
wystąpili z wnioskiem o wpis do odpowiedniego rejestru, wydanie zezwolenia albo
zgody w zakresie prowadzenia takiej działalności,
b)    
prowadzą badanie kliniczne produktu leczniczego albo wystąpili z wnioskiem o
rozpoczęcie takiego badania, uzyskali pozwolenie na dopuszczenie do obrotu
produktu leczniczego albo wystąpili z wnioskiem o wydanie takiego pozwolenia,
c)     są
wytwórcami wyrobów medycznych lub ich autoryzowanymi przedstawicielami;
2)     być wspólnikami
lub partnerami spółki handlowej lub stroną umowy spółki cywilnej prowadzącej
działalność, o której mowa w pkt 1;
3)     być członkami
organów spółdzielni lub członkami organów organizacji pozarządowych, o których
mowa w art. 3 ust. 2 ustawy z dnia 24 kwietnia 2003 r. o działalności pożytku
publicznego i o wolontariacie (Dz. U. z 2018 r. poz. 450, 650 i 723), oraz
podmiotów wymienionych w art. 3 ust. 3 tej ustawy prowadzących działalność, o której
mowa w pkt 1;
4)     posiadać akcji
lub udziałów w spółkach handlowych prowadzących działalność, o której mowa
w pkt 1, oraz udziałów w spółdzielniach prowadzących działalność, o której mowa
w pkt 1;
5)     posiadać
jednostek uczestnictwa w funduszach inwestycyjnych inwestujących wyłącznie w
sektor farmaceutyczny posiadających akcje lub udziały w spółkach handlowych
wykonujących działalność, o której mowa w pkt 1;
6)     prowadzić
działalności gospodarczej, o której mowa w pkt 1;
7)     wykonywać zajęcia
zarobkowego na podstawie umowy o pracę, umowy zlecenia, umowy o dzieło lub
innej umowy o podobnym charakterze zawartej z podmiotami, o których mowa w pkt
1–5;
8)     pełnić funkcji
w organach, o których mowa w art. 24 pkt 2, 4 i 5 oraz art. 34 pkt 2, 4 i 5
ustawy z dnia 19 kwietnia 1991 r. o izbach aptekarskich.
2. Osoby, o których mowa w ust. 1, oraz
biegli i eksperci, o których mowa w art. 122d ust. 2, składają
oświadczenie dotyczące okoliczności określonych w ust. 1, zwane dalej
„oświadczeniem o braku konfliktu interesów”.
3. Oświadczenie o braku konfliktu
interesów oraz informacje, o których mowa w ust. 6, są składane pod
rygorem odpowiedzialności karnej za składanie fałszywych oświadczeń na
podstawie art. 233 § 6 ustawy z dnia 6 czerwca 1997 r. – Kodeks karny.
Składający oświadczenie o braku konfliktu interesów i informacje, o których
mowa w ust. 6, jest obowiązany do zawarcia w nich klauzuli następującej
treści: „Jestem świadomy odpowiedzialności karnej za złożenie fałszywego
oświadczenia.”. Klauzula ta zastępuje pouczenie organu o odpowiedzialności
karnej za składanie fałszywych oświadczeń.
4. Oświadczenie o braku konfliktu
interesów składają:
1)     ministrowi
właściwemu do spraw zdrowia – Główny Inspektor Farmaceutyczny;
2)     Głównemu
Inspektorowi Farmaceutycznemu – zastępca Głównego Inspektora Farmaceutycznego,
wojewódzki inspektor farmaceutyczny, inspektorzy do spraw wytwarzania Głównego
Inspektoratu Farmaceutycznego, inspektorzy do spraw obrotu hurtowego Głównego
Inspektoratu Farmaceutycznego, osoby wykonujące czynności związane z nadzorem
nad produktami leczniczymi, substancjami czynnymi lub substancjami pomocniczymi
w Głównym Inspektoracie Farmaceutycznym oraz biegli i eksperci, o których mowa
w art. 122d ust. 2, działający z upoważnienia Głównego Inspektora
Farmaceutycznego;
3)     wojewódzkiemu
inspektorowi farmaceutycznemu – zastępca wojewódzkiego inspektora
farmaceutycznego, inspektorzy farmaceutyczni oraz osoby wykonujące czynności
związane z nadzorem nad produktami leczniczymi w wojewódzkim inspektoracie
farmaceutycznym oraz biegli i eksperci, o których mowa w art. 122d ust. 2,
działający z upoważnienia wojewódzkiego inspektora farmaceutycznego.
5. Oświadczenie o braku konfliktu
interesów zawiera:
1)     imię i nazwisko
osoby składającej oświadczenie;
2)     informację
dotyczącą okoliczności, o których mowa w ust. 1.
6. Osoby, o których mowa w ust. 1, oraz
biegli i eksperci, o których mowa w art. 122d ust. 2, wraz z
oświadczeniem o braku konfliktu interesów podają:
1)     znane im
informacje, czy ich małżonkowie, krewni i powinowaci do drugiego stopnia, osoby
związane z nimi z tytułu przysposobienia, opieki lub kurateli oraz osoby
pozostające z nimi we wspólnym pożyciu spełniają kryteria, o których mowa w
ust. 1;
2)     informacje o
umowach o pracę i umowach cywilnoprawnych zawartych z podmiotem, który
według ich wiedzy prowadzi działalność gospodarczą, o której mowa w ust. 1 pkt
1, albo wystąpił z wnioskiem o wpis w odpowiednim rejestrze, wydanie
zezwolenia, pozwolenia albo zgody w zakresie prowadzenia takiej działalności w
okresie poprzedzającym zatrudnienie lub zawarcie umowy z Głównym
Inspektoratem Farmaceutycznym lub wojewódzkim inspektoratem farmaceutycznym,
określając strony i wskazując, czy zakres zadań obejmował wykonywanie czynności
zarządczych lub związanych z rozwojem produktu.
7. Oświadczenie o braku konfliktu
interesów oraz informacje, o których mowa w ust. 6, składa się:
1)     przed zawarciem
umowy o pracę, zmianą stanowiska pracy lub zawarciem umowy cywilnoprawnej;
2)     corocznie do
dnia 15 stycznia według stanu na dzień 31 grudnia roku poprzedniego, przy czym
informacje, o których mowa w ust. 6 pkt 2, podaje się jednorazowo przed
objęciem stanowiska lub zawarciem umowy;
3)     w terminie 14
dni od dnia powzięcia informacji o okolicznościach, o których mowa w ust. 1 i
ust. 6 pkt 1.
8. Naruszenie obowiązków, o których mowa w
ust. 1–3, 5 i 6, stanowi podstawę do odmowy nawiązania stosunku pracy,
rozwiązania stosunku pracy bez wypowiedzenia z winy pracownika, odmowy
zawarcia lub wypowiedzenia umowy zlecenia, umowy o dzieło lub innej umowy
o podobnym charakterze, odwołania ze stanowiska Głównego Inspektora
Farmaceutycznego, zastępcy Głównego Inspektora Farmaceutycznego, wojewódzkiego
inspektora farmaceutycznego i zastępcy wojewódzkiego inspektora
farmaceutycznego.
9. Oświadczenia o braku konfliktu
interesów składane przez biegłych i ekspertów, o których mowa w art. 122d ust.
2, podlegają ocenie właściwego organu, o którym mowa w ust. 4 pkt 2 lub 3, pod
względem możliwości wystąpienia w trakcie planowanej kontroli albo inspekcji
okoliczności wymienionych w ust. 1. W przypadku stwierdzenia konfliktu
interesów biegły lub ekspert nie uczestniczy w przeprowadzaniu kontroli albo
inspekcji.
10. Informacje, o których mowa w ust. 6,
podlegają ocenie właściwego organu, o którym mowa w ust. 4, pod względem
wystąpienia w postępowaniu administracyjnym, kontroli lub inspekcji, w których
uczestniczy osoba składająca informacje, okoliczności wymienionych w ust. 1. W
przypadku stwierdzenia konfliktu interesów osoba składająca informacje, o
których mowa w ust. 6, podlega wyłączeniu z postępowania albo nie
uczestniczy w przeprowadzaniu kontroli albo inspekcji.
11. W Biuletynie Informacji Publicznej
Głównego Inspektora Farmaceutycznego zamieszcza się na formularzu dane
pochodzące z oświadczenia o braku konfliktu interesów i informacji, o których
mowa w ust. 6, obejmujące:
1)     imię i nazwisko
osoby, która złożyła oświadczenie o braku konfliktu interesów;
2)     nazwę podmiotu,
który prowadzi działalność gospodarczą, o której mowa w ust. 1 pkt 1, albo
wystąpił z wnioskiem o wpis w odpowiednim rejestrze, wydanie zezwolenia,
pozwolenia albo zgody w zakresie prowadzenia takiej działalności i jest
powiązany z osobą, która złożyła oświadczenie o braku konfliktu interesów, w
zakresie określonym w ust. 1, w tym z uwagi na informacje, o których mowa
w ust. 6 pkt 1.
12. Minister właściwy do spraw zdrowia
określi, w drodze rozporządzenia, wzory:
1)     oświadczenia o
braku konfliktu interesów i zgłoszenia informacji, o których mowa w ust. 6,
2)     formularza do
publikacji danych, o których mowa w ust. 11, w Biuletynie Informacji Publicznej
Głównego Inspektora Farmaceutycznego
– biorąc pod uwagę potrzebę
zarządzania konfliktem interesów i zakres informacji, o których mowa w
ust. 5 i 6.”;
35)   art. 125 otrzymuje brzmienie:
„Art. 125. 1. Kto bez wymaganego
zezwolenia podejmuje lub wykonuje działalność gospodarczą w zakresie
wytwarzania lub importu produktu leczniczego,
podlega
grzywnie, karze ograniczenia wolności albo pozbawienia wolności
do lat 2.
2. Tej samej karze podlega, kto podejmuje
lub wykonuje działalność gospodarczą w zakresie:
1)     wytwarzania
produktu leczniczego terapii zaawansowanej – wyjątku szpitalnego bez wymaganej
zgody;
2)     obrotu
produktami leczniczymi bez wymaganego zezwolenia.”.
Art. 2.
W
ustawie z dnia 22 sierpnia 1997 r. o publicznej służbie krwi (Dz. U. z 2017 r.
poz. 1371) do tytułu ustawy dodaje się odnośnik nr 1 w brzmieniu: 
„1)
Niniejsza ustawa w zakresie swojej regulacji wdraża:
1)
dyrektywę 2002/98/WE Parlamentu Europejskiego i Rady z dnia 27 stycznia 2003 r.
ustanawiającą normy jakości i bezpiecznego pobierania, badania, preparatyki,
przechowywania, wydawania krwi ludzkiej i składników krwi oraz zmieniającą
dyrektywę 2001/83/WE (Dz. Urz. UE L 33 z 08.02.2003, str. 30 – Dz. Urz. UE
Polskie wydanie specjalne, rozdz. 15, t. 7, str. 346, Dz. Urz. UE L 230 z
04.08.2006, str. 12, Dz. Urz. UE L 188 z 18.07.2009, str. 14 oraz Dz. Urz. UE L
98 z 15.04.2015, str. 11);
2)
dyrektywę Komisji 2004/33/WE z dnia 22 marca 2004 r. wykonującą dyrektywę
2002/98/WE Parlamentu Europejskiego i Rady w zakresie niektórych wymagań
technicznych dotyczących krwi i składników krwi (Dz. Urz. UE L 91 z 30.03.2004,
str. 25 – Dz. Urz. UE Polskie wydanie specjalne, rozdz. 15, t. 8, str. 272, Dz.
Urz. UE L 288 z 04.11.2009, str. 7, Dz. Urz. UE L 97 z 12.04.2011, str. 28 oraz
Dz. Urz. UE L 366 z 20.12.2014, str. 81);
3)
dyrektywę Komisji 2005/61/WE z dnia 30 września 2005 r. wykonującą dyrektywę
2002/98/WE Parlamentu Europejskiego i Rady w zakresie wymogów dotyczących
śledzenia losów krwi oraz powiadamiania o poważnych, niepożądanych reakcjach i
zdarzeniach (Dz. Urz. UE L 256 z 01.10.2005, str. 32); 
4)
dyrektywę Komisji 2005/62/WE z dnia 30 września 2005 r. wykonującą dyrektywę
2002/98/WE Parlamentu Europejskiego i Rady w zakresie norm i specyfikacji
wspólnotowych odnoszących się do systemu jakości obowiązującego w placówkach
służby krwi (Dz. Urz. UE L 256 z 01.10.2005, str. 41 oraz Dz. Urz. UE L 199 z
26.07.2016, str. 14).”.
Art. 3.
W
ustawie z dnia 18 marca 2011 r. o Urzędzie Rejestracji Produktów Leczniczych,
Wyrobów Medycznych i Produktów Biobójczych (Dz. U. z 2016 r. poz.1718)
wprowadza się następujące zmiany:
1)     w odnośniku nr 1 do tytułu
ustawy w pkt 6 kropkę zastępuje się średnikiem i dodaje się pkt 7 i 8 w
brzmieniu:
„7)  rozporządzenia
Parlamentu Europejskiego i Rady (UE) 2017/745 z dnia 5 kwietnia 2017 r. w
sprawie wyrobów medycznych, zmiany dyrektywy 2001/83/WE, rozporządzenia (WE) nr
178/2002 i rozporządzenia (WE) nr 1223/2009 oraz uchylenia dyrektyw Rady
90/385/EWG i 93/42/EWG (Dz. Urz. UE L 117 z 05.05.2017, str. 1);
8)   rozporządzenia
Parlamentu Europejskiego i Rady (UE) 2017/746 z dnia 5 kwietnia 2017 r. w
sprawie wyrobów medycznych do diagnostyki in vitro oraz uchylenia dyrektywy
98/79/WE i decyzji Komisji 2010/227/UE (Dz. Urz. UE L 117 z 05.05.2017, str.
176).”;
2)     w art. 2:
a)     w ust. 1 w pkt 4 kropkę
zastępuje się średnikiem i dodaje się pkt 5–7 w brzmieniu:
„5)    wyrobami medycznymi w zakresie
rozporządzenia Parlamentu Europejskiego i Rady (UE) 2017/745 z dnia 5 kwietnia
2017 r. w sprawie wyrobów medycznych, zmiany dyrektywy 2001/83/WE,
rozporządzenia (WE) nr 178/2002 i rozporządzenia (WE) nr 1223/2009 oraz
uchylenia dyrektyw Rady 90/385/EWG i 93/42/EWG (Dz. Urz. UE L 117 z 05.05.2017,
str. 1), zwanego dalej „rozporządzeniem 2017/745”;
6)     wyrobami medycznymi
do diagnostyki in vitro w zakresie rozporządzenia Parlamentu Europejskiego i
Rady (UE) 2017/746 z dnia 5 kwietnia 2017 r. w sprawie wyrobów medycznych do
diagnostyki in vitro oraz uchylenia dyrektywy 98/79/WE i decyzji Komisji
2010/227/UE (Dz. Urz. UE L 117 z 05.05.2017, str. 176), zwanego dalej
„rozporządzeniem 2017/746”;
7)     notyfikacją, zgodnie
z art. 42 ust. 2, 5 i 8 rozporządzenia 2017/745 oraz zgodnie z art. 38 ust. 2,
5 i 8 rozporządzenia 2017/746.”,
b)     po ust. 1 dodaje się ust. 1a w
brzmieniu:
„1a. Prezes Urzędu jest centralnym organem
administracji rządowej, który jest wyznaczony jako:
1)     organ odpowiedzialny
za wdrażanie rozporządzenia 2017/745 i rozporządzenia 2017/746, o którym mowa w
art. 101 rozporządzenia 2017/745 oraz w art. 96 rozporządzenia 2017/746;
2)     organ odpowiedzialny
za jednostki notyfikowane, o którym mowa w art. 35 ust. 1 rozporządzenia 2017/745
oraz w art. 31 ust. 1 rozporządzenia 2017/746.”;
3)     w art. 4 w ust. 1 po pkt 3
dodaje się pkt 3a w brzmieniu:
„3a) powoływanie ekspertów, o których mowa
w art. 40 rozporządzenia 2017/745 i w art. 36 rozporządzenia 2017/746;”.
Art. 4.
W
ustawie z dnia 15 kwietnia 2011 r. o działalności leczniczej (Dz. U. z 2018 r.
poz. 160, 138 i 650) wprowadza się następujące zmiany:
1)     w art. 100 ust. 2 otrzymuje
brzmienie:
„2. Wraz z wnioskiem wnioskodawca składa
oświadczenie następującej treści: „Świadomy odpowiedzialności karnej za
złożenie fałszywego oświadczenia wynikającej z art. 233 § 6 ustawy z dnia 6
czerwca 1997 r. – Kodeks karny oświadczam, że:
1)     dane zawarte we
wniosku o wpis do rejestru podmiotów wykonujących działalność leczniczą są
kompletne i zgodne z prawdą;
2)     znane mi są i
spełniam warunki wykonywania działalności leczniczej w zakresie objętym
składanym wnioskiem określone w ustawie z dnia 15 kwietnia 2011 r.
o działalności leczniczej;
3)     nie prowadzę
hurtowni farmaceutycznej, hurtowni farmaceutycznej produktów leczniczych
weterynaryjnych, apteki ogólnodostępnej ani punktu aptecznego, a także nie
wystąpiłem z wnioskiem o wydanie zezwolenia na ich prowadzenie;
4)     nie zajmuję się
pośrednictwem w obrocie produktami leczniczymi ani nie wystąpiłem z wnioskiem o
wpis do rejestru, o którym mowa w art. 73a ust. 3 ustawy z dnia 6 września 2001
r. – Prawo farmaceutyczne.”.”;
2)     w art. 108 w ust. 1 w pkt 3
kropkę zastępuje się średnikiem i dodaje się pkt 4 w brzmieniu:
„4)    wnioskodawca:
a)    
prowadzi hurtownię farmaceutyczną lub hurtownię farmaceutyczną produktów
leczniczych weterynaryjnych albo wystąpił z wnioskiem o wydanie zezwolenia
na jej prowadzenie,
b)    
prowadzi aptekę ogólnodostępną albo wystąpił z wnioskiem o wydanie zezwolenia
na jej prowadzenie,
c)    
prowadzi punkt apteczny albo wystąpił z wnioskiem o wydanie zezwolenia na jego
prowadzenie,
d)    
zajmuje się pośrednictwem w obrocie produktami leczniczymi albo wystąpił
z wnioskiem o wpis do rejestru, o którym mowa w art. 73a ust. 3 ustawy
z dnia 6 września 2001 r. – Prawo farmaceutyczne (Dz. U. z 2017 r. poz.
2211 oraz z 2018 r. poz. 650, 697 i 1039).”;
3)     w art. 111a w ust. 1 skreśla się
wyrazy „(Dz. U. z 2017 r. poz. 2211)”.
Art. 5. W
ustawie z dnia 19 grudnia 2014 r. o zmianie ustawy – Prawo farmaceutyczne oraz
niektórych innych ustaw (Dz. U. z 2015 r. poz. 28) wprowadza się następujące
zmiany:
1)     w art. 1 w pkt 17 uchyla się
lit. c;
2)     w art. 8 w pkt 1 skreśla się
wyrazy „art. 1 pkt 17 lit. c,”.
Art. 6. Do
postępowań w sprawie wydania zgody na podjęcie wytwarzania produktów
leczniczych terapii zaawansowanej, o której mowa w art. 38a ust. 1 ustawy
zmienianej w art. 1, w brzmieniu dotychczasowym, wszczętych i
niezakończonych przed dniem wejścia w życie niniejszej ustawy, stosuje się
przepisy dotychczasowe.
Art. 7. 1.
Główny Inspektor Farmaceutyczny w terminie 12 miesięcy od dnia wejścia
w życie niniejszej ustawy wzywa posiadaczy zgód, o których mowa w art. 38a
ust. 1 ustawy zmienianej w art. 1, w brzmieniu dotychczasowym, do uzupełnienia
danych niezbędnych do wydania zgody na wytwarzanie produktu leczniczego
terapii zaawansowanej – wyjątku szpitalnego na podstawie art. 38a ust. 1 ustawy
zmienianej w art. 1, w brzmieniu nadanym niniejszą ustawą, określając termin na
uzupełnienie danych nie dłuższy niż 60 dni i zakres tego uzupełnienia.
2. Jeżeli dane, o których mowa w ust. 1:
1)     zostaną uzupełnione w terminie i
w zakresie określonych w wezwaniu, o którym mowa w ust. 1, Główny Inspektor
Farmaceutyczny wydaje niezwłocznie nieodpłatnie zgodę na wytwarzanie produktu
leczniczego terapii zaawansowanej – wyjątku szpitalnego;
2)     nie zostaną uzupełnione w
terminie i w zakresie określonych w wezwaniu, o którym mowa w ust. 1, albo
zostaną uzupełnione po tym terminie, zgoda wygasa z mocy prawa z upływem
ostatniego dnia tego terminu.
Art. 8. 1.
Osoba niespełniająca wymagań określonych w art. 48 ust. 1 i 2 ustawy zmienianej
w art. 1, w brzmieniu nadanym niniejszą ustawą, może być nadal zatrudniona
na stanowisku Osoby Wykwalifikowanej w rozumieniu art. 2 pkt 21c ustawy
zmienianej w art. 1, w brzmieniu nadanym niniejszą ustawą, jednak nie
dłużej niż przez 6 lat od dnia wejścia w życie niniejszej ustawy.
2. W okresie 2 lat od dnia wejścia w życie
niniejszej ustawy na stanowisku Osoby Wykwalifikowanej w rozumieniu art. 2 pkt
21c ustawy zmienianej w art. 1, w brzmieniu nadanym niniejszą ustawą, można
zatrudnić osobę, która spełnia łącznie następujące wymagania:
1)     posiada udowodnioną znajomość
języka polskiego;
2)     w wyniku ukończenia studiów
związanych z kształceniem w zakresie: analityki medycznej, biologii,
biotechnologii, chemii, farmacji, medycyny lub weterynarii uzyskała tytuł
magistra, magistra inżyniera, lekarza lub równorzędny;
3)     posiada co najmniej dwuletni
staż pracy u posiadacza zezwolenia na wytwarzanie lub import produktów
leczniczych, obejmujący analizę jakościową i ilościową produktów leczniczych i
substancji czynnych oraz badania i czynności kontrolne niezbędne do oceny
jakości produktów leczniczych i warunków wytwarzania.
3. W przypadku gdy osoby, o których mowa w ust.
1 i 2, nie dostosowały się do wymagań określonych w art. 48 ust. 1 i 2 ustawy
zmienianej w art. 1, w brzmieniu nadanym niniejszą ustawą, serie produktu
leczniczego zwolnione przez te osoby do obrotu po upływie 6 lat od dnia wejścia
w życie niniejszej ustawy, podlegają wycofaniu z obrotu.
Art. 9. 1.
Oświadczenie o braku konfliktu interesów, o którym mowa w art. 114a ust. 2
ustawy zmienianej w art. 1, zwane dalej „oświadczeniem o braku konfliktu
interesów”, i informacje, o których mowa w art. 114a ust. 6 ustawy
zmienianej w art. 1, składa się po raz pierwszy w terminie miesiąca od dnia
wejścia w życie niniejszej ustawy.
2. Osoby, które złożyły pierwsze oświadczenie o
braku konfliktu interesów i informacje, o których mowa w art. 114a ust. 6
ustawy zmienianej w art. 1, dostosują się do przepisów, o których mowa w
art. 114a ust. 1 ustawy zmienianej w art. 1, w terminie 6 miesięcy od dnia
wejścia w życie niniejszej ustawy.
3. Osoby, o których mowa w ust. 2, w terminie
14 dni od dnia dostosowania się do przepisów, o których mowa w art. 114a ust. 1
ustawy zmienianej w art. 1, ponownie składają oświadczenie o braku konfliktu
interesów i informacje, o których mowa w art. 114a ust. 6 ustawy zmienianej w
art. 1. W przypadku osób, które nie dostosowały się do przepisów,
o których mowa w art. 114a ust. 1 ustawy zmienianej w art. 1, termin na
ponowne złożenie oświadczenia o braku konfliktu interesów i informacji, o
których mowa w art. 114a ust. 6 ustawy zmienianej w art. 1, wynosi 6 miesięcy
od dnia wejścia w życie niniejszej ustawy.
4. W przypadku niewykonania obowiązków, o
których mowa w ust. 1–3, stosuje się przepis art. 114a ust. 8 ustawy
zmienianej w art. 1.
5. W Biuletynie Informacji Publicznej Głównego
Inspektora Farmaceutycznego zamieszcza się na formularzu dane pochodzące z
oświadczenia o braku konfliktu interesów i informacji, o których mowa w
art. 114a ust. 6 pkt 1 ustawy zmienianej w art. 1. Przepisy art. 114a ust.
11 ustawy zmienianej w art. 1 stosuje się.
Art. 10.
1.
Do postępowań w sprawie udzielenia zezwolenia na prowadzenie hurtowni
farmaceutycznej, hurtowni farmaceutycznej produktów leczniczych
weterynaryjnych, apteki ogólnodostępnej lub punktu aptecznego oraz postępowań w
sprawie wpisu do Krajowego Rejestru Pośredników w Obrocie Produktami
Leczniczymi, wszczętych i niezakończonych przed dniem wejścia w życie
niniejszej ustawy, stosuje się przepisy ustawy zmienianej w art. 1, w
brzmieniu nadanym niniejszą ustawą.
2. Do postępowań w sprawie wpisu do rejestru, o
którym mowa w art. 100 ust. 1 ustawy zmienianej w art. 4, wszczętych i
niezakończonych przed dniem wejścia w życie niniejszej ustawy, stosuje się
przepisy ustawy zmienianej w art. 4, w brzmieniu nadanym niniejszą ustawą.
3. Organ prowadzący postępowanie w terminie 14
dni od dnia wejścia w życie niniejszej ustawy wzywa podmiot, który wystąpił z
wnioskiem o wydanie zezwolenia albo wpis do Krajowego Rejestru Pośredników w
Obrocie Produktami Leczniczymi lub rejestru, o którym mowa w art. 100 ust. 1
ustawy zmienianej w art. 4, do jego uzupełnienia zgodnie z przepisami
odpowiednio ustawy zmienianej w art. 1 lub art. 4, w brzmieniu nadanym
niniejszą ustawą.
Art. 11. 1.
Przedsiębiorcy, którzy w dniu wejścia w życie niniejszej ustawy posiadają
zezwolenie na prowadzenie hurtowni farmaceutycznej, hurtowni farmaceutycznej
produktów leczniczych weterynaryjnych, apteki ogólnodostępnej lub punktu
aptecznego, lub są wpisani do Krajowego Rejestru Pośredników w Obrocie
Produktami Leczniczymi oraz są jednocześnie wpisani do rejestru, o którym mowa
w art. 100 ust. 1 ustawy zmienianej w art. 4, są obowiązani, w
terminie 12 miesięcy od dnia wejścia w życie niniejszej ustawy:
1)     poinformować organ wydający
zezwolenie lub dokonujący wpisu do Krajowego Rejestru Pośredników w Obrocie
Produktami Leczniczymi o rezygnacji z prowadzonej działalności objętej
zezwoleniem lub wpisem do rejestru albo
2)     wystąpić z wnioskiem o
wykreślenie z rejestru, o którym mowa w art. 100 ust. 1 ustawy zmienianej w
art. 4.
2. W przypadku niepodjęcia czynności, o których
mowa w ust. 1, zezwolenie na prowadzenie hurtowni farmaceutycznej, hurtowni
farmaceutycznej produktów leczniczych weterynaryjnych, apteki ogólnodostępnej
lub punktu aptecznego wygasa, a podmiot wpisany do Krajowego Rejestru
Pośredników w Obrocie Produktami Leczniczymi podlega wykreśleniu z tego
rejestru z dniem upływu terminu określonego w ust. 1.
Art. 12. 1.
Przedsiębiorcy, którzy w dniu wejścia w życie niniejszej ustawy posiadają
zezwolenie na prowadzenie hurtowni farmaceutycznej produktów leczniczych
weterynaryjnych oraz są jednocześnie wpisani do Krajowego Rejestru Pośredników
w Obrocie Produktami Leczniczymi są obowiązani, w terminie 12 miesięcy od
dnia wejścia w życie niniejszej ustawy poinformować organ wydający zezwolenie
lub dokonujący wpisu o rezygnacji z prowadzonej działalności objętej
zezwoleniem lub wpisem do rejestru.
2. W przypadku niepodjęcia czynności, o których
mowa w ust. 1, zezwolenie na prowadzenie hurtowni farmaceutycznej produktów
leczniczych weterynaryjnych wygasa.
Art. 13.
Przepisy wykonawcze wydane na podstawie art. 38a ust. 6 ustawy zmienianej w
art. 1, w brzmieniu dotychczasowym, zachowują moc do dnia wejścia w życie
przepisów wykonawczych wydanych na podstawie art. 38a ust. 16 ustawy zmienianej
w art. 1, w brzmieniu nadanym niniejszą ustawą, nie dłużej jednak niż
przez 12 miesięcy od dnia wejścia w życie niniejszej ustawy.
Art. 14. Do
dnia 30 września 2018 r. informacje, o których mowa w art. 95a ust. 1 i 3
ustawy zmienianej w art. 1, przekazuje się w postaci papierowej albo
elektronicznej.
Art. 15.
Do
dnia 30 września 2018 r. informacje, o których mowa w art. 36z ust. 2,
art. 78 ust. 1 pkt 6a oraz art. 95 ust. 1b ustawy zmienianej w art. 1,
przedstawia się na żądanie ministra właściwego do spraw zdrowia lub organów
Państwowej Inspekcji Farmaceutycznej w terminie 2 dni roboczych od momentu
otrzymania żądania organu, w zakresie w nim określonym.
Art. 16.
Do
dnia 30 września 2018 r. informacji, o których mowa w art. 36z ust. 2,
art. 78 ust. 1 pkt 6a, art. 95 ust. 1b oraz art. 95a ust. 1 i 3 ustawy
zmienianej w art. 1, nie przekazuje się za pośrednictwem Zintegrowanego Systemu
Monitorowania Obrotu Produktami Leczniczymi.
Art. 17.
Do
dnia 30 września 2018 r. postępowań prowadzonych na podstawie przepisów art.
127c ust. 1, ust. 3 pkt 1 w zakresie art. 36z ust. 2 oraz ust. 3 pkt 3–5 w
zakresie art. 95 ust. 1b ustawy zmienianej w art. 1 nie wszczyna się, a
wszczęte umarza.
Art. 18. Ustawa
wchodzi w życie po upływie 14 dni od dnia ogłoszenia, z wyjątkiem:
1)     art. 14–17, które wchodzą w
życie z dniem ogłoszenia, z mocą od dnia 1 stycznia 2017 r.;
2)     art. 1 pkt 3 i 4, które wchodzą
w życie po upływie 3 miesięcy od dnia ogłoszenia;
3)     art. 1 pkt 13 w zakresie art. 48
ust. 5, pkt 14 oraz art. 5, które wchodzą w życie z dniem 9 lutego 2019 r.
 
 
 
 
                                                                                             
MARSZAŁEK SEJMU
 
 
 
                                                                                              
/ – / Marek Kuchciński
 
 
 







[1])   
Niniejsza ustawa w zakresie swojej regulacji wdraża: 
1)   dyrektywę 2001/83/WE Parlamentu
Europejskiego i Rady z dnia 6 listopada 2001 r. w sprawie wspólnotowego kodeksu
odnoszącego się do produktów leczniczych stosowanych u ludzi (Dz. Urz. WE L 311
z 28.11.2001, str. 67 – Dz. Urz. UE Polskie wydanie specjalne rozdz. 13, t. 27,
str. 69, Dz. Urz. UE L 33 z 08.02.2003, str. 30 – Dz. Urz. UE Polskie wydanie
specjalne rozdz. 15, t. 7, str. 346, Dz. Urz. UE L 159 z 27.06.2003, str. 46 –
Dz. Urz. UE Polskie wydanie specjalne rozdz. 13, t. 31, str. 253, Dz. Urz. UE L
136 z 30.04.2004, str. 34 – Dz. Urz. UE Polskie wydanie specjalne rozdz. 13, t.
34, str. 262, Dz. Urz. UE L 136 z 30.04.2004, str. 85 – Dz. Urz. UE Polskie
wydanie specjalne rozdz. 13, t. 34, str. 313, Dz. Urz. UE L 230 z
24.08.2006, str. 12, Dz. Urz. UE L 378 z 27.12.2006, str. 1, Dz. Urz. UE
L 324 z 10.12.2007, str. 121, Dz. Urz. UE L 81 z 20.03.2008, str. 51, Dz.
Urz. UE L 87 z 31.03.2009, str. 174, Dz. Urz. UE L 168 z 30.06.2009, str.
33, Dz. Urz. UE L 242 z 15.09.2009, str. 3, Dz. Urz. UE L 348
z 31.12.2010, str. 74, Dz. Urz. UE L 174 z 01.07.2011, str. 74, Dz. Urz.
UE L 131 z 22.05.2012, str. 11, Dz. Urz. UE L 276 z 21.10.2011, str. 63,
Dz. Urz. UE L 299 z 27.10.2012, str. 1 oraz Dz. Urz. UE L 117 z 05.05.2017,
str. 1); 
2)   dyrektywę Komisji 2003/94/WE z dnia 8
października 2003 r. ustanawiającą zasady i wytyczne dobrej praktyki
wytwarzania w odniesieniu do produktów leczniczych stosowanych u ludzi oraz produktów
leczniczych stosowanych u ludzi, znajdujących się w fazie badań (Dz. Urz. UE L
262 z 14.10.2003, str. 22 – Dz. Urz. UE Polskie wydanie specjalne rozdz.
13, t. 32, str. 424 oraz Dz. Urz. UE L 238 z 16.09.2017, str. 44);
3) dyrektywę Komisji (UE) 2017/1572 z dnia 15 września 2017
r. uzupełniającą dyrektywę 2001/83/WE Parlamentu Europejskiego i Rady w
odniesieniu do zasad i wytycznych dobrej praktyki wytwarzania produktów
leczniczych stosowanych u ludzi (Dz. Urz. UE L 238 z 16.09.2017, str. 44).


[2])   
Niniejszą ustawą zmienia się ustawy: ustawę z dnia 22 sierpnia 1997 r. o
publicznej służbie krwi, ustawę z dnia 18 marca 2011 r. o Urzędzie Rejestracji
Produktów Leczniczych, Wyrobów Medycznych i Produktów Biobójczych, ustawę z
dnia 15 kwietnia 2011 r. o działalności leczniczej  oraz ustawę z dnia 19
grudnia 2014 r. o zmianie ustawy – Prawo farmaceutyczne oraz niektórych innych
ustaw.


[3])   
Zmiany wymienionego rozporządzenia zostały ogłoszone w Dz. Urz. UE L 87 z
31.03.2009, str. 174 oraz Dz. Urz. UE L 348 z 31.12.2010, str. 1.
