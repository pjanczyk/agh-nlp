


Tekst
ustawy przyjęty przez Senat bez poprawek
 
 
USTAWA
z dnia 27 października 2017
r.
o
Ogólnopolskiej Sieci Edukacyjnej
Rozdział 1
Przepisy
ogólne
Art. 1.
Ustawa
określa cele i źródła finansowania Ogólnopolskiej Sieci Edukacyjnej, zwanej
dalej „OSE”, operatora OSE oraz jego zadania.
Art. 2.
OSE
jest publiczną siecią telekomunikacyjną służącą świadczeniu publicznie
dostępnych usług telekomunikacyjnych szkole w rozumieniu art. 2 pkt 2
ustawy z dnia 14 grudnia 2016 r. – Prawo oświatowe (Dz. U. z 2017 r. poz. 59 i
949), z wyjątkiem szkół dla dorosłych, zwanej dalej „szkołą”.
Art. 3. OSE działa w celu:
1)        umożliwienia szkole szerokopasmowego dostępu do
Internetu;
2)        podnoszenia poziomu kompetencji cyfrowych
uczniów, zgodnie z przepisami wydanymi na podstawie art. 47 ust. 1 pkt 1 ustawy
z dnia 14 grudnia 2016 r. – Prawo oświatowe, i nauczycieli w ramach
doskonalenia zawodowego nauczycieli;
3)        umożliwienia wspomagania procesu kształcenia w
szkole.
Rozdział 2
Zadania
operatora OSE
Art. 4.
Operatorem
OSE jest Naukowa i Akademicka Sieć Komputerowa – Państwowy Instytut Badawczy.
Art. 5. Do zadań operatora OSE
należy:
1)        przygotowanie OSE w sposób umożliwiający
świadczenie z jej wykorzystaniem usług, o których mowa w pkt 2, 3 i 5, jej
eksploatację, utrzymanie, usuwanie awarii, modernizację oraz nadzór nad jej
funkcjonowaniem;
2)        świadczenie szkole usługi szerokopasmowego
dostępu do Internetu o symetrycznej przepustowości co najmniej 100 Mb/s;
3)        świadczenie szkole usług bezpieczeństwa
teleinformatycznego, obejmujących ochronę przed szkodliwym oprogramowaniem oraz
monitorowanie zagrożeń i bezpieczeństwa sieciowego;
4)        promowanie zasad bezpiecznego korzystania z
technologii cyfrowych;
5)        tworzenie i udostępnianie usług ułatwiających
użytkownikom OSE dostęp do technologii cyfrowych.
Art. 6. W przypadku gdy warunki
techniczne istniejącej infrastruktury telekomunikacyjnej nie pozwalają na
świadczenie usługi spełniającej parametry, o których mowa w art. 5 pkt 2,
minister właściwy do spraw informatyzacji, po zasięgnięciu opinii Prezesa
Urzędu Komunikacji Elektronicznej, na wniosek operatora OSE, zawierający:
1)        uzasadnienie braku możliwości świadczenia
usługi spełniającej parametry, o których mowa w art. 5 pkt 2, oraz
2)        wskazanie
maksymalnych parametrów usługi, której świadczenie jest możliwe 
– może zezwolić na świadczenie usługi
niespełniającej parametrów określonych w art. 5 pkt 2 na czas określony, nie
dłuższy niż 12 miesięcy.
Art. 7.
1.
Operator OSE sporządza i na bieżąco aktualizuje, nie rzadziej niż raz na 6
miesięcy, harmonogram wskazujący możliwy termin rozpoczęcia świadczenia usług,
o których mowa w art. 5 pkt 2 i 3 albo art. 6, uwzględniając informacje o
istniejącej i planowanej infrastrukturze telekomunikacyjnej umożliwiającej
świadczenie szkole tych usług.
2. Harmonogram udostępnia się w Biuletynie
Informacji Publicznej na stronie podmiotowej operatora OSE.
3. Organ prowadzący szkołę wskazaną w
harmonogramie albo dyrektor szkoły, za zgodą tego organu, może złożyć do
operatora OSE wniosek o świadczenie usług, o których mowa w art. 5 pkt 2 i
3 albo art. 6.
4. Operator OSE rozpoczyna świadczenie usług,
o których mowa w art. 5 pkt 2 i 3 albo art. 6, w terminie nie dłuższym niż 6
miesięcy od dnia złożenia wniosku.
5. Organ prowadzący szkołę zapewnia tej
szkole szerokopasmowy dostęp do Internetu o symetrycznej przepustowości co
najmniej 100 Mb/s, jeżeli organ ten albo dyrektor szkoły, za zgodą tego organu:
1)        nie złożył do operatora OSE wniosku w terminie
6 miesięcy od dnia wskazania szkoły w harmonogramie lub
2)        zaprzestał korzystania z usług operatora OSE, o
których mowa w art. 5 pkt 2 i 3 albo art. 6.
6. Organ prowadzący
szkołę obowiązany zapewnić szkole szerokopasmowy dostęp do Internetu o
symetrycznej przepustowości co najmniej 100 Mb/s może złożyć do ministra
właściwego do spraw informatyzacji wniosek o udzielenie zgody na świadczenie
usługi niespełniającej parametrów określonych w ust. 5, zawierający:
1)        uzasadnienie braku możliwości wykonania
obowiązku, o którym mowa w ust. 5;
2)        wskazanie przyczyn niezłożenia wniosku do
operatora OSE;
3)        wskazanie maksymalnych parametrów usługi,
której zapewnienie przez organ prowadzący szkołę jest możliwe.
7. Minister właściwy do spraw informatyzacji,
po zasięgnięciu opinii Prezesa Urzędu Komunikacji Elektronicznej, udziela, w
formie decyzji, zgody, o której mowa w ust. 6, w przypadku gdy warunki
techniczne istniejącej infrastruktury telekomunikacyjnej nie pozwalają na
wykonanie obowiązku, o którym mowa w ust. 5. W decyzji określa się czas, na
który udzielana jest zgoda, nie dłuższy niż 12 miesięcy, oraz minimalne
parametry usługi, której świadczenie zapewnia organ prowadzący szkołę.
Art. 8.
1.
W ramach wykonywania zadań, o których mowa w art. 5 pkt 1–3 i art. 6, operator
OSE wykorzystuje istniejącą infrastrukturę telekomunikacyjną, z uwzględnieniem
przedsiębiorstw będących własnością Skarbu Państwa, z zachowaniem zasady
równego traktowania i uczciwej konkurencji oraz otwartej, przejrzystej i
niedyskryminującej procedury uzyskiwania dostępu do tej infrastruktury lub
korzystania z usług transmisji danych.
2. Operator OSE może:
1)        budować infrastrukturę telekomunikacyjną
niezbędną do przygotowania OSE, jeżeli nie jest możliwe wykorzystanie istniejącej
infrastruktury telekomunikacyjnej;
2)        doprowadzić
przyłącze telekomunikacyjne do szkoły w celu świadczenia usługi, o której mowa
w art. 5 pkt 2, jeżeli:
a)       przyłącze telekomunikacyjne nie istnieje albo
b)       istniejące
przyłącze nie pozwala na świadczenie szkole usługi spełniającej parametry, o
których mowa w art. 5 pkt 2
– a doprowadzenie przyłącza pozwalającego na
świadczenie szkole usługi spełniającej parametry, o których mowa w art. 5 pkt
2, nie jest planowane w ramach inwestycji realizowanych ze środków publicznych
lub w ramach planów inwestycyjnych zgłoszonych zgodnie z przepisami wydanymi
przez ministra właściwego do spraw informatyzacji na podstawie art. 27 ust. 4
ustawy z dnia 11 lipca 2014 r. o zasadach realizacji programów w zakresie polityki
spójności finansowanych w perspektywie finansowej 2014–2020 (Dz. U. z 2017 r.
poz. 1460 i 1475).
3. Operator OSE:
1)        zapewnia w szkole infrastrukturę obejmującą co
najmniej jeden punkt dostępowy wraz z co najmniej dwudziestoczteroportowym
przełącznikiem sieciowym, służącą podłączeniu w szkole komputerów, w miejscu
wskazanym przez dyrektora szkoły, do szerokopasmowego dostępu do Internetu o
symetrycznej przepustowości co najmniej 100 Mb/s;
2)        w szkole nieposiadającej punktu dostępowego –
podłącza w szkole co najmniej jeden punkt dostępowy umożliwiający bezprzewodowe
korzystanie z szerokopasmowego dostępu do Internetu o symetrycznej
przepustowości co najmniej 100 Mb/s;
3)        w szkole posiadającej infrastrukturę o
parametrach umożliwiających korzystanie z Internetu o symetrycznej
przepustowości co najmniej 100 Mb/s – wykorzystuje istniejącą infrastrukturę do
podłączenia w szkole komputerów, w miejscu wskazanym przez dyrektora szkoły, do
szerokopasmowego dostępu do Internetu o symetrycznej przepustowości co najmniej
100 Mb/s oraz podłącza co najmniej jeden punkt dostępowy umożliwiający
bezprzewodowe korzystanie z szerokopasmowego dostępu do Internetu o
symetrycznej przepustowości co najmniej 100 Mb/s.
Art. 9.
Ustanowienie
służebności przesyłu na gruntach stanowiących własność organu prowadzącego
szkołę lub jednostki samorządu terytorialnego, na której terenie zlokalizowana
jest ta szkoła, w celu doprowadzenia przyłącza telekomunikacyjnego do tej
szkoły jest nieodpłatne w okresie świadczenia szkole usługi szerokopasmowego
dostępu do Internetu.
Rozdział 3
Finansowanie
zadań operatora OSE
Art. 10.
1. 
Wykonywanie przez operatora OSE zadań, o których mowa w art. 5 i art. 6,
finansowane jest ze środków budżetu państwa w formie dotacji celowej udzielanej
przez ministra właściwego do spraw informatyzacji lub z budżetu środków
europejskich.
2. Korzystanie przez
szkołę:
1)        z usługi szerokopasmowego dostępu do Internetu
o symetrycznej przepustowości 100 Mb/s lub usługi o niższych parametrach,
świadczonej przez operatora OSE,
2)        z usług, o których mowa w art. 5 pkt 3,
świadczonych przez operatora OSE,
3)        z usług, o których
mowa w art. 5 pkt 5
– jest nieodpłatne.
3. Operator OSE pobiera opłatę wyłącznie za
świadczenie szkole usługi szerokopasmowego dostępu do Internetu o
przepustowości przekraczającej 100 Mb/s, jeżeli organ prowadzący szkołę albo
dyrektor szkoły, za zgodą tego organu, wystąpi z wnioskiem o świadczenie
takiej usługi.
4. Opłatę ustala się w wysokości
odpowiadającej różnicy między kosztem świadczenia przez operatora OSE usługi, o
której mowa w ust. 3, a kosztem świadczenia usługi szerokopasmowego dostępu do
Internetu o symetrycznej przepustowości 100 Mb/s.
5. Operator OSE
prowadzi odrębną ewidencję przychodów i kosztów związanych:
1)        ze świadczeniem usługi, o której mowa w ust. 3;
2)        z wykonywaniem innych zadań operatora OSE.
6. Operator OSE nie osiąga zysku z tytułu
realizacji zadań określonych w ustawie.
Art. 11. Ze środków dotacji celowej,
o której mowa w art. 10 ust. 1, operator OSE w celu wykonywania zadań, o
których mowa w art. 5 i art. 6, może ponosić wydatki:
1)        na nabycie i eksploatację infrastruktury
telekomunikacyjnej, urządzeń i systemów informatycznych, wartości
niematerialnych i prawnych, przygotowanie dokumentacji oraz analiz niezbędnych
do przeprowadzenia procesu inwestycyjnego, w szczególności na sporządzenie
projektów technicznych, oraz na wsparcie w procesie zakupowym
i instalacyjnym;
2)        na wykonanie robót budowlanych, w tym nabycie
niezbędnych materiałów, dotyczących infrastruktury i urządzeń, o których mowa w
pkt 1, oraz na pokrycie związanych z tymi robotami należności
publicznoprawnych, należnych na podstawie odrębnych przepisów, w szczególności
za wydanie decyzji, zgód i zezwoleń;
3)        na pokrycie kosztów administracyjnych, w tym
kosztów zatrudnienia osób uczestniczących w realizacji zadań operatora OSE na
podstawie umów o pracę lub umów cywilnoprawnych, oraz kosztów związanych z
zapewnieniem wsparcia użytkownikom OSE;
4)        związane z
uzyskaniem:
a)       dostępu telekomunikacyjnego, o którym mowa w
art. 2 pkt 6 ustawy z dnia 16 lipca 2004 r. – Prawo telekomunikacyjne (Dz. U. z
2017 r. poz. 1907),
b)       dostępu, o którym mowa w art. 139 ustawy z dnia
16 lipca 2004 r. – Prawo telekomunikacyjne, oraz dostępu, o którym mowa w art.
13, art. 17, art. 27 i art. 33 ustawy z dnia 7 maja 2010 r. o wspieraniu
rozwoju usług i sieci telekomunikacyjnych (Dz. U. z 2016 r. poz. 1537,
1920 i 2003 oraz z 2017 r. poz. 1529 i 1566);
5)        na najem, dzierżawę lub leasing infrastruktury
telekomunikacyjnej;
6)        na usługi:
a)       transmisji danych,
b)       dzierżawy łączy telekomunikacyjnych,
c)       dostawy energii,
d)       serwisu i naprawy infrastruktury i urządzeń, o
których mowa w pkt 1,
e)       utrzymania i rozwoju oprogramowania i innych
wartości niematerialnych i prawnych,
f)       doradcze, w tym opinie prawne lub ekspertyzy;
7)        na najem powierzchni wraz z kosztami
eksploatacyjnymi;
8)        na nabycie, tworzenie i utrzymanie usług
bezpieczeństwa teleinformatycznego, o których mowa w art. 5 pkt 3;
9)        na nabycie, tworzenie, utrzymanie i
udostępnianie usług, o których mowa w art. 5 pkt 5;
10)      na pokrycie należności publicznoprawnych oraz
kosztów obsługi finansowej;
11)      na opracowanie, druk i dystrybucję materiałów
informacyjnych i szkoleniowych;
12)      na organizację szkoleń, seminariów i warsztatów.
Art. 12.
1.
Operator OSE składa wniosek o udzielenie dotacji celowej do ministra właściwego
do spraw informatyzacji do dnia 30 czerwca roku poprzedzającego rok, na który
dotacja ma być udzielona.
2. Wniosek zawiera opis zadań planowanych do
zrealizowania przez operatora OSE w danym roku wraz z uzasadnieniem ich
celowości oraz oszacowanie wysokości środków niezbędnych do realizacji tych
zadań.
Rozdział 4
Przepisy
epizodyczne, przepisy przejściowe i przepis końcowy
Art. 13.
W
2017 r. operator OSE składa wniosek, o którym mowa w art. 12 ust. 1, do
dnia 31 grudnia 2017 r.
Art. 14. Tworzy się OSE.
Art. 15. 1.  Maksymalny limit
wydatków budżetu państwa przeznaczonych na wykonywanie zadań wynikających z
niniejszej ustawy wynosi w:
1)        2018 r. – 13 000 000 zł;
2)        2019 r. – 77 000 000 zł;
3)        2020 r. – 129 000 000 zł;
4)        2021 r. – 138 000 000 zł;
5)        2022 r. – 164 000 000 zł;
6)        2023 r. – 164 000 000 zł;
7)        2024 r. – 164 000 000 zł;
8)        2025 r. – 164 000 000 zł;
9)        2026 r. – 164 000 000 zł;
10)      2027 r. – 164 000 000 zł.
2. Minister właściwy do spraw informatyzacji
monitoruje wykorzystanie limitu wydatków, o których mowa w ust. 1, i dokonuje
oceny wykorzystania tego limitu według stanu na koniec każdego kwartału, a w
przypadku IV kwartału – według stanu na dzień 20 listopada danego roku.
3. W przypadku przekroczenia lub zagrożenia przekroczenia
przyjętego na dany rok budżetowy maksymalnego limitu wydatków określonego w
ust. 1 oraz w przypadku gdy w okresie od początku roku kalendarzowego do
dnia ostatniej oceny, o której mowa w ust. 2, część limitu rocznego
przypadającego proporcjonalnie na ten okres zostanie przekroczona co najmniej o
10% stosuje się mechanizm korygujący polegający na zmniejszeniu wydatków
budżetu państwa będących skutkiem finansowym niniejszej ustawy.
4. Organem właściwym do wdrożenia mechanizmu
korygującego, o którym mowa w ust. 3, jest minister właściwy do spraw
informatyzacji.
Art. 16.
Operator
OSE świadczy usługi, o których mowa w art. 5 pkt 2 i 3 i art. 6, od dnia
1 września 2018 r.
Art. 17.
Przepisy
niniejszej ustawy dotyczące szkoły stosuje się również do dotychczasowych
gimnazjów i szkół ponadgimnazjalnych, z wyjątkiem szkół dla dorosłych, oraz do
dotychczasowych szkół artystycznych, a także do klas dotychczasowych gimnazjów
i klas dotychczasowych szkół ponadgimnazjalnych, które są prowadzone w
szkołach innego typu, do czasu zakończenia kształcenia w tych szkołach lub
klasach, zgodnie z odpowiednio przepisami ustawy z dnia 14 grudnia 2016 r. –
Przepisy wprowadzające ustawę – Prawo oświatowe (Dz. U. z 2017 r. poz. 60 i
949) oraz przepisami wydanymi na podstawie art. 18 ust. 4 ustawy z dnia 14
grudnia 2016 r. – Prawo oświatowe.
Art. 18.
1.
Przepisu art. 7 ust. 5 nie stosuje się do szkół wskazanych w harmonogramie, o
którym mowa w art. 7 ust. 1, przed dniem 1 lipca 2020 r.
2. Organ prowadzący szkołę, o której mowa w
ust. 1, zapewnia tej szkole szerokopasmowy dostęp do Internetu o symetrycznej
przepustowości co najmniej 100 Mb/s najpóźniej od dnia 1 stycznia 2021 r. 
Art. 19.
Ustawa
wchodzi w życie po upływie 14 dni od dnia ogłoszenia, z wyjątkiem art. 13,
który wchodzi w życie z dniem ogłoszenia.
 
 
 
                                                                                                                            MARSZAŁEK
SEJMU
 
 
 
                                                                                                                            /
– / Marek Kuchciński
 
