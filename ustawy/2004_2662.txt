


Tekst ustawy przyjęty przez Senat bez poprawek
 
 
 
 
USTAWA
z dnia 30 marca
2012 r.
 
o uchyleniu ustawy
o narodowych funduszach inwestycyjnych 
i ich prywatyzacji oraz o zmianie niektórych innych ustaw[1])
 
Art. 1.
Traci moc ustawa z dnia 30 kwietnia 1993 r. o
narodowych funduszach inwestycyjnych i ich prywatyzacji (Dz. U. Nr 44, poz.
202, z późn. zm.[2])).
 
Art. 2.
W ustawie z dnia 26 lipca 1991 r. o podatku dochodowym
od osób fizycznych (Dz. U. z 2010 r. Nr 51, poz. 307, z późn. zm.[3]))
w art. 21 w ust. 1 uchyla się pkt 42.
 
Art. 3.
W ustawie
z dnia 15 lutego 1992 r. o podatku dochodowym od osób prawnych (Dz. U. z 2011 r. Nr 74, poz. 397, z późn. zm.[4])) w art. 17 w ust. 1 uchyla się pkt 20. 
 
Art. 4.
W ustawie z dnia 12 października 1994 r. o zasadach
przekazywania zakładowych budynków mieszkalnych przez przedsiębiorstwa
państwowe (Dz. U. Nr 119, poz. 567, z późn. zm.[5]))
w art. 1 w ust. 2 uchyla się pkt 1.
 
Art. 5.
W ustawie z dnia 14 grudnia 1994 r. o Bankowym
Funduszu Gwarancyjnym (Dz. U. z 2009 r. Nr 84, poz. 711, z późn. zm.[6]))
w art. 2 w pkt 1 uchyla się lit. e.
 
Art. 6.
W ustawie z dnia 1 grudnia 1995 r. o wpłatach z zysku
przez jednoosobowe spółki Skarbu Państwa (Dz. U. Nr 154, poz. 792 oraz z 2006
r. Nr 183, poz. 1353) wprowadza się następujące zmiany:
1) uchyla się art. 6;
2) w art. 7 uchyla się pkt 1.
 
Art. 7.
W ustawie z dnia 28 sierpnia 1997 r. o organizacji i
funkcjonowaniu funduszy emerytalnych (Dz. U. z 2010 r. Nr 34, poz. 189, z późn.
zm.[7]))
wprowadza się następujące zmiany:
1) w art. 42 w ust. 1 uchyla się pkt 4; 
2) w art. 141 w ust. 1 uchyla się pkt 6;
3) w art. 142 w ust. 5a pkt 3 otrzymuje brzmienie:
„3)   90% wartości aktywów - w przypadku lokaty w akcjach
spółek notowanych na regulowanym rynku giełdowym, a także notowanych na
regulowanym rynku giełdowym prawach poboru, prawach do akcji oraz obligacjach
zamiennych na akcje tych spółek, przy czym lokaty w akcjach, prawach do
akcji, obligacjach zamiennych na akcje oraz prawach poboru spółek nienotowanych
na rynku oficjalnych notowań nie mogą przekroczyć 7,5% wartości aktywów;”.
 
Art. 8.
W ustawie z dnia 4 września 1997 r. o działach
administracji rządowej (Dz. U. z 2007 r. Nr 65, poz. 437, z późn. zm.[8]))
w art. 25 ust. 1 otrzymuje brzmienie:
„1.     Dział Skarb
Państwa obejmuje sprawy dotyczące gospodarowania mieniem Skarbu Państwa, w tym
wykonywania praw majątkowych i osobistych przysługujących Skarbowi Państwa,
komercjalizacji i prywatyzacji, w szczególności przedsiębiorstw państwowych,
jak również ochrony interesów Skarbu Państwa - z wyjątkiem spraw, które na
mocy odrębnych przepisów przypisane są innym działom.”.
 
Art. 9.
W ustawie z dnia 15 września 2000 r. - Kodeks spółek
handlowych (Dz. U. Nr 94, poz. 1037, z późn. zm.[9]))
wprowadza się następujące zmiany:
1)   w art. 4 w § 1 pkt 7 otrzymuje brzmienie:
 „7)  instytucja finansowa - bank, fundusz inwestycyjny,
towarzystwo funduszy inwestycyjnych lub powierniczych, zakład ubezpieczeń,
zakład reasekuracji, fundusz powierniczy, towarzystwo emerytalne, fundusz
emerytalny lub dom maklerski, mające siedzibę w Rzeczypospolitej Polskiej albo
w państwie należącym do Organizacji Współpracy Gospodarczej i Rozwoju (OECD),”;
2) w art. 611 uchyla się pkt 1.
 
Art. 10.
W ustawie z dnia 22 maja 2003 r. o działalności
ubezpieczeniowej (Dz. U. z 2010 r. Nr 11, poz. 66, z późn. zm.[10]))
wprowadza się następujące zmiany:
1) w art. 29 uchyla się pkt 1; 
2) w art. 223e uchyla się pkt 1.
 
Art. 11.
W ustawie z dnia 27 maja 2004 r. o funduszach
inwestycyjnych (Dz. U. Nr 146, poz. 1546, z późn. zm.[11]))
w art. 14 ust. 4 otrzymuje brzmienie:
 „4.    Oznaczenia
„fundusz inwestycyjny”, skrótu tego oznaczenia lub skrótów, o których mowa w
ust. 6, ma prawo i obowiązek używać w nazwie, reklamie lub informacji
reklamowej lub do określenia wykonywanej przez siebie działalności gospodarczej
jedynie fundusz inwestycyjny utworzony zgodnie z ustawą.”.
 
Art. 12. 
W terminie sześciu miesięcy od dnia wejścia w życie
niniejszej ustawy, spółki utworzone na podstawie art. 3 ust. 1 ustawy
wymienionej w art. 1 dokonają zmiany firmy, w ten sposób, że nowa firma nie
będzie zawierała oznaczenia „Narodowy Fundusz Inwestycyjny” lub skrótu „NFI”,
oraz zgłoszą dokonanie tej zmiany do właściwego sądu rejestrowego.
 
Art. 13.
Zwolnienie, o którym mowa w art. 21 ust. 1 pkt 42
ustawy wymienionej w art. 2, w brzmieniu obowiązującym w dniu 31 grudnia 2012
r., stosuje się do uzyskanych do dnia 31 grudnia 2013 r. dochodów ze sprzedaży
akcji spółek utworzonych na podstawie art. 3 ust. 1 ustawy wymienionej w art.
1, nabytych przed dniem wejścia w życie niniejszej ustawy. 
 
Art. 14. 
1.   Zwolnienie, o którym mowa w art. 17 ust. 1 pkt 20
ustawy wymienionej w art. 3, w brzmieniu obowiązującym w dniu 31 grudnia 2012
r., stosuje się do uzyskanych do dnia 31 grudnia 2013 r. dochodów podatników,
utworzonych na podstawie art. 3 ust. 1 ustawy wymienionej w art. 1, ze
sprzedaży udziałów lub akcji spółek mających siedzibę na terytorium
Rzeczypospolitej Polskiej, nabytych przed dniem wejścia w życie niniejszej
ustawy.
2.   Zwolnienie, o którym mowa w art. 17 ust. 1 pkt 20 ustawy
wymienionej w art. 3, w brzmieniu obowiązującym w dniu 31 grudnia 2012 r.,
stosuje się do dochodów podatników, utworzonych na podstawie art. 3 ust. 1  ustawy
wymienionej w art. 1, pochodzących z dywidend oraz innych przychodów z tytułu
udziału w zyskach osób prawnych mających siedzibę na terytorium
Rzeczypospolitej Polskiej, do których prawo zostało ustalone przed dniem
wejścia w życie niniejszej ustawy.
3.   W przypadku podatników, o których mowa w ust. 1, u
których rok podatkowy jest inny niż rok kalendarzowy, okres wskazany w ust. 1
ulega przedłużeniu do końca przyjętego przez nich roku podatkowego rozpoczętego
przed dniem 1 stycznia 2014 r.
 
Art. 15.
Ustawa
wchodzi w życie z dniem 1 stycznia 2013 r.
 
 
                                                                                                                                     MARSZAŁEK
SEJMU
 
 
                                                                                                                                         /
- / Ewa Kopacz
 




[1])    Niniejszą ustawą zmienia się ustawy:
ustawę z dnia 26 lipca 1991 r. o podatku dochodowym od osób fizycznych, ustawę
z dnia 15 lutego 1992 r. o podatku dochodowym od osób prawnych, ustawę z dnia
12 października 1994 r. o zasadach przekazywania zakładowych budynków mieszkalnych
przez przedsiębiorstwa państwowe, ustawę z dnia 14 grudnia 1994 r. o Bankowym
Funduszu Gwarancyjnym, ustawę z dnia 1 grudnia 1995 r. o wpłatach z zysku przez
jednoosobowe spółki Skarbu Państwa, ustawę z dnia 28 sierpnia 1997 r. o
organizacji i funkcjonowaniu funduszy emerytalnych, ustawę z dnia 4 września
1997 r. o działach administracji rządowej, ustawę z dnia 15 września 2000 r. Kodeks
spółek handlowych, ustawę z dnia 22 maja 2003 r. o działalności
ubezpieczeniowej oraz ustawę z dnia 27 maja 2004 r. o funduszach
inwestycyjnych.


[2])  Zmiany wymienionej ustawy zostały ogłoszone w Dz. U.
z 1994 r. Nr 84, poz. 385, z 1997 r. Nr 30, poz. 164, Nr 47, poz. 298 i Nr 107,
poz. 691, z 2000 r. Nr 122, poz. 1319, z 2001 r. Nr 63, poz. 637, z 2002
r. Nr 240, poz. 2055, z 2004 r. Nr 281, poz. 2775 oraz z 2007 r. Nr 50, poz.
331.


[3])  Zmiany tekstu jednolitego wymienionej ustawy zostały
ogłoszone w Dz. U. z 2010 r. Nr 57, poz. 352, Nr 75, poz. 473, Nr 105, poz.
655, Nr 149, poz. 996, Nr 182, poz. 1228, Nr 219, poz. 1442, Nr 226, poz. 1475
i 1478 i Nr 257, poz. 1725 i 1726 oraz z 2011 r. Nr 45, poz. 235, Nr 75, poz.
398, Nr 84, poz. 455, Nr 102, poz. 585, Nr 106, poz. 622, Nr 120, poz. 690, Nr
131, poz. 764, Nr 149, poz. 887, Nr 168, poz. 1006, Nr 178, poz. 1059, Nr
197, poz. 1170, Nr 205, poz. 1202 i 1203 i Nr 234, poz. 1391.


[4])  Zmiany tekstu jednolitego wymienionej ustawy zostały
ogłoszone w Dz. U. z 2011 r. Nr 102, poz. 585, Nr 106, poz. 622, Nr 134, poz.
781, Nr 178, poz. 1059, Nr 205, poz. 1202 i Nr 234, poz. 1389
i 1391.


[5])    Zmiany wymienionej ustawy zostały
ogłoszone w Dz. U. z 1996 r. Nr 52, poz. 236, z 1997 r. Nr 6, poz. 32, z
2000 r. Nr 39, poz. 442, z 2005 r. Nr 167, poz. 1398, z 2006 r. Nr 220, poz.
1614 oraz z 2008 r. Nr 192, poz. 1182.


[6])  Zmiany tekstu jednolitego wymienionej ustawy zostały
ogłoszone w Dz. U. z 2009 r. Nr 144, poz. 1176, z 2010 r. Nr 140, poz. 943
i Nr 257, poz. 1724 oraz z 2011 r. Nr 134, poz. 781.


[7])    Zmiany tekstu jednolitego wymienionej
ustawy zostały ogłoszone w Dz. U. z 2010 r. Nr 127, poz. 858 i Nr 182, poz.
1228 oraz z 2011 r. Nr 75, poz. 398, Nr 106, poz. 622, Nr 171, poz. 1016, Nr
187, poz. 1111 i Nr 232, poz. 1378.


[8]) Zmiany tekstu jednolitego wymienionej ustawy zostały
ogłoszone w Dz. U. z 2007 r. Nr 107, poz. 732, Nr 120, poz. 818 i Nr 173, poz.
1218, z 2008 r. Nr 63, poz. 394, Nr 199, poz. 1227, Nr 201, poz. 1237, Nr 216,
poz. 1370 i Nr 227, poz. 1505, z 2009 r. Nr 42, poz. 337, Nr 68, poz. 574, Nr
77, poz. 649, Nr 157, poz. 1241, Nr 161, poz. 1277, Nr 168, poz. 1323 i Nr
201, poz. 1540, z 2010 r. Nr 28, poz. 143 i 146, Nr 107, poz. 679, Nr 127, poz.
857, Nr 155, poz. 1035 i Nr 239, poz. 1592 oraz z 2011 r. Nr 234, poz. 1385 i
1386 i Nr 240, poz. 1429.


[9])  Zmiany wymienionej ustawy zostały ogłoszone w Dz. U.
z 2001 r. Nr 102, poz. 1117, z 2003 r. Nr 49, poz. 408 i Nr 229, poz. 2276, z
2005 r. Nr 132, poz. 1108, Nr 183, poz. 1538 i Nr 184, poz. 1539, z 2006
r. Nr 133, poz. 935 i Nr 208, poz. 1540, z 2008 r. Nr 86, poz. 524, Nr 118,
poz. 747, Nr 217, poz. 1381 i Nr 231, poz. 1547, z 2009 r. Nr 13, poz. 69, Nr
42, poz. 341 i Nr 104, poz. 860 oraz z 2011 r. Nr 92, poz. 531, Nr 102, poz.
585, Nr 106, poz. 622, Nr 133, poz. 767, Nr 201, poz. 1182 i Nr 234, poz. 1391.


[10])    Zmiany tekstu jednolitego wymienionej
ustawy zostały ogłoszone w Dz. U. z 2010 r. Nr 81, poz. 530, Nr 126, poz. 853 i
Nr 127, poz. 858 oraz z 2011 r. Nr 75, poz. 398, Nr 80, poz. 432, Nr 106, poz.
622, Nr 112, poz. 654, Nr 133, poz. 767, Nr 205, poz. 1210 i Nr 232, poz. 1378.


11) Zmiany wymienionej ustawy zostały ogłoszone w Dz. U. z 2005 r. Nr 83,
poz. 719, Nr 183, poz. 1537 i 1538 i Nr 184, poz. 1539, z 2006 r. Nr 157,
poz. 1119, z 2007 r. Nr 112, poz. 769, z 2008 r. Nr 231, poz. 1546, z 2009 r.
Nr 18, poz. 97, Nr 42, poz. 341, Nr 168, poz. 1323 i Nr 201, poz. 1540, z 2010
r. Nr 81, poz. 530, Nr 106, poz. 670, Nr 126, poz. 853 i Nr 182, poz. 1228 oraz
z 2011 r. Nr 106, poz. 622, Nr 152, poz. 900 i Nr 234, poz. 1389 i
1391.
