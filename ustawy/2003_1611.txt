


Tekst ustawy przyjęty przez Senat bez poprawek
 
 
ustawa
z dnia 22 lipca 2016 r.
o
zmianie ustawy – Kodeks postępowania cywilnego, ustawy – Prawo o notariacie
oraz ustawy o zmianie ustawy – Kodeks cywilny, ustawy – Kodeks postępowania
cywilnego oraz niektórych innych ustaw[1])
Art. 1. W
ustawie z dnia 17 listopada 1964 r. – Kodeks postępowania cywilnego
(Dz. U. z 2014 r. poz. 101, z późn. zm.[2])) w części czwartej w księdze drugiej w tytule VIIa
po art. 11426 dodaje się art. 11427 w brzmieniu:
„Art. 11427.
Postanowienie o wydaniu, sprostowaniu, zmianie lub uchyleniu europejskiego
poświadczenia spadkowego albo o zawieszeniu jego skutków oraz postanowienie o
zmianie albo uchyleniu tych postanowień sąd niezwłocznie wpisuje, za
pośrednictwem systemu teleinformatycznego, o którym mowa w art. 95i § 1 ustawy
z dnia 14 lutego 1991 r. – Prawo o notariacie, do Rejestru Spadkowego.”.
Art. 2. W
ustawie z dnia 14 lutego 1991 r. − Prawo o notariacie (Dz. U. z 2014 r.
poz. 164, z późn. zm.[3])) wprowadza
się następujące zmiany:
1)     w art. 92 § 8–10 otrzymują
brzmienie:
„§ 8. Jeżeli akt notarialny dotyczy
umowy deweloperskiej, o której mowa w art. 3 pkt 5 ustawy z dnia 16 września
2011 r. o ochronie praw nabywcy lokalu mieszkalnego lub domu jednorodzinnego
(Dz. U. z 2016 r. poz. 555 i 996), a deweloper jest właścicielem lub wieczystym
użytkownikiem nieruchomości, notariusz sporządzający akt notarialny składa
wniosek o wpis w księdze wieczystej roszczenia nabywcy, o którym mowa
w art. 23 ust. 2 tej ustawy, za pośrednictwem systemu
teleinformatycznego obsługującego postępowanie sądowe.
§ 9. Jeżeli akt notarialny dotyczy umowy
deweloperskiej, o której mowa w art. 3 pkt 5 ustawy, o której mowa w § 8, a
deweloper nie jest właścicielem lub wieczystym użytkownikiem nieruchomości,
notariusz sporządzający akt notarialny składa wniosek o wpis w księdze wieczystej
roszczenia nabywcy, o którym mowa w art. 23 ust. 2 tej ustawy, za pośrednictwem
systemu teleinformatycznego obsługującego postępowanie sądowe, jeżeli deweloper
przedłoży zgodę właściciela lub wieczystego użytkownika nieruchomości na wpis.
W przypadku braku zgody notariusz poucza nabywcę o skutkach braku wpisu i
o treści § 10.
§ 10. Jeżeli przed przeniesieniem
własności lub użytkowania wieczystego nieruchomości, na której jest prowadzone
albo planowane przedsięwzięcie deweloperskie, o którym mowa w art. 3 pkt 6
ustawy, o której mowa w § 8, deweloper zawierał dotyczące tego przedsięwzięcia
deweloperskiego umowy deweloperskie, o których mowa w art. 3 pkt 5 tej
ustawy, a roszczenia nabywców nie zostały wpisane do księgi wieczystej wskutek
braku zgody, o której mowa w § 9, notariusz sporządzający akt notarialny
przenoszący własność lub użytkowanie wieczyste nieruchomości na dewelopera
obejmuje wnioskiem, o którym mowa w § 4, także żądanie wpisu w księdze
wieczystej roszczeń nabywców lokali mieszkalnych lub domów jednorodzinnych
wynikających z umów deweloperskich, chyba że wynikające z nich
zobowiązania wygasły.”;
2)     w art. 95f § 2 otrzymuje
brzmienie:
„§ 2. Przepisy art. 93 i art. 94 stosuje
się odpowiednio.”;
3)     w dziale II w rozdziale 3b po
art. 95x dodaje się art. 95y w brzmieniu:
„Art. 95y. § 1. Notariusz niezwłocznie
po sporządzeniu europejskiego poświadczenia spadkowego dokonuje jego wpisu do
Rejestru Spadkowego przez wprowadzenie za pośrednictwem systemu
teleinformatycznego danych wynikających z tego poświadczenia, o których
mowa w art. 95ha pkt 3–7. Notariusz opatruje wpis bezpiecznym podpisem
elektronicznym weryfikowanym przy pomocy ważnego kwalifikowanego certyfikatu.
§ 2. Z chwilą dokonania wpisu w
Rejestrze Spadkowym notariusz otrzymuje za pośrednictwem systemu
teleinformatycznego zawiadomienie o zarejestrowaniu oraz możliwości uzyskania
potwierdzenia zarejestrowania europejskiego poświadczenia spadkowego ze
wskazaniem numeru wpisu. W taki sam sposób notariusz uzyskuje zawiadomienie o niezarejestrowaniu
europejskiego poświadczenia spadkowego.
§ 3. Adnotację o zarejestrowaniu
umieszcza się na europejskim poświadczeniu spadkowym, wskazując numer wpisu, a
także dzień, miesiąc i rok oraz godzinę i minutę dokonanego wpisu.
§ 4. Przepisy § 1–3 stosuje się
odpowiednio do sprostowania, zmiany lub uchylenia europejskiego poświadczenia
spadkowego albo zawieszenia jego skutków.”.
Art. 3. W
ustawie z dnia 10 lipca 2015 r. o zmianie ustawy − Kodeks cywilny, ustawy
− Kodeks postępowania cywilnego oraz niektórych innych ustaw (Dz. U. poz.
1311 i 1513 oraz z 2016 r. poz. 178, 394 i 615) wprowadza się następujące
zmiany:
1)     w art. 2:
a)     pkt 53 otrzymuje brzmienie:
„53) po art. 50537
dodaje się art. 50538 i art. 50539 w brzmieniu:
„Art. 50538. 
Rozpoznanie zażalenia na postanowienie wydane w elektronicznym postępowaniu
upominawczym następuje w składzie jednego sędziego. W postępowaniu toczącym się
na skutek zażalenia przepisy art. 50530 § 2 i
art. 50531 stosuje się odpowiednio.
Art. 50539. W
razie wniesienia skargi o wznowienie postępowania sąd przekazuje sprawę do sądu
według właściwości ogólnej. Do wznowienia postępowania właściwy jest sąd według
właściwości ogólnej.”;”,
b)     pkt 60 otrzymuje brzmienie:
„60)  po art. 679 dodaje się art. 6791 i art. 6792 w
brzmieniu:
„Art. 6791. Prawomocne
postanowienie o stwierdzeniu nabycia spadku, prawomocne postanowienie
uchylające lub zmieniające postanowienie o stwierdzeniu nabycia spadku sąd niezwłocznie
wpisuje, za pośrednictwem systemu teleinformatycznego, o którym mowa w art. 95i
§ 1 ustawy z dnia 14 lutego 1991 r. – Prawo o notariacie (Dz. U. z 2014 r. poz.
164, z późn. zm.[4])), do
Rejestru Spadkowego.
Art. 6792. Sąd
niezwłocznie zawiadamia Krajową Radę Notarialną o wydaniu prawomocnego
postanowienia uchylającego zarejestrowany akt poświadczenia dziedziczenia. Do
zawiadomienia dołącza się odpis postanowienia.”;”;
2)     w art. 7:
a)     pkt 1 otrzymuje brzmienie:
„1)    w art. 95f w § 1 pkt 4
otrzymuje brzmienie:
„4)    datę i miejsce zgonu
albo znalezienia zwłok spadkodawcy oraz jego miejsce zwykłego pobytu w chwili
śmierci;”;”,
b)     pkt 3 i 4 otrzymują brzmienie:
„3)    po art. 95h dodaje się
art. 95ha w brzmieniu:
„Art. 95ha. Rejestr Spadkowy zawiera: 
1)     numer wpisu;
2)     datę oraz godzinę
i minutę dokonania wpisu;
3)     datę oraz miejsce
sporządzenia aktu poświadczenia dziedziczenia albo datę wydania postanowienia o
stwierdzeniu nabycia spadku, postanowienia uchylającego lub zmieniającego
postanowienie o stwierdzeniu nabycia spadku albo postanowienia
uchylającego zarejestrowany akt poświadczenia dziedziczenia oraz sygnaturę akt
sprawy, albo datę oraz miejsce wydania europejskiego poświadczenia spadkowego,
jego sprostowania, zmiany, uchylenia lub zawieszenia jego skutków, albo datę
wydania postanowienia o wydaniu, sprostowaniu, zmianie lub uchyleniu
europejskiego poświadczenia spadkowego, albo o zawieszeniu jego skutków lub
postanowienia o zmianie albo uchyleniu tych postanowień oraz sygnaturę akt
sprawy;
4)     imię i nazwisko
notariusza oraz siedzibę jego kancelarii, a jeżeli akt poświadczenia
dziedziczenia lub europejskie poświadczenie spadkowe sporządziła osoba
zastępująca notariusza – również imię i nazwisko tej osoby, a w przypadku
postanowienia sądu – oznaczenie sądu;
5)     imię i nazwisko
spadkodawcy, imiona jego rodziców oraz numer Powszechnego Elektronicznego
Systemu Ewidencji Ludności (PESEL), o ile jest znany;
6)     imię i nazwisko
spadkodawcy, imiona jego rodziców oraz datę i miejsce jego urodzenia –
jeżeli numer PESEL spadkodawcy nie jest znany lub spadkodawca go nie posiadał;
7)     datę i miejsce
zgonu albo znalezienia zwłok spadkodawcy oraz jego miejsce zwykłego pobytu w
chwili śmierci.”; 
4)     art. 95i otrzymuje
brzmienie:
„Art. 95i. § 1. Krajowa Rada Notarialna
tworzy system teleinformatyczny w celu prowadzenia Rejestru Spadkowego,
zapewnia notariuszom i sądom dostęp do tego systemu w celu dokonywania wpisów
oraz ochronę danych zgromadzonych w Rejestrze Spadkowym przed nieuprawnionym
dostępem, przetwarzaniem oraz zmianą lub utratą. Podpis elektroniczny
weryfikowany przy pomocy ważnego kwalifikowanego certyfikatu zapewnia
notariuszowi oraz prezesowi sądu lub osobie przez niego wyznaczonej dostęp do
Rejestru Spadkowego.
§ 2. Krajowa Rada Notarialna udostępnia w
systemie teleinformatycznym informacje o zarejestrowanych aktach poświadczenia
dziedziczenia, postanowieniach o stwierdzeniu nabycia spadku oraz europejskich
poświadczeniach spadkowych obejmujące dane, o których mowa w art. 95ha.
§ 3. Za wpisy dokonywane w Rejestrze
Spadkowym notariusz oraz sąd pobierają opłatę, którą przekazują Krajowej Radzie
Notarialnej. 
§ 4. W przypadku wpisów dokonywanych przez
notariusza opłatę, o której mowa w § 3, notariusz pobiera od stron
czynności notarialnej podlegającej wpisowi do Rejestru Spadkowego. Notariusz
uzależnia dokonanie czynności od uprzedniego uiszczenia należnej opłaty. 
§ 5. W przypadku wpisów dokonywanych przez
sąd opłatę, o której mowa w § 3, uiszcza wnioskodawca wraz z wniesieniem pisma
wszczynającego postępowanie o wydanie orzeczenia podlegającego wpisowi do
Rejestru Spadkowego. Do pisma wraz z którym nie wniesiono opłaty stosuje się
odpowiednio przepis art. 130 ustawy z dnia 17 listopada 1964 r. – Kodeks
postępowania cywilnego (Dz. U. z 2014 r. poz. 101, z późn. zm.[5])).
Do opłaty stosuje się przepisy ustawy z dnia 28 lipca 2005 r. o kosztach
sądowych w sprawach cywilnych (Dz. U. z 2016 r. poz. 623) dotyczące wydatków,
z wyłączeniem art. 83 tej ustawy. 
§ 6. Minister Sprawiedliwości, po
zasięgnięciu opinii Krajowej Rady Notarialnej, określi, w drodze
rozporządzenia, sposób uiszczania i wysokość opłat za wpisy dokonywane w
Rejestrze Spadkowym przez notariusza albo sąd, mając na względzie wysokość
kosztów administracyjnych prowadzenia Rejestru Spadkowego oraz jego
niedochodowy charakter i niezbędny rozwój.”;”;
3)     w art. 8 po pkt 4 dodaje się
pkt 4a w brzmieniu:
„4a) w art. 53a ust. 1 otrzymuje brzmienie:

„1. Opłatę stałą w wysokości 2%
przeciętnego wynagrodzenia miesięcznego komornik pobiera od wierzyciela w
przypadku otrzymania zlecenia poszukiwania majątku dłużnika w trybie art. 8012 ustawy z dnia 17 listopada 1964 r. – Kodeks
postępowania cywilnego. W razie nieuiszczenia opłaty w terminie 7 dni od
otrzymania wezwania, komornik zwraca wniosek zawierający zlecenie.”;”;
4)     w art. 21 ust. 2 otrzymuje
brzmienie:
„2. Przepisy art. 151 § 2, art. 1621, art. 177 § 1 pkt 31,
art. 235 § 2, art. 39822 § 5, art. 39823 § 2, art. 50519a,
art. 6103, art. 62612
§ 1, art. 7592 oraz art. 9022 § 3 ustawy zmienianej w art. 2, przepisy art. 63a,
art. 67 § 1a i 2a−2c oraz art. 89a § 3 ustawy zmienianej w art. 3, przepis
art. 39 ust. 3 ustawy zmienianej w art. 14, przepisy art. 83 § 3 oraz art.
299 ustawy zmienianej w art. 15, w brzmieniu nadanym niniejszą ustawą, stosuje
się od dnia wejścia w życie niniejszej ustawy.”;
5)     w art. 23 po pkt 1 dodaje się
pkt 1a w brzmieniu:
„1a) art. 2 pkt 49 lit. b, pkt 50, 51 i
102 oraz art. 8 pkt 5 w zakresie pkt 21, które wchodzą w życie z dniem 1 marca
2017 r.;”.
Art. 4. Przepis
art. 11427 ustawy zmienianej w art. 1 stosuje
się do postępowań wszczętych po wejściu w życie niniejszej ustawy.
Art. 5. Ustawa
wchodzi w życie z dniem 8 września 2016 r.
 
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński
 
 







[1])     
Niniejsza
ustawa służy stosowaniu rozporządzenia Parlamentu Europejskiego i Rady (UE) nr
650/2012 z dnia 4 lipca 2012 r. w sprawie jurysdykcji, prawa właściwego,
uznawania i wykonywania orzeczeń, przyjmowania i wykonywania dokumentów
urzędowych dotyczących dziedziczenia oraz w sprawie ustanowienia europejskiego
poświadczenia spadkowego (Dz. Urz. UE L 201 z 27.07.2012, str. 107, Dz. Urz. UE
L 344 z 14.12.2012, str. 3 i Dz. Urz. UE L 60 z 02.03.2013, str. 140).


[2])     
Zmiany
tekstu jednolitego wymienionej ustawy zostały ogłoszone w Dz. U. z 2014 r. poz.
293, 379, 435, 567, 616, 945, 1091, 1161, 1296, 1585, 1626, 1741 i 1924, z 2015
r. poz. 2, 4, 218, 539, 978, 1062, 1137, 1199, 1311, 1418, 1419, 1505, 1527,
1567, 1587, 1595, 1634, 1635 i 1854 oraz z 2016 r. poz. 195, 437, 868 i 996.


[3])   
Zmiany tekstu jednolitego wymienionej ustawy zostały ogłoszone w Dz. U. z 2014
r. poz. 993 i 1585 oraz z 2015 r. poz. 218, 978, 1137, 1224 i 1311.


[4])   
Zmiany tekstu jednolitego wymienionej ustawy zostały ogłoszone w Dz. U. z 2014
r. poz. 993 i 1585, z 2015 r. poz. 218, 978, 1137, 1224 i 1311 oraz z 2016 r.
poz. …


[5])   
Zmiany tekstu jednolitego wymienionej ustawy zostały ogłoszone w Dz. U. z 2014
r. poz. 293, 379, 435, 567, 616, 945, 1091, 1161, 1296, 1585, 1626, 1741 i
1924, z 2015 r. poz. 2, 4, 218, 539, 978, 1062, 1137, 1199, 1311, 1418, 1419,
1505, 1527, 1567, 1587, 1595, 1634, 1635 i 1854 oraz z 2016 r. poz. 195, 437,
868, 996 i …
