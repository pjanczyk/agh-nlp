



Dz.U. z 2004 r. Nr 213, poz. 2158
                                        
                                        
                                        
                                        
                                        
                                        
                                        
                                   U S T A W A
                           z dnia  27 sierpnia 2004 r.
                                        
                        o zmianie ustawy o kosmetykach[1]
                                        
                                        
                                     Art. 1.
W ustawie z dnia 30 marca 2001 r. o kosmetykach (Dz.U. Nr 42, poz. 473, z późn.
zm.[2] wprowadza się następujące zmiany:
1) w art. 3:
   a) pkt 1 otrzymuje brzmienie:
     "1) producent - przedsiębiorcę, który wytwarza i wprowadza kosmetyk do
       obrotu albo który wprowadza kosmetyk do obrotu, a także jego
       przedstawiciela oraz każdą osobę, która występuje jako wytwórca,
       umieszczając na produkcie lub dołączając do niego swoją firmę, znak
       towarowy lub inne odróżniające oznaczenie; za producenta uważa się także
       importera,",
   b) w pkt 10 kropkę zastępuje się przecinkiem i dodaje się pkt 11 w
     brzmieniu:
     "11) prototyp kosmetyku - pierwszy model lub projekt, nieprodukowany
       jeszcze seryjnie, którego kopia lub ostateczna modyfikacja stanowi
       kosmetyk.";
2) w art. 4 dodaje się ust. 3 w brzmieniu:
     "3. Zakazuje się stosowania w kosmetykach substancji uznanych za
       rakotwórcze, mutagenne lub działające szkodliwie na rozrodczość,
       zakwalifikowanych do kategorii 1, 2 i 3 na podstawie przepisów o
       substancjach i preparatach chemicznych; substancje kategorii 3 mogą być
       stosowane w przypadku umieszczenia ich na listach, o których mowa w art.
       5 ust. 3 pkt 1-3.";
3) po art. 4 dodaje się art. 4a w brzmieniu:
      "Art. 4a. 1. Zakazuje się, w celu spełnienia wymagań niniejszej ustawy,
             przeprowadzania testw kosmetykw na zwierzętach.
         2. Zakazuje się, w celu spełnienia wymagań niniejszej ustawy:
           1) wprowadzania do obrotu kosmetyków:
             a) testowanych na zwierzętach,
             b) zawierających składniki lub ich kombinacje testowane na
               zwierzętach,
           2) przeprowadzania na zwierzętach testw składnikw kosmetykw lub
             kombinacji tych składnikw.
         3. Zakaz, o którym mowa w ust. 2 pkt 1 lit. b i pkt 2, obowiązuje od
           momentu zastąpienia testów na zwierzętach przez jedną lub więcej
           uznanych i przyjętych w Unii Europejskiej metod alternatywnych.
         4. Minister właściwy do spraw zdrowia w porozumieniu z ministrem
           właściwym do spraw nauki może określić, w drodze rozporządzenia,
           procedury przeprowadzania testw kosmetykw, składnikw kosmetykw lub
           ich kombinacji, mając na uwadze postęp nauki w rozwoju metod
           alternatywnych.";
4) w art. 5 w ust. 3 w pkt 4 kropkę zastępuje się przecinkiem i dodaje się pkt
  5 w brzmieniu:
     "5) wzór znaku graficznego, który informuje, po jakim czasie od otwarcia
       opakowania kosmetyk może być stosowany bez stwarzania zagrożenia dla
       zdrowia użytkownika.";
5) w art. 6:
   a) w ust. 2:
     - pkt 4 otrzymuje brzmienie:
          "4) termin trwałości, do którego kosmetyk, przechowywany we
             wskazanych przez producenta warunkach, zachowuje w pełni swoje
             właściwości i odpowiada wymaganiom art. 4 ust. 1, określony
             zwrotem "najlepiej zużyć przed końcem" i następującym po nim
             oznaczeniem odpowiednio miesiąca i roku lub dnia, miesiąca i roku
             albo informacją o miejscu umieszczenia tego terminu na opakowaniu;
             jeżeli jest to niezbędne ze względu na właściwość kosmetyku,
             należy wskazać warunki zapewniające zachowanie jego przydatności
             do użycia; podanie terminu trwałości nie jest wymagane, jeżeli
             minimalny okres przydatności kosmetyku do użycia wynosi więcej niż
             30 miesięcy; w tym przypadku należy umieścić znak graficzny
             określony w art. 5 ust. 3 pkt 5 oraz podać, wyrażony w miesiącach
             lub latach, czas, w jakim od otwarcia opakowania kosmetyk może być
             stosowany bez stwarzania zagrożenia dla zdrowia użytkownika,",
     - pkt 8 otrzymuje brzmienie:
          "8) wykaz składników określonych zgodnie z nazwami przyjętymi w
            Międzynarodowym Nazewnictwie Składników Kosmetycznych (INCI),
            poprzedzony wyrazem "składniki" lub "ingredients", obejmujący:
           a) składniki w malejącym porządku według masy w momencie ich
             dodawania, przy czym składniki w stężeniach poniżej 1% mogą być
             wymienione w dowolnej kolejności, po składnikach w stężeniach
             większych niż 1%,
           b) kompozycje zapachowe i aromatyczne określone wyrazem "zapach" lub
             "aromat" lub ich odpowiednimi nazwami przyjętymi w INCI,
             z uwzględnieniem substancji w nich występujących, które zostały
             umieszczone na liście, o której mowa w art. 5 ust. 3 pkt 2, i muszą
             być wymienione niezależnie od funkcji, jaką pełnią w kosmetyku,
           c) numery barwników, które mogą być wymieniane po innych składnikach
             w dowolnej kolejności, zgodnie z ich numerami określonymi w liście
             barwników dozwolonych do stosowania w kosmetykach; w przypadku
             kosmetyków sprzedawanych w wielu odcieniach kolorów, jest
             dopuszczalne wymienienie wszystkich barwników, po oznaczeniu
             znakiem graficznym "+/-".",
   b) dodaje się ust. 10 w brzmieniu:
      "10. Producent może umieścić na pojemniku, opakowaniu jednostkowym
         zewnętrznym lub dołączonej ulotce, nalepce, taśmie lub kartce
         informację, że kosmetyk nie był testowany na zwierzętach jedynie
         wówczas, gdy producent i jego dostawcy nie wykonywali i nie zlecali
         wykonania testów na zwierzętach kosmetyku, jego prototypu ani żadnego
         z jego składników oraz gdy nie zawiera on składników testowanych na
         zwierzętach przez innych producentów w celu wytworzenia nowych
         kosmetyków.";
6) w art. 11:
   a) w ust. 1:
     - pkt 4 otrzymuje brzmienie:
          "4) ocenę wpływu kosmetyku na bezpieczeństwo zdrowia ludzi,
             przygotowaną z uwzględnieniem charakterystyki toksykologicznej
             składników, ich struktury chemicznej i stopnia kontaktu z ciałem
             człowieka, a także nazwisko i adres osoby odpowiedzialnej za tę
             ocenę; ocena ta uwzględnia cechy miejsc, w których kosmetyk będzie
             stosowany lub grupę odbiorców, dla których jest on przeznaczony,
             ze szczególnym uwzględnieniem kosmetyków przeznaczonych wyłącznie
             do zewnętrznej higieny intymnej oraz dla dzieci poniżej trzeciego
             roku życia,",
     - w pkt 6 kropkę zastępuje się przecinkiem i dodaje się pkt 7 w brzmieniu:
          "7) dane dotyczące wszelkich testów na zwierzętach przeprowadzonych
             przez producenta, jego przedstawicieli lub dostawców w czasie
             opracowywania lub dokonywania oceny wpływu kosmetyku lub jego
             składnika na bezpieczeństwo zdrowia ludzi; wymóg ten dotyczy
             również testów przeprowadzanych w celu spełnienia wymogów państw
             niebędących członkami Unii Europejskiej.",
   b) ust. 1a otrzymuje brzmienie:
      "1a. Osoba, o której mowa w ust. 1 pkt 4, musi posiadać wykształcenie
         wyższe w dziedzinie farmacji, medycyny lub dziedzinach pokrewnych.",
   c) po ust. 2 dodaje się ust. 2a i 2b w brzmieniu:
      "2a. Producent zapewnia publiczny dostęp do informacji o składzie
         kosmetyku z podaniem danych ilościowych w odniesieniu do substancji
         niebezpiecznych w rozumieniu przepisów o substancjach i preparatach
         chemicznych oraz do danych wymienionych w ust. 1 pkt 5; informacje te
         muszą być łatwo dostępne za pośrednictwem odpowiednich środków
         przekazu informacji, w szczególności drogą pocztową, telefoniczną lub
         elektroniczną.
       2b. Informacje, o których mowa w ust. 2a, konsumentom krajowym
         udostępnia się w języku polskim, natomiast konsumentom z pozostałych
         państw członkowskich w stosownym, jednym z oficjalnych języków Unii
         Europejskiej.";
7) w art. 12 ust. 2 otrzymuje brzmienie:
     "2. Informację o podjęciu decyzji, o której mowa w ust. 1, wraz z podaniem
       przyczyn jej powzięcia, Główny Inspektor Sanitarny przekazuje
       niezwłocznie Prezesowi Urzędu Ochrony Konkurencji i Konsumentów, zgodnie
       z przepisami o ogólnym bezpieczeństwie produktów, oraz równocześnie do
       Komisji Europejskiej.".
                                        
                                     Art. 2.
Dotychczasowe przepisy wykonawcze wydane na podstawie art. 5 ust. 3 ustawy, o
której mowa w art. 1, zachowują moc do czasu wydania nowych przepisów
wykonawczych na podstawie art. 5 ust. 3 ustawy, o której mowa w art. 1, w
brzmieniu nadanym niniejszą ustawą, nie dłużej jednak niż przez okres 6 miesięcy
od dnia jej wejścia w życie.
                                        
                                     Art. 3.
Ustawa wchodzi w życie po upływie 14 dni od dnia ogłoszenia, z wyjątkiem art. 1
pkt 4 i pkt 5 lit. a, które wchodzą w życie z dniem 11 marca 2005 r.
_______________________________
[1] Przepisy niniejszej ustawy wdrażają postanowienia dyrektywy 2003/15/WE z dnia
27  lutego  2003  r.  zmieniającej  dyrektywę  76/768/EWG  w  sprawie  zbliżenia
ustawodawstw  Państw  Członkowskich odnoszących się do  produktów  kosmetycznych
(Dz.Urz. WE L 66 z 11.03.2003).
[2]  Zmiany  wymienionej ustawy zostały ogłoszone w Dz.U. z 2003 r. Nr  73,  poz.
659, Nr 189, poz. 1852 i Nr 208, poz. 2019.
