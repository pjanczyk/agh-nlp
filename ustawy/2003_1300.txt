


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 24 maja
2007 r.
 
o zmianie ustawy o
komornikach sądowych i egzekucji oraz niektórych innych ustaw[1])
 
 
Art. 1.
W ustawie z dnia
29 sierpnia 1997 r. o komornikach sądowych i  egzekucji (Dz. U. z
2006 r. Nr 167, poz. 1191) wprowadza się następujące zmiany:
1)   w art. 2:
a)   ust. 1
otrzymuje brzmienie:
„1. Czynności
egzekucyjne w sprawach cywilnych wykonuje wyłącznie komornik, z zastrzeżeniem
wyjątków przewidzianych w innych ustawach. Komornik wykonuje także inne czynności
przekazane na podstawie odrębnych przepisów.”, 
b)   w ust. 3 pkt
2 otrzymuje brzmienie:
„2)   wykonywanie innych tytułów wykonawczych wydanych na podstawie
odrębnych przepisów oraz tytułów egzekucyjnych, które zgodnie z odrębnymi
przepisami podlegają wykonaniu w drodze egzekucji sądowej bez zaopatrywania ich
w klauzulę wykonalności;”,
c)   ust. 5
otrzymuje brzmienie:
„5.   Organy administracji publicznej, urzędy skarbowe,
organy rentowe, o których mowa w art. 476 § 4 ustawy z dnia 17 listopada 1964
r. –  Kodeks postępowania cywilnego (Dz. U. Nr 43, poz. 296, z  późn.
zm.[2])),
banki, spółdzielcze kasy oszczędnościowo-kredytowe, podmioty prowadzące
działalność maklerską, organy spółdzielni mieszkaniowych, zarządy wspólnot mieszkaniowych,
inne podmioty zarządzające mieszkaniami i lokalami użytkowymi, jak również inne
instytucje są obowiązane na pisemne żądanie komornika udzielić mu informacji
niezbędnych do prawidłowego prowadzenia postępowania egzekucyjnego, dokonania
zabezpieczenia oraz wykonania innych czynności wchodzących w zakres jego
ustawowych zadań, w szczególności dotyczące stanu majątkowego dłużnika oraz
umożliwiających identyfikację składników jego majątku. Przepis art. 762 Kodeksu
postępowania cywilnego stosuje się odpowiednio.”,
d)   po ust. 6
dodaje się ust. 7-9 w brzmieniu:
„7.   W sprawach
o egzekucję lub o zabezpieczenie świadczeń alimentacyjnych lub rent mających
charakter alimentów oraz w sprawach o egzekucję lub o zabezpieczenie  świadczeń
wszczętych na wniosek Skarbu Państwa, w tym na polecenie sądu lub prokuratora,
niezwiązanych z wykonywaniem działalności gospodarczej, informacje, o których
mowa w ust. 5,  udzielane są nieodpłatnie. 
8.   Informacji, o
których mowa w ust. 5, udziela się  w  terminie 7 dni od
dnia otrzymania żądania  w  oparciu o dane przekazane przez komornika.
9.   Opłatę za
udzielenie informacji komornik uiszcza po jej udzieleniu, na wezwanie podmiotu
udzielającego informacji.”;
2)   art. 3
otrzymuje brzmienie:
„Art. 3. 1.        Przy
wykonywaniu czynności komornik podlega orzeczeniom sądu i prezesowi sądu
rejonowego, przy którym działa.
2.  Prezes
sądu rejonowego, przy którym działa komornik, sprawuje nadzór nad jego
działalnością, a w szczególności: 
1)   ocenia
szybkość, sprawność i rzetelność postępowania poprzez badanie, czy w
konkretnych sprawach nie zachodzi nieuzasadniona przewlekłość w podejmowaniu
czynności; 
2)   kontroluje
prawidłowość prowadzenia biurowości i rachunkowości kancelarii komorniczej; 
3)   bada
kulturę pracy, w tym przestrzeganie wyznaczonych terminów czynności i
przyjmowania interesantów oraz utrzymywanie kancelarii komorniczej na poziomie
odpowiednim do godności urzędu i posiadanych środków;
4)   zawiadamia
sąd o potrzebie wydania komornikowi zarządzeń w trybie art. 759 § 2 Kodeksu
postępowania cywilnego.
3.  W zakresie
nadzoru, o którym mowa w ust. 2, prezes sądu rejonowego działa w szczególności
poprzez kontrolę kancelarii komornika, przeprowadzaną nie rzadziej niż raz w
roku, sprawowaną osobiście lub przez wyznaczonego sędziego i przy pomocy
księgowego, a w zakresie kontroli finansowej przez upoważnioną osobę, oraz
w ramach rozpatrywania skarg i  zażaleń niestanowiących przedmiotu
rozpoznania sądu w trybie art. 767 Kodeksu postępowania cywilnego. Prezes sądu
rejonowego uprawniony jest do żądania od komornika wyjaśnień oraz do wydawania
zarządzeń, których nieprzestrzeganie może stanowić podstawę wszczęcia postępowania
dyscyplinarnego lub odwołania komornika z zajmowanego stanowiska.
4. Skargi i
zażalenia niestanowiące przedmiotu rozpoznania sądu w trybie art. 767 Kodeksu
postępowania cywilnego prezes sądu rejonowego rozpatruje w terminie 7 dni. W
tym samym terminie podlegają przekazaniu właściwemu sądowi skargi stanowiące
przedmiot rozpoznania sądu.”;
3)   art. 4
otrzymuje brzmienie:
„Art. 4.         Komornik
używa okrągłej pieczęci urzędowej z godłem Rzeczypospolitej Polskiej,
wskazującej w otoku pełnioną funkcję, sąd rejonowy, przy którym działa,
imię i nazwisko oraz siedzibę kancelarii.”;
4)   art. 7
otrzymuje brzmienie:
„Art. 7. 1.        Rewirem
komorniczym jest obszar właściwości sądu rejonowego, a w przypadkach wskazanych
w ust. 4 obszar właściwości dwóch lub kilku sądów rejonowych.
2.  Komornicy,
których siedziby kancelarii są położone w obszarze właściwości nowo utworzonego
sądu rejonowego, z chwilą jego utworzenia stają się z mocy prawa komornikami
przy tym sądzie.
3.  W razie
zniesienia sądu rejonowego komornicy dotychczas działający przy tym sądzie
stają się z mocy prawa komornikami przy sądzie, który swoją właściwością objął
obszar właściwości zniesionego sądu.
4. W przypadku
trzykrotnego bezskutecznego obwieszczenia o wolnym stanowisku komornika w
rewirze, w którym nie działa komornik, Minister Sprawiedliwości, w drodze
zarządzenia, znosi ten rewir i przyłącza go do obszaru właściwości jednego z
sąsiednich rewirów. W razie zmiany okoliczności, jednakże nie wcześniej niż po
upływie 2 lat Minister Sprawiedliwości uchyla zarządzenie o zniesieniu rewiru i
dokonuje obwieszczenia o wolnym stanowisku komornika w trybie określonym w art.
11 ust. 2.
5. Z dniem zniesienia
rewiru, o którym mowa w ust. 4, sprawy prowadzone przez komornika tego rewiru
stają się sprawami komornika rewiru, do którego został przyłączony zniesiony
rewir. Jeżeli w rewirze, do którego nastąpiło przyłączenie, działa więcej niż
jeden komornik, prezes sądu rejonowego, którego obszar właściwości obejmuje ten
rewir, dokonuje podziału spraw pomiędzy działających w nim komorników,
proporcjonalnie do liczby prowadzonych przez nich spraw.
6.  Minister
Sprawiedliwości na stronach internetowych Ministerstwa Sprawiedliwości prowadzi
i na bieżąco aktualizuje wykaz komorników, w którym wskazuje rewiry
komornicze położone w obszarach właściwości poszczególnych sądów apelacyjnych,
imiona i nazwiska komorników działających w tych rewirach oraz siedziby i adresy
ich kancelarii.
7.  Prezes
sądu rejonowego na stronach internetowych sądu prowadzi i na bieżąco
aktualizuje wykaz komorników działających przy tym sądzie, w którym wskazuje
imiona i nazwiska komorników oraz siedziby i adresy ich kancelarii. Wykaz udostępnia
się również do publicznej wiadomości na tablicy informacyjnej w budynku sądu
rejonowego.”;
5)   art. 8
otrzymuje brzmienie:
„Art. 8. 1.        Komornik
działa na obszarze swojego rewiru komorniczego, z zastrzeżeniem ust. 5.
2.  W rewirze
komorniczym może działać więcej niż jeden komornik.
3. Minister
Sprawiedliwości ocenia, czy liczba komorników działających w rewirze jest
wystarczająca, biorąc przy tym pod uwagę potrzeby prawidłowego i sprawnego
wykonywania czynności, o których mowa w art. 2, wielkość wpływu i stan zaległości
spraw o egzekucję i o dokonanie zabezpieczenia, stopień opanowania wpływu w
tych sprawach, ilość przedsiębiorców mających siedzibę lub oddziały w obszarze
rewiru oraz liczbę i strukturę ludności w rewirze. W razie uznania, iż zachodzi
potrzeba zwiększenia liczby komorników w rewirze, Minister Sprawiedliwości, z
urzędu lub na wniosek prezesa właściwego sądu okręgowego, zarządza, po zasięgnięciu
opinii rady właściwej izby komorniczej, utworzenie wolnego stanowiska komornika
w tym rewirze, po czym wszczyna postępowanie w trybie art. 11. W przypadku
działania z urzędu Minister Sprawiedliwości zasięga ponadto opinii prezesa właściwego
sądu okręgowego. Opinię, o której wyżej mowa, rada izby komorniczej nadsyła w
terminie 21 dni. Nienadesłanie opinii w tym terminie nie stanowi przeszkody do
wydania zarządzenia.
4.  Komornik
nie może odmówić przyjęcia wniosku o wszczęcie egzekucji lub dokonanie
zabezpieczenia, do przeprowadzenia których jest właściwy zgodnie z przepisami
Kodeksu postępowania cywilnego.
5.  Wierzyciel
ma prawo wyboru komornika na terytorium Rzeczypospolitej Polskiej, z wyjątkiem
spraw o egzekucję z nieruchomości oraz spraw, w których przepisy o egzekucji z
nieruchomości stosuje się odpowiednio. W przypadku wyboru komornik działa poza
obszarem swojego rewiru komorniczego.
6.  Wierzyciel,
dokonując wyboru komornika, składa wraz z wnioskiem o wszczęcie egzekucji
oświadczenie na piśmie, że korzysta z prawa wyboru komornika.
7.  Komornik
wybrany przez wierzyciela nie może odmówić przyjęcia wniosku o wszczęcie
egzekucji, dokonania zabezpieczenia lub podjęcia innych czynności wchodzących w
zakres jego ustawowych zadań.
8.  Komornik
wybrany przez wierzyciela odmawia jednak wszczęcia egzekucji, dokonania
zabezpieczenia lub podjęcia innych czynności wchodzących w zakres jego
ustawowych zadań, jeżeli w zakresie prowadzonych przez niego egzekucji zaległość
przekracza sześć miesięcy. Zaległość tę oblicza się, dzieląc liczbę spraw
niezałatwionych w poprzednim półroczu przez średni miesięczny wpływ spraw w
poprzednim półroczu, wyłączając sprawy o egzekucję świadczeń powtarzających
się.
9.  W
przypadku odmowy, o której mowa w ust. 8, komornik wydaje postanowienie o
odmowie wszczęcia egzekucji, dokonania zabezpieczenia lub podjęcia innych
czynności. Postanowienie to doręcza się tylko wierzycielowi.
10.   Komornik
wybrany przez wierzyciela zawiadamia niezwłocznie o wszczęciu egzekucji lub
dokonaniu zabezpieczenia komorników właściwych według przepisów Kodeksu
postępowania cywilnego. Zawiadomienie może być dokonane za pośrednictwem
telefaksu lub poczty elektronicznej. W takim przypadku dowodem zawiadomienia
jest potwierdzenie transmisji danych.
11.   W razie
podejmowania przez komornika wybranego przez wierzyciela czynności poza swoim
rewirem komorniczym wydatki obejmujące diety przysługujące osobom zatrudnionym
w kancelarii komornika i uczestniczącym w tych czynnościach, koszty przejazdów
i noclegów komornika i tych osób oraz koszty transportu specjalistycznego
obciążają wierzyciela, chyba że wyrazi on zgodę na obciążenie go innymi
wydatkami określonymi w art. 39 ust. 2. Wydatki te obciążają wierzyciela niezależnie
od przysługującego mu zwolnienia od kosztów sądowych. Nie wlicza się ich do
kosztów egzekucji obciążających dłużnika.
12.
Przekazując sprawę innemu komornikowi, komornik wybrany przez wierzyciela, w
terminie 7 dni od dnia uprawomocnienia się postanowienia
o przekazaniu, zwraca niewykorzystaną zaliczkę lub jej część pobraną na
poczet wydatków, o których mowa w ust. 11.
13.   Komornik,
za zgodą wierzyciela, może przekazać całość lub część sprawy egzekucyjnej
innemu komornikowi, jeżeli ten wyrazi na to zgodę.
14. Komornik
właściwy do prowadzenia egzekucji, zgodnie z przepisami Kodeksu postępowania
cywilnego, w chwili wszczęcia postępowania pozostaje właściwy do jego
ukończenia, choćby podstawy właściwości zmieniły się w toku sprawy.”; 
6)   art. 9
otrzymuje brzmienie:
„Art.
 9. 1.          Wniosek o wyłączenie komornika zgłasza się na piśmie
do komornika prowadzącego postępowanie, uprawdopodobniając przyczyny
wyłączenia. Komornik jest zobowiązany, w terminie 3  dni od dnia złożenia
wniosku o wyłączenie, przekazać wniosek do sądu rejonowego, przy którym działa,
wraz z pisemnymi wyjaśnieniami.
2.  Sąd
rejonowy, przy którym działa komornik, rozpoznaje wniosek o wyłączenie komornika
w terminie 7 dni od dnia przekazania wniosku. Orzekając o wyłączeniu
komornika, sąd wyznacza jednocześnie innego komornika do prowadzenia sprawy,
której wyłączenie dotyczy. 
3.  Postanowienie
w przedmiocie wyłączenia komornika sąd wydaje na posiedzeniu niejawnym w
składzie jednoosobowym.  Na postanowienie to zażalenie nie przysługuje.
4.  Przepisy
ust. 1-3 stosuje się odpowiednio do zastępcy komornika oraz do asesorów i
aplikantów komorniczych, jeżeli osoby te prowadzą postępowanie lub dokonują
określonych czynności w sprawie.
5. W zakresie
nieuregulowanym w niniejszej ustawie do komornika stosuje się przepisy Kodeksu
postępowania cywilnego o wyłączeniu sędziego.”;
7)   art. 10
otrzymuje brzmienie:
„Art.
10. 1.         Na stanowisko komornika może zostać powołana osoba, która:
1)   posiada
obywatelstwo polskie;
2)   ma pełną
zdolność do czynności prawnych;
3)   posiada
nieposzlakowaną opinię;
4)   nie była
karana za przestępstwo lub przestępstwo skarbowe;
5)   nie jest
podejrzana o przestępstwo ścigane z oskarżenia publicznego lub przestępstwo
skarbowe;
6)   ukończyła
wyższe studia prawnicze w Rzeczypospolitej Polskiej i uzyskała tytuł magistra
prawa lub zagraniczne studia prawnicze uznane w Rzeczypospolitej Polskiej;
7)   jest
zdolna ze względu na stan zdrowia do pełnienia obowiązków komornika;
8) odbyła
aplikację komorniczą;
9) złożyła 
egzamin komorniczy;
10)   pracowała
w charakterze asesora komorniczego co najmniej 2 lata;
11)   ukończyła
26 lat.
2.  Zdolność do pełnienia obowiązków
komornika, ze względu na stan zdrowia, stwierdza się w oparciu o przepisy
wydane na podstawie ustawy z dnia 27 lipca 2001 r. – Prawo o ustroju sądów
powszechnych (Dz. U. z 2001 r. Nr 98, poz. 1070, z późn. zm.[3])) regulujących zakres
i sposób przeprowadzania badań kandydatów do objęcia urzędu sędziego. Od
obowiązku poddania się badaniom zwalnia się sędziów.
3.  Wymogi, o
których mowa w ust. 1 pkt  8 i 9, nie dotyczą osób, które ukończyły aplikację
sądową, prokuratorską, adwokacką, radcowską lub notarialną i zdały wymagany
egzamin, oraz osób, które w okresie nie dłuższym niż 8 lat przed złożeniem
wniosku o powołanie na stanowisko asesora komorniczego pracowały co najmniej 5
lat na stanowisku referendarza sądowego.
4.  Wymogi, o
których mowa w ust. 1 pkt 8-10, nie dotyczą sędziów, prokuratorów, adwokatów,
radców prawnych, notariuszy, starszych radców Prokuratorii Generalnej oraz osób
posiadających stopień doktora nauk prawnych.
5.  Wymóg, o
którym mowa w ust. 1 pkt 8, nie dotyczy:
1)   osób, które po ukończeniu wyższych
studiów prawniczych przez okres co najmniej 5 lat w okresie nie dłuższym
niż 8 lat przed złożeniem wniosku o dopuszczenie do egzaminu komorniczego
wykonywały w kancelarii adwokackiej, zespole adwokackim, spółce cywilnej,
jawnej, partnerskiej, komandytowej, o której mowa w art. 4a ustawy z dnia 26
maja 1982 r. - Prawo o adwokaturze (Dz.U. z 2002 r. Nr 123, poz. 1058, z późn.
zm.[4])),
lub kancelarii radcy prawnego, spółce cywilnej, jawnej, partnerskiej,
komandytowej, o której mowa w art. 8 ust. 1 ustawy z dnia 6 lipca 1982 r. o
radcach prawnych (Dz.U. z 2002 r. Nr 123, poz. 1059, z późn. zm.[5])),
na podstawie umowy o pracę lub umowy cywilnoprawnej, wymagające wiedzy
prawniczej czynności bezpośrednio związane ze świadczeniem pomocy prawnej przez
adwokata lub radcę prawnego;
2)   osób, które
po ukończeniu wyższych studiów prawniczych przez okres co najmniej 5 lat w
okresie nie dłuższym niż 8 lat przed złożeniem wniosku o dopuszczenie do
egzaminu komorniczego wykonywały w kancelarii notarialnej, na podstawie umowy o
pracę lub umowy cywilnoprawnej, wymagające wiedzy prawniczej czynności
bezpośrednio związane z czynnościami wykonywanymi przez notariusza;
3)   osób,
które przez okres co najmniej 5 lat w okresie nie dłuższym niż 8 lat przed
złożeniem wniosku o dopuszczenie do egzaminu komorniczego zatrudnione były na
stanowisku asystenta sędziego. 
6.  Pięcioletnie
okresy zatrudnienia, o których mowa w ust. 3 i 5, ustala się jako sumę okresów
obliczonych z zachowaniem proporcjonalności ich wymiaru.”;
8)   w art. 11:
a)   po ust. 1
dodaje się ust. 1a  i 1b w brzmieniu:
„1a. Przed
powołaniem komornika Minister Sprawiedliwości zwraca się do właściwego organu
Policji o nadesłanie informacji o zainteresowanym zawierającej dane
istotne dla oceny spełniania wymagania, o którym mowa w art. 10 ust. 1 pkt 3,
a w szczególności dane o:
1)  zachowaniach
świadczących o naruszaniu przez niego porządku prawnego;
2)  kontaktach
ze środowiskami przestępczymi lub grupami środowiskowymi patologii społecznej
i o charakterze tych kontaktów;
3)  okolicznościach
wskazujących na uzależnienie od alkoholu, środków odurzających lub substancji
psychotropowych.
1b. Minister
Sprawiedliwości w porozumieniu z ministrem właściwym do spraw wewnętrznych
określi, w drodze rozporządzenia, szczegółowy sposób i tryb
uzyskiwania, sporządzania i przekazywania przez organy Policji informacji
o zainteresowanym oraz o kandydacie na aplikanta komorniczego i asesora
komorniczego oraz wzór kwestionariusza tej informacji, mając na względzie
charakter i zakres obowiązków komornika oraz prawa i wolności chronione
konstytucyjnie.”,
b) ust. 2
otrzymuje brzmienie:
„2. Minister
Sprawiedliwości informuje, w drodze obwieszczenia, w Dzienniku Urzędowym
Rzeczypospolitej Polskiej „Monitor Polski”, o wolnym stanowisku komornika oraz
wskazuje rewir, w którym ma nastąpić powołanie, i prezesa sądu apelacyjnego, do
którego w terminie jednego miesiąca od daty wskazanej w obwieszczeniu, należy
składać wnioski o powołanie. W przypadku zwolnienia stanowiska komornika
wskutek śmierci albo odwołania komornika, w obwieszczeniu należy tę okoliczność
wskazać, wymienić imię, nazwisko, siedzibę i adres kancelarii zmarłego albo
odwołanego komornika oraz zaznaczyć że osoba, która zostanie powołana na
stanowisko komornika przejmie prowadzenie spraw dotychczas prowadzonych i
niezakończonych przez tego komornika.”,
c) po ust. 5
dodaje się ust. 5a w brzmieniu:
„5a. O treści
informacji uzyskanej od organu Policji oraz wyrażonej o kandydacie opinii Minister
Sprawiedliwości zawiadamia kandydata najpóźniej przed wydaniem decyzji o powołaniu.”,
d) ust. 6 i 7
otrzymują brzmienie: 
„6.   W tym samym
czasie zainteresowany może ubiegać się o powołanie na stanowisko komornika
tylko w jednym rewirze komorniczym.
7.   Minister
Sprawiedliwości pozostawia bez rozpoznania wszystkie wnioski zainteresowanego w
przypadku złożenia wniosków o powołanie w więcej niż jednym rewirze komorniczym.”;
9)   uchyla się
art. 11a;
10)  w art. 12
ust. 1 otrzymuje brzmienie:
„1. Do wniosku o
powołanie na stanowisko komornika zainteresowany załącza po dwa odpisy wniosku,
życiorysu i dokumentów potwierdzających spełnienie wymogów, o których mowa w
art. 10 ust. 1 pkt 1 i 6-11, zaświadczenie o niekaral­ności oraz
oświadczenie, że nie jest przeciwko niemu prowadzone postępowanie
o  prze­stępstwo ścigane z oskarżenia publicznego lub przestępstwo
skarbowe. Może przedstawiać opinie, świadectwa i zaświadczenia.”;
11)  w art. 13
ust. 4 otrzymuje brzmienie:
„4. O zgłoszeniu
Ministrowi Sprawiedliwości utworzenia kancelarii komornik zawiadamia prezesa sądu
rejonowego, przy którym działa, oraz radę właściwej izby komorniczej.”;
12)  art. 14
otrzymuje brzmienie:
„Art.
14. 1. O zgłoszeniu przez komornika utworzenia kancelarii Minister
Sprawiedliwości zawiadamia prezesa właściwego sądu okręgowego oraz prezesa
właściwego sądu apelacyjnego.
2.  W terminie
14 dni od dnia otrzymania zawiadomienia, o którym mowa w ust. 1, prezes sądu
apelacyjnego odbiera od komornika ślubowanie według następującej roty:
      „Ślubuję
uroczyście jako komornik powierzone mi obowiązki wypełniać zgodnie z prawem
i  sumieniem, dochować tajemnicy państwowej i  zawodowej, w
postępowaniu swym kierować się zasadami uczciwości, godności i honoru.”.
3.  Jeżeli
komornik odmówi złożenia ślubowania, o  którym mowa w ust. 2, lub z
własnej winy nie złoży go we wskazanym terminie, powołanie traci moc.
Okoliczność tę stwierdza Minister Sprawiedliwości.
4.  Z dniem
złożenia ślubowania komornik uzyskuje prawo wykonywania czynności, o których
mowa w art. 2.”;
13)  art. 15
otrzymuje brzmienie:
„Art.
15. 1.         Minister Sprawiedliwości zawiesza komornika
w  czynnościach, jeżeli:
1) przeciwko
komornikowi jest prowadzone postępowanie o umyślne przestępstwo ścigane z
oskarżenia publicznego lub umyślne przestępstwo skarbowe;
2) przy
wszczęciu lub w toku postępowania    o częściowe bądź całkowite ubezwłasnowolnienie
komornika ustanowiono doradcę tymczasowego.
2.  Minister
Sprawiedliwości może zawiesić komornika w czynnościach, jeżeli:
1)   wniósł o
to sam komornik z powodu długotrwałej choroby lub z innych ważnych przyczyn;
2)   przeciwko
komornikowi jest prowadzone postępowanie o nieumyślne przestępstwo ścigane z
oskarżenia publicznego lub nieumyślne przestępstwo skarbowe.
3.  Zawieszenie
komornika w czynnościach ustaje z dniem:
1)   prawomocnego
zakończenia postępowania, o którym mowa w ust. 1 pkt 1 i ust. 2 pkt 2, chyba że
Minister Sprawiedliwości uchyli je wcześniej;
2) oddalenia
lub odrzucenia wniosku o ubezwłasnowolnienie lub umorzenie postępowania lub
uchylenia postanowienia o ustanowieniu doradcy tymczasowego;
3) złożenia
wniosku w tym przedmiocie przez komornika w sytuacji określonej w  ust. 2 pkt 1.”;
14) po art. 15
dodaje się art. 15a i 15b w brzmieniu:
„Art. 15a. 1.
Minister Sprawiedliwości odwołuje komornika z zajmowanego stanowiska,
jeżeli komornik:
1)   zrezygnował
z pełnienia obowiązków komornika;
2)   z powodu
choroby lub utraty sił uznany został przez lekarza orzecznika Zakładu
Ubezpieczeń Społecznych za trwale niezdolnego do pełnienia obowiązków komornika
lub bez uzasadnionej przyczyny odmówił poddania się takiemu badaniu, mimo skierowania
przez radę właściwej izby komorniczej lub prezesa właściwego sądu okręgowego; 
3)   ukończył
65 rok życia;
4)   został
prawomocnie skazany za umyślne przestępstwo lub umyślne przestępstwo skarbowe;
5)   został
ubezwłasnowolniony częściowo bądź całkowicie;
6)   dopuścił
się rażącego lub uporczywego naruszenia przepisów prawa – na wniosek prezesa
właściwego sądu apelacyjnego lub prezesa właściwego sądu okręgowego; 
7)   z
zawinionych przez siebie przyczyn nie wykonał zarządzeń, o których mowa
w art. 3 ust. 3 – na wniosek prezesa właściwego sądu apelacyjnego lub
prezesa właściwego sądu okręgowego;
8)   został
ukarany prawomocnym orzeczeniem dyscyplinarnym karą wydalenia ze służby
komorniczej;
9)   nie
zawarł umowy ubezpieczenia odpowiedzialności cywilnej, zgodnie z przepisami
wydanymi na podstawie art. 24 ust. 2, lub utracił to ubezpieczenie z
zawinionych przez siebie przyczyn.
2.  Minister
Sprawiedliwości może odwołać komornika z zajmowanego stanowiska w razie
prawomocnego skazania za nieumyślne prze­stępstwo lub nieumyślne przestępstwo
skarbowe.
3.  Odwołanie
komornika z zajmowanego stanowiska w przypadkach, o których mowa w ust. 1 pkt 
2, 6, 7 i 9 oraz w ust. 2, następuje po uprzednim wysłuchaniu komornika, chyba
że nie jest to możliwe, oraz po zasięgnięciu opinii rady właściwej izby
komorniczej, która przedstawia opinię w terminie 21 dni od dnia otrzymania wniosku
o wyrażenie opinii. Nienadesłanie opinii w tym terminie przez radę izby komorniczej
nie wstrzymuje wydania decyzji  w przedmiocie odwołania komornika.
4.  Komornik
odwołany z przyczyny wymienionej w  ust. 1 pkt 3 pełni swoje
obowiązki do czasu wyznaczenia zastępcy komornika.
Art. 15b.
1. Minister Sprawiedliwości, po zasięgnięciu opinii Krajowej Rady Komorniczej
oraz prezesa właściwego sądu apelacyjnego, może przenieść komornika, za jego
zgodą lub na jego wniosek, na stanowisko komornika w innym rewirze komorniczym,
jeżeli przemawiają za tym potrzeby prawidłowego i sprawnego prowadzenia czynności,
o których mowa w art. 2, lub uzasadniony interes komornika. Krajowa Rada
Komornicza przedstawia opinię w terminie wyznaczonym, nie krótszym niż 14 dni.
Nienadesłanie opinii w tym terminie nie wstrzymuje wydania decyzji
w przedmiocie przeniesienia.
2. Nie jest
dopuszczalne przeniesienie komornika na stanowisko, co do którego Minister
Sprawiedliwości skierował uprzednio do publikacji w Dzienniku Urzędowym
Rzeczypospolitej Polskiej „Monitor Polski” obwieszczenie o wolnym stanowisku
komornika, do czasu zakończenia postępowania o powołanie na to stanowisko.”;
15)  po art. 16
dodaje się art. 16a w brzmieniu:
„Art. 16a. W
celu zbadania stanu zdrowia komornika prezes właściwego sądu okręgowego lub
rada właściwej izby komorniczej może skierować komornika do Zakładu Ubezpieczeń
Społecznych, z urzędu lub na jego wniosek.”;
16)  art. 17
otrzymuje brzmienie:
„Art. 17.          Komornik
używa tytułu: „Komornik Sądowy przy Sądzie Rejonowym w ....................
Kancelaria Komornicza w........................” z dokładnym określeniem
imienia i nazwiska oraz adresu kancelarii.”;
17)  po art. 17
dodaje się art. 17a w brzmieniu:
„Art. 17a. 1.
Przy wykonywaniu czynności komornik jest obowiązany używać identyfikatora wydanego
przez Krajową Radę Komorniczą zawierającego jego imię i nazwisko, zdjęcie,
określenie pełnionej funkcji i oznaczenie sądu rejonowego, przy którym działa.
2.  Przepis
ust. 1 stosuje się odpowiednio do asesorów i aplikantów komorniczych.
3.  Minister
Sprawiedliwości, po zasięgnięciu opinii Krajowej Rady Komorniczej, określi,
w  drodze rozporządzenia, wzór identyfikatora, o którym mowa w ust.
1, mając na względzie konieczność zachowania odpowiedniej przejrzystości i
czytelności danych oraz konieczność zabezpieczenia przed podrobieniem.”; 
18)  w art. 20
ust. 3 otrzymuje brzmienie:
„3. Obowiązek
zachowania tajemnicy ustaje, gdy komornik składa zeznanie jako świadek lub
strona przed sądem lub prokuratorem, chyba że ujawnienie tajemnicy zagraża
dobru państwa. W tym przypadku od obowiązku zachowania tajemnicy może zwolnić
komornika Minister Sprawiedliwości.”;
19) art. 22
otrzymuje brzmienie:
„Art. 22.
Komornik ma obowiązek w terminie 4 dni przekazać uprawnionemu wyegzekwowane
należności, a jeżeli dopuści do opóźnienia, jest obowiązany zapłacić uprawnionemu
odsetki od kwot otrzymanych i nierozliczonych w terminie.”;
20)  w art. 24
ust. 1 otrzymuje brzmienie:
„1.     Komornik
jest obowiązany do zawarcia umowy ubezpieczenia odpowiedzialności cywilnej za
szkody, które mogą zostać wyrządzone w związku z wykonywaniem  czynności
określonych w art. 2, a w przypadku gdy zatrudnia pracowników, również do
zawarcia umowy ubezpieczenia odpowiedzialności cywilnej  za szkody, które mogą
zostać wyrządzone ich działaniem w związku z wykonywaniem tych czynności.”; 
21)  w art. 24a
ust. 2 otrzymuje brzmienie:
„2. W razie
stwierdzenia okoliczności, o których mowa w  art. 15a ust. 1 pkt 9,
prezes sądu rejonowego zawiadamia o tym prezesa właściwego sądu okręgowego.”;
22)  w art. 27a
dodaje się ust. 4 i 5 w brzmieniu:
„4. W przypadku
śmierci lub odwołania komornika wyznaczony zastępca komornika prowadzi postępowania
w sprawach dotychczas niezakończonych przez zmarłego lub odwołanego komornika
do czasu powołania komornika w tym rewirze.
5. Minister
Sprawiedliwości po zasięgnięciu opinii Krajowej Rady Komorniczej określi, w
drodze rozporządzenia, tryb postępowania przy likwidacji kancelarii
komorniczych, mając na względzie konieczność nadania sprawnego biegu sprawom
pozostałym do załatwienia po zmarłym lub odwołanym komorniku.”;
23)  po art. 27a
dodaje się art. 27b w brzmieniu:
„Art. 27b.        Zastępca
komornika, który przeprowadza likwidację kancelarii zmarłego lub odwołanego
komornika, może rozwiązać umowę o pracę zawartą przez poprzednika z osobą
zatrudnioną w tej kancelarii za jednomiesięcznym wypowiedzeniem. Przepis
ten dotyczy także umów zawartych na czas określony.”;
24)  art. 29
otrzymuje brzmienie:
„Art.
29. 1. Aplikantem komorniczym może zostać ten, kto:
1)   spełnia
warunki określone w art. 10 ust. 1 pkt 1-7;
2)   uzyskał
pozytywną ocenę z egzaminu konkursowego na aplikację komorniczą, zwanego dalej
„egzaminem konkursowym”.
2.  Aplikanta
komorniczego zatrudnia komornik.
3.  Komornik
ma obowiązek zatrudnić w okresie 3 lat co najmniej jednego aplikanta
komorniczego.
4.  Prezes
sądu apelacyjnego może zwolnić komornika z obowiązku, o którym mowa w ust. 3,
po zasięgnięciu opinii prezesa właściwego sądu rejonowego i rady właściwej
izby komorniczej.
5.  Prezes
właściwego sądu apelacyjnego albo rada właściwej izby komorniczej może
zobowiązać komornika do zatrudnienia wskazanego aplikanta komorniczego.
6.  Wpis na
listę aplikantów komorniczych następuje na podstawie uchwały rady izby
komorniczej właściwej ze względu na miejsce złożenia zgłoszenia, o którym mowa
w art. 29d ust. 1 pkt 3. W uchwale tej rada izby komorniczej obowiązana jest
wskazać komornika, w którego kancelarii aplikant komorniczy jest albo zostanie
zatrudniony.
7.  Przed
dokonaniem wpisu na listę aplikantów komorniczych rada izby komorniczej zwraca
się do właściwego organu Policji o nadesłanie informacji o kandydacie. Informacje
te uzyskuje się i sporządza na zasadach określonych dla uzyskiwania i sporządzania
informacji o kandydacie na stanowisko komornika określonych w art. 11 ust.
1a. Przepis art. 11 ust. 5a stosuje się
odpowiednio.
8.  Osobie
spełniającej warunki, o których mowa w  ust. 1, nie można odmówić
wpisu na listę aplikantów komorniczych.
9.  Wniosek o
wpis na listę aplikantów komorniczych może zostać złożony w ciągu 2 lat od dnia
ogłoszenia wyników egzaminu konkursowego. Do wniosku kandydat obowiązany jest
załączyć zaświadczenie o niekaralności oraz oświadczenie, że przeciwko niemu
nie jest prowadzone postępowanie karne o przestępstwo ścigane z oskarżenia
publicznego lub przestępstwo skarbowe.”;
25)  po art. 29
dodaje się art. 29a-29l w brzmieniu:
„Art. 29a. 1.
Minister Sprawiedliwości powołuje co 2 lata komisje do spraw przeprowadzenia egzaminów
konkursowego i komorniczego, obejmujące obszar właściwości jednej lub kilku izb
komorniczych, zwane dalej „komisjami egzaminacyjnymi”.
2.  Siedziba
komisji egzaminacyjnej mieści się w siedzibie rady właściwej izby komorniczej.

3.  W skład
komisji egzaminacyjnej, składającej się z siedmiu osób, wchodzą:
1)   czterej
sędziowie sądu okręgowego lub apelacyjnego;
2)   dwaj
przedstawiciele delegowani przez  Krajową Radę Komorniczą; 
3)   jeden
pracownik naukowy, naukowo-dy­daktyczny lub dydaktyczny na wydziale prawa w
szkole wyższej w Rzeczypospolitej Polskiej lub w Polskiej Akademii Nauk,
posiadający co najmniej stopień naukowy doktora habilitowanego nauk prawnych.
4.  Powołując
komisje egzaminacyjne, Minister Sprawiedliwości wyznacza jednocześnie ich
przewodniczących.
5.  Minister
Sprawiedliwości w stosunku do komisji egzaminacyjnych jest organem wyższego
stopnia.
6.  Właściwe
izby komornicze zapewniają, jako zadanie zlecone z zakresu administracji
rządowej, obsługę administracyjną i techniczną działalności komisji egzaminacyjnych.
7.  Członkom
komisji egzaminacyjnej za udział w jej pracach przysługuje wynagrodzenie
oraz zwrot kosztów podróży i noclegów na zasadach określonych w przepisach
dotyczących należności przysługujących pracownikowi zatrudnionemu w państwowej
lub samorządowej jednostce sfery budżetowej z tytułu podróży służbowej na obszarze
kraju.
Art. 29b.  1.       Minister
Sprawiedliwości powołuje co 2 lata zespół do przygotowywania pytań na egzaminy
konkursowy i komorniczy, składający się z pięciu osób, zwany dalej „zespołem
egzaminacyjnym”. Dwaj członkowie zespołu egzaminacyjnego powoływani są spośród
osób wskazanych przez Krajową Radę Komorniczą.
2.  Pracami
zespołu egzaminacyjnego kieruje przewodniczący, wyznaczony przez Ministra Sprawiedliwości.
3.  Krajowa
Rada Komornicza i rady izb komorniczych mogą zgłaszać zespołowi egzaminacyjnemu
propozycje pytań egzaminacyjnych.
4.  Członek
zespołu egzaminacyjnego nie może być jednocześnie członkiem komisji
egzaminacyjnej.
5.  Członkom
zespołu egzaminacyjnego za udział w jego pracach przysługuje wynagrodzenie.
Art.
29c. 1.        Egzamin konkursowy przeprowadzają komisje egzaminacyjne raz
w roku, w terminie wyznaczonym przez Ministra Sprawiedliwości, nie później niż
do dnia 30 września,  równocześnie we wszystkich izbach komorniczych.
2.  Egzamin
konkursowy polega na sprawdzeniu wiedzy kandydata na aplikanta komorniczego,
zwanego dalej „kandydatem”, z zakresu prawa konstytucyjnego, prawa cywilnego,
postępowania cywilnego, prawa gospodarczego, prawa spółek handlowych, prawa
pracy, prawa rodzinnego i  opiekuńczego, prawa administracyjnego,
postępowania administracyjnego, prawa finansowego, prawa europejskiego, prawa
prywatnego międzynarodowego, ustroju sądów i samorządu komorniczego.
3.  W razie
zaistnienia zdarzenia losowego, uniemożliwiającego przeprowadzenie egzaminu
konkursowego w terminie, o którym mowa w ust. 1, Minister Sprawiedliwości
wyznacza dodatkowy termin przeprowadzenia egzaminu konkursowego.
Art.
29d. 1. W terminie do dnia 30 czerwca każdego roku Minister Sprawiedliwości
zamieszcza w dzienniku o zasięgu ogólnopolskim oraz w Biuletynie Informacji
Publicznej  ogłoszenie o egzaminie konkursowym, w którym wskazuje:
1)   termin
przeprowadzenia egzaminu konkursowego;
2)   termin,
do którego należy złożyć zgłoszenie o przystąpieniu do egzaminu konkursowego,
zwane dalej „zgłoszeniem”, nie późniejszy niż przypadający na  50 dzień przed
datą rozpoczęcia egzaminu konkursowego;
3)   siedziby
i adresy komisji egzaminacyjnych, do których należy składać zgłoszenia;
4)   wysokość
opłaty konkursowej oraz numer rachunku, na który należy dokonać wpłaty. 
2.  Jeżeli
zgłoszenie nie odpowiada wymogom formalnym lub jeżeli kandydat nie uiścił
opłaty należnej za udział w egzaminie konkursowym, komisja egzaminacyjna wzywa
go przesyłką poleconą za potwierdzeniem odbioru do usunięcia braków lub
uiszczenia opłaty w terminie 7 dni od dnia otrzymania wezwania.
3.  W razie
nieusunięcia braków formalnych zgłoszenia lub nieuiszczenia w terminie opłaty
należnej za udział w egzaminie konkursowym albo złożenia zgłoszenia po upływie
wymaganego terminu komisja egzaminacyjna odmawia dopuszczenia kandydata do
egzaminu konkursowego. Od uchwały komisji egzaminacyjnej odmawiającej
dopuszczenia do egzaminu konkursowego kandydatowi przysługuje odwołanie do
Ministra Sprawiedliwości w terminie 14 dni od dnia jej doręczenia.
4.  O
dopuszczeniu do egzaminu konkursowego oraz o czasie i miejscu jego przeprowadzenia
przewodniczący komisji egzaminacyjnej zawiadamia kandydata przesyłką poleconą
za potwierdzeniem odbioru co najmniej na 14 dni przed dniem rozpoczęcia
egzaminu konkursowego.
Art.
29e. 1. Opłata za udział w egzaminie konkursowym stanowi dochód budżetu
państwa. Kandydat uiszcza tę opłatę na rachunek bankowy Ministerstwa
Sprawiedliwości.
2.  Opłata, o której mowa w ust. 1, wynosi
połowę równowartości minimalnego wynagrodzenia za pracę, o którym mowa w
ustawie z dnia 10 października 2002 r. o minimalnym wynagrodzeniu za pracę
(Dz. U. Nr 200, poz. 1679, z  późn. zm.[6])),
zwanego dalej „minimalnym wynagrodzeniem”.  
Art. 29f. 1. Z prac komisji egzaminacyjnej, na czas przeprowadzania egzaminu konkursowego podlega
wyłączeniu członek, jeżeli kandydat zakwalifikowany do egzaminu konkursowego
jest:
1)   jego
małżonkiem;
2)   osobą
pozostającą z nim w stosunku pokrewieństwa albo powinowactwa do drugiego
stopnia albo w stosunku przysposobienia;
3)   osobą
pozostającą z nim we wspólnym pożyciu;
4)   osobą
pozostającą wobec niego w stosunku zależności służbowej.
2.  Powody
wyłączenia trwają pomimo ustania małżeństwa lub przysposobienia. Okoliczności, o
których mowa w ust. 1 pkt 4, nie odnoszą się do członka komisji egzaminacyjnej
będącego sędzią.
3.  Członkowie
komisji egzaminacyjnych przed rozpoczęciem egzaminu konkursowego składają
pisemne oświadczenia, że nie pozostają z żadnym z kandydatów zakwalifikowanych
do egzaminu konkursowego w stosunku, o którym mowa  w ust. 1.
4. Podanie nieprawdy lub zatajenie prawdy
w oświadczeniu, o którym mowa w ust. 3, powoduje odpowiedzialność  na
podstawie przepisu art. 233 § 1 ustawy z dnia 6 czerwca 1997 r. – Kodeks
karny (Dz. U. Nr 88, poz. 553, z późn. zm.[7])).
Art.
29g. 1. Egzamin konkursowy odbywa się w obecności co najmniej trzech
członków komisji egzaminacyjnej.
2.  Niestawiennictwo
kandydata na egzamin konkursowy, bez względu na przyczynę jego nieobecności,
traktowane jest jako odstąpienie od  egzaminu konkursowego. 
3.  Kandydaci
podczas egzaminu konkursowego nie mogą korzystać z tekstów aktów prawnych,
komentarzy, orzecznictwa oraz innych pomocy, a także nie mogą posiadać przy
sobie urządzeń służących do przekazu lub odbioru informacji.
Art. 29h. 1.        Egzamin
konkursowy polega na rozwiązaniu testu składającego się z zestawu 150 pytań,
zawierających po 3 propozycje odpowiedzi, z  których tylko jedna jest
prawidłowa. Kandydat może wybrać tylko jedną odpowiedź. Za każdą prawidłową odpowiedź
kandydat uzyskuje 1 punkt.
2.  Sprawdzanie
wyników testu następuje w obecności co najmniej trzech członków komisji egzaminacyjnej.

3.  Pozytywny
wynik z egzaminu konkursowego otrzymuje kandydat, który uzyskał co najmniej 90
punktów. 
4.  Niezwłocznie
po przeprowadzeniu egzaminu konkursowego komisja egzaminacyjna sporządza
protokół z jego przebiegu. Protokół podpisują tylko ci członkowie komisji
egzaminacyjnej, którzy brali udział w przeprowadzeniu egzaminu.
5. W terminie
7 dni od daty sporządzenia protokołu odpisy protokołu przewodniczący komisji
egzaminacyjnej doręcza Ministrowi Sprawiedliwości oraz przewodniczącemu rady
właściwej izby komorniczej.
Art. 29i. 1.
Niezwłocznie po przeprowadzeniu egzaminu konkursowego i sprawdzeniu wyników testu
komisja egzaminacyjna, w drodze uchwały, ustala wyniki egzaminu konkursowego.
Odpisy uchwały przewodniczący komisji egzaminacyjnej doręcza kandydatom, radzie
właściwej izby komorniczej oraz Ministrowi Sprawiedliwości.
2.  Od
uchwały, o której mowa w ust. 1, kandydatowi przysługuje, w części dotyczącej
uzyskanego przez niego wyniku, odwołanie do Ministra Sprawiedliwości w terminie
14 dni od dnia jej doręczenia. Odwołanie powinno być rozpoznane w terminie 14
dni od dnia jego wniesienia.
3.  O wynikach
egzaminu konkursowego Minister Sprawiedliwości zawiadamia Krajową Radę
Komorniczą oraz publikuje w Biuletynie Informacji Publicznej listę osób, które
uzyskały wynik pozytywny.
Art. 29j. 1.
Uchwałę w przedmiocie wpisu na listę aplikantów komorniczych rada izby
komorniczej podejmuje w terminie 30 dni od dnia złożenia przez zainteresowanego
wniosku o dokonanie wpisu.
2. Od uchwały
odmawiającej dokonania wpisu zainteresowanemu służy odwołanie do Krajowej Rady
Komorniczej w terminie 14 dni od dnia jej doręczenia. Odwołanie powinno być
rozpoznane w terminie 30 dni od dnia jego doręczenia.
3.  Zainteresowanemu
służy skarga do sądu administracyjnego:
1)   od
ostatecznej decyzji odmawiającej dokonania wpisu na listę aplikantów komorniczych;
2)   w
przypadku nierozpoznania przez Ministra Sprawiedliwości odwołania od uchwały
ustalającej wyniki egzaminu konkursowego w terminie określonym w art. 29i ust. 
2;
3)   w
przypadku niepodjęcia przez radę izby komorniczej uchwały w przedmiocie wpisu
na listę aplikantów komorniczych w terminie określonym w ust. 1; 
4) w razie
nierozpoznania przez Krajową Radę Komorniczą odwołania od uchwały rady izby
komorniczej odmawiającej dokonania wpisu na listę aplikantów komorniczych
w terminie określonym w ust. 2.
Art. 29k. Do
obowiązków aplikanta należy, w szczególności:
1)   uczestniczenie
w przewidzianych programem aplikacji zajęciach seminaryjnych oraz
w  praktykach;
2)   samodzielne
pogłębianie wiedzy prawniczej i praktycznych umiejętności niezbędnych  do
zajmowania stanowiska komornika;
3)   przystępowanie,
w wyznaczonym terminie, do sprawdzianów wiedzy oraz kolokwium, przeprowadzanych
w czasie aplikacji, a także do egzaminu komorniczego.
Art. 29l. 1.
Aplikacja komornicza jest odpłatna.
2.  Koszty
szkolenia aplikantów komorniczych pokrywane są z wnoszonych przez nich opłat.
3.  Minister
Sprawiedliwości, po zasięgnięciu opinii Krajowej Rady Komorniczej, określi, w
drodze rozporządzenia, wysokość opłaty rocznej wnoszonej przez aplikantów na
pokrycie kosztów szkolenia, mając na względzie konieczność zapewnienia aplikantom
odpowiednio wysokiego poziomu kształcenia oraz biorąc pod uwagę,
że  wysokość tej opłaty nie może być wyższa niż czterokrotność
minimalnego wynagrodzenia.
4.  Rada izby
komorniczej może zwolnić aplikanta komorniczego od obowiązku ponoszenia opłaty
rocznej na pokrycie kosztów szkolenia w całości lub w części, a także odroczyć
jej płatność lub rozłożyć  na raty.
5.  W
przypadku podjęcia uchwały o zwolnieniu aplikanta komorniczego od ponoszenia
opłaty koszty jego szkolenia pokrywane są, proporcjonalnie do zakresu tego
zwolnienia, ze środków własnych właściwej izby komorniczej.”;
26)  po art. 30
dodaje się art. 30a i 30b w brzmieniu:
„Art.
30a. 1. Rada izby komorniczej zawiesza w czynnościach aplikanta komorniczego,
jeżeli:
1) przeciwko
aplikantowi komorniczemu jest prowadzone postępowanie o umyślne przestępstwo
ścigane z oskarżenia publicznego lub umyślne przestępstwo skarbowe;
2)   przy
wszczęciu  lub w toku postępowania o częściowe bądź całkowite ubezwłasnowolnienie
aplikanta komorniczego ustanowiono doradcę tymczasowego.
2.  Rada izby
komorniczej może zawiesić aplikanta komorniczego w czynnościach, jeżeli: 
1)   wniósł o
to sam aplikant z powodu długotrwałej choroby lub z innych ważnych przyczyn;
2)   przeciwko
aplikantowi jest prowadzone postępowanie o nieumyślne przestępstwo ścigane z
oskarżenia publicznego lub nieumyślne przestępstwo skarbowe.
3.  Uprawnienie
do zawieszenia aplikanta komorniczego w czynnościach, w przypadkach określonych
w ust. 1 i 2, przysługuje również prezesowi sądu apelacyjnego, w którego okręgu
aplikant komorniczy odbywa aplikację.
4.  Zawieszenie
aplikanta komorniczego w czynnościach ustaje z dniem:
1)   prawomocnego
zakończenia postępowania, o którym mowa w ust. 1 pkt 1, chyba że organ, który
zawiesił aplikanta komorniczego w czynnościach, uchyli je wcześniej;
2) oddalenia
lub odrzucenia wniosku o ubezwłasnowolnienie lub umorzenie postępowania lub
uchylenia postanowienia o ustanowieniu doradcy tymczasowego;
3)   złożenia
wniosku w tym przedmiocie przez aplikanta komorniczego w przypadku zawieszenia
w czynnościach  na podstawie  ust. 2 pkt 1.
Art. 30b. 1.
Rada izby komorniczej skreśla aplikanta komorniczego z listy aplikantów komorniczych,
jeżeli aplikant komorniczy:
1)   zrezygnował
z odbywania aplikacji komorniczej;
2)   został
uznany za trwale niezdolnego do pełnienia obowiązków aplikanta komorniczego;
3)   został
prawomocnie skazany za umyślne przestępstwo lub umyślne przestępstwo skarbowe;
4)   został
ubezwłasnowolniony częściowo bądź całkowicie;
5)   rażąco
narusza obowiązki aplikanta komorniczego lub w sposób
rażący uchybił godności aplikanta.
2.  Rada izby
komorniczej może skreślić aplikanta komorniczego z listy aplikantów
komorniczych, jeżeli został prawomocnie skazany za nieumyślne przestępstwo lub
nieumyślne przestępstwo skarbowe.
3.  Skreślenie
aplikanta komorniczego z listy aplikantów komorniczych z przyczyn, o których
mowa w ust. 1 pkt 5 oraz w ust. 2, następuje po uprzednim wysłuchaniu aplikanta
komorniczego, chyba że nie jest to możliwe.
4.  Uprawnienie
do skreślenia aplikanta komorniczego z listy aplikantów komorniczych, w
przypadkach określonych w ust. 1 i 2, przysługuje również prezesowi sądu
apelacyjnego, w którego okręgu aplikant komorniczy odbywa aplikację.”;
27)  art. 31
otrzymuje brzmienie:
„Art.
31. 1.         Egzamin komorniczy przeprowadzają komisje egzaminacyjne.
2.  Do
egzaminu komorniczego może przystąpić ten, kto ukończył aplikację komorniczą, a
ponadto osoba, o której mowa w art. 10 ust. 5.
3. Egzamin
komorniczy polega na sprawdzeniu przygotowania osoby przystępującej do egzaminu
komorniczego, zwanej dalej „zdającym”, do samodzielnego i należytego
wykonywania zawodu komornika.
4.  Egzamin
komorniczy składa się z części pisemnej i ustnej. 
5.  Egzamin
komorniczy jest przeprowadzany raz w roku w terminie wyznaczonym przez Ministra
Sprawiedliwości, nie później niż do dnia 30 czerwca. Części pisemna i
ustna rozpoczynają się równocześnie w tych samych dniach na terytorium
Rzeczypospolitej Polskiej. Przepis art. 29c ust. 3 stosuje się odpowiednio.
6.  Do
członków komisji egzaminacyjnej w zakresie udziału w przeprowadzeniu egzaminu
komorniczego stosuje się odpowiednio przepisy art. 29f.”; 
28)  po art. 31
dodaje się art. 31a-31i w brzmieniu: 
„Art.
31a. 1. W terminie do dnia 31 marca każdego roku Minister Sprawiedliwości
zamieszcza w dzienniku o zasięgu ogólnopolskim oraz w Biuletynie Informacji
Publicznej ogłoszenie o egzaminie komorniczym, w którym wskazuje:
1)   termin
przeprowadzenia egzaminu komorniczego;
2)   termin,
do którego należy złożyć wniosek o dopuszczenie do egzaminu komorniczego,
zwany dalej „wnioskiem”, przypadający nie później niż na 50 dzień przed dniem
rozpoczęcia egzaminu komorniczego;
3)   siedziby
i adresy komisji egzaminacyjnych, do których należy składać wnioski;
4)   wysokość
opłaty egzaminacyjnej oraz numer rachunku bankowego Ministerstwa
Sprawiedliwości, na który należy dokonać wpłaty.
2.  Przepisy
art. 29d ust. 2-4 stosuje się odpowiednio.
3.  Rada izby
komorniczej przekazuje każdego roku właściwej terytorialnie komisji egzaminacyjnej,
nie później niż do dnia 30 kwietnia, listę osób, które ukończyły aplikację komorniczą.
Art.
31b. 1. Opłata egzaminacyjna za udział w egzaminie komorniczym stanowi
dochód budżetu państwa. Zdający uiszcza ją na rachunek bankowy Ministerstwa
Sprawiedliwości.
2. Opłata, o
której mowa w ust. 1, wynosi połowę równowartości minimalnego wynagrodzenia.
Art. 31c. 1.
Część pisemna egzaminu komorniczego polega na opracowaniu przez zdającego dwóch
tematów dotyczących czynności wchodzących w zakres ustawowych zadań komorników.
2.  Podczas
części pisemnej zdający może korzystać z tekstów aktów prawnych i komentarzy
oraz z orzecznictwa. W czasie egzaminu zdający nie może posiadać przy sobie
urządzeń służących do przekazu lub odbioru informacji.
3.  Część
pisemna egzaminu komorniczego odbywa się w obecności co najmniej trzech
członków komisji egzaminacyjnej.
Art.
31d. 1. Oceny każdego tematu z części pisemnej egzaminu komorniczego
dokonuje się przy zastosowaniu skali od 0 do 20 punktów. Oceny tej dokonują,
niezależnie od siebie, dwaj członkowie komisji egzaminacyjnej. Każdy z nich
wystawia na piśmie ocenę łączną, wskazując liczbę punktów uzyskanych przez
zdającego, wraz z uzasadnieniem. Liczba punktów uzyskanych przez zdającego z
egzaminu pisemnego jest średnią ocen wystawionych przez członków komisji
egzaminacyjnej za poszczególne tematy.
2.  Pozytywną
ocenę z części pisemnej egzaminu komorniczego otrzymuje zdający, który uzyskał
co najmniej 30 punktów.
Art.
31e. 1. Do części ustnej egzaminu komorniczego dopuszczeni zostają tylko
zdający, którzy uzyskali pozytywną ocenę z części pisemnej egzaminu.
2.  W części
ustnej egzaminu komorniczego zdający odpowiada na losowo wybrany przez siebie
zestaw 8 pytań. Każda odpowiedź oceniana jest osobno przez członków komisji
egzaminacyjnej przy zastosowaniu skali od 0 do 5 punktów. Zdający może uzyskać
maksymalnie 40 punktów.
3.  Liczba
punktów uzyskanych przez zdającego z  części ustnej egzaminu komorniczego
stanowi sumę średnich arytmetycznych liczby punktów przyznanych zdającemu za
poszczególne pytania przez każdego z członków komisji egzaminacyjnej.
Art. 31f. Pozytywny wynik z egzaminu komorniczego otrzymuje zdający, który uzyskał łącznie z części
pisemnej i ustnej co najmniej 60 punktów.
Art.
31g. 1. Z przebiegu egzaminu komorniczego niezwłocznie sporządza się
protokół. Protokół podpisują tylko ci członkowie komisji egzaminacyjnej, którzy
brali udział w przeprowadzeniu egzaminu.
2.  W terminie
7 dni od dnia sporządzenia protokołu przewodniczący komisji egzaminacyjnej
doręcza odpisy protokołu Ministrowi Sprawiedliwości oraz Krajowej Radzie
Komorniczej.
Art.
31h. 1.        Niezwłocznie po przeprowadzeniu egzaminu komorniczego
komisja egzaminacyjna, w drodze uchwały, ustala wyniki uzyskane przez
zdających, wskazując liczbę punktów uzyskanych za całość egzaminu oraz za jego
poszczególne części. Odpisy uchwały przewodniczący komisji egzaminacyjnej
doręcza zdającym, Krajowej Radzie Komorniczej oraz Ministrowi Sprawiedliwości. 

2.  Od
uchwały, o której mowa w ust. 1, zdającemu przysługuje, w części dotyczącej
uzyskanego przez niego wyniku, odwołanie do Ministra Sprawiedliwości w terminie
14 dni od dnia jej doręczenia.
3.  Na
podstawie uchwał komisji egzaminacyjnych Minister Sprawiedliwości publikuje w
Biuletynie Informacji Publicznej listę osób, które uzyskały  pozytywny wynik z
egzaminu komorniczego.
Art. 31i.
Minister Sprawiedliwości określi, w drodze rozporządzenia, po zasięgnięciu
opinii Krajowej Rady Komorniczej:
1)   wzór
zgłoszenia i wniosku,  mając na względzie konieczność wykazania ustawowych
wymagań niezbędnych do przystąpienia do egzaminów konkursowego i komorniczego; 

2)   tryb i
sposób powoływania i działania komisji egzaminacyjnych oraz przeprowadzania
egzaminów konkursowego i komorniczego, mając na względzie konieczność
zapewnienia odpowiedniej sprawności działania komisji egzaminacyjnych oraz
zapewnienia  bezstronności i jednolitego poziomu oceny wiedzy kandydatów
oraz zdających;
3)   tryb i
sposób działania zespołu egzaminacyjnego, zgłaszania propozycji pytań przez
Krajową Radę Komorniczą i rady izb komorniczych oraz przygotowywania pytań na
egzaminy konkursowy i komorniczy, mając na względzie potrzebę obiektywnego
sprawdzenia poziomu wiedzy osób egzaminowanych oraz konieczność zabezpieczenia
pytań przed nieuprawnionym wglądem;
4)   organizację
i przebieg aplikacji komorniczej, mając na względzie konieczność zapewnienia
odpowiednio wysokiego poziomu szkolenia aplikantów oraz właściwego
przygotowania do zawodu komornika;
5)   wysokość
wynagrodzenia członków komisji egzaminacyjnej i zespołu egzaminacyjnego,
należnego za udział w ich pracach, okresy, za które wynagrodzenie przysługuje,
mając na względzie, że miesięczne wynagrodzenie z tego tytułu nie powinno
przekraczać wysokości miesięcznego wynagrodzenia sędziego sądu okręgowego w
pierwszej stawce awansowej.”;
29)  art. 32
otrzymuje brzmienie:
„Art.
32. 1. Na stanowisko asesora komorniczego może zostać powołana osoba
odpowiadająca wymogom:
1)   określonym
w  art. 10 ust. 1 pkt  1-9, lub 
2)   z art. 10
ust. 1 pkt 1-7, która w okresie nie dłuższym niż 8  lat przed złożeniem
wniosku o powołanie na stanowisko asesora komorniczego pracowała co najmniej  5
lat na stanowisku referendarza sądowego.
2.  Kandydat
na asesora komorniczego przedkłada zaświadczenie o niekaralności oraz
oświadczenie, że nie jest prowadzone przeciwko niemu postępowanie o przestępstwo
ścigane z oskarżenia publicznego lub przestępstwo skarbowe.
3.  Asesora
komorniczego powołuje prezes właściwego sądu apelacyjnego na wniosek osoby
zainteresowanej, po zasięgnięciu opinii rady właściwej izby komorniczej.
4.  Właściwa
rada izby komorniczej przedstawia opinię, o której mowa w ust. 3,  w terminie
21 dni od dnia otrzymania wniosku. W opinii tej wskazuje komornika, który
zatrudni asesora komorniczego.
5.  Przed
powołaniem na stanowisko asesora komorniczego prezes sądu apelacyjnego zwraca
się do właściwego organu Policji o nadesłanie informacji o kandydacie.
Informacje te uzyskuje się i sporządza na zasadach określonych dla uzyskiwania
i sporządzania informacji o kandy­dacie na stanowisko komornika
określonych w  art. 11 ust. 1a.
6.  Komornik
ma obowiązek zatrudnić w okresie 2 lat co najmniej jednego asesora
komorniczego. Prezes właściwego sądu apelacyjnego może zwolnić komornika z tego
obowiązku po zasięgnięciu opinii prezesa sądu rejonowego i rady właściwej izby
komorniczej.
7.  Prezes
właściwego sądu apelacyjnego albo rada właściwej izby komorniczej może
zobowiązać komornika do zatrudnienia wskazanego asesora komorniczego.
8.  Prezes
sądu apelacyjnego prowadzi wykaz asesorów komorniczych zatrudnionych w obszarze
właściwości podległego mu sądu.”;
30)  po art. 32
dodaje się art. 32a-32c w brzmieniu:
„Art.
32a. 1. Prezes sądu apelacyjnego zawiesza w czynnościach asesora komorniczego,
jeżeli:
1) przeciwko
asesorowi komorniczemu jest prowadzone postępowanie o umyślne przestępstwo
ścigane z oskarżenia publicznego lub umyślne przestępstwo skarbowe;
2) przy
wszczęciu lub w toku postępowania    o częściowe bądź całkowite ubezwłasnowolnienie
asesora komorniczego ustanowiono doradcę tymczasowego.
2.  Prezes
sądu apelacyjnego może zawiesić asesora komorniczego w czynnościach, jeżeli: 
1)   wniósł o
to sam asesor z powodu długotrwałej choroby lub z innych ważnych przyczyn; 
2)   przeciwko
asesorowi prowadzone jest postępowanie o nieumyślne przestępstwo ścigane z
oskarżenia publicznego lub nieumyślne przestępstwo skarbowe.
3.  Zawieszenie
asesora komorniczego w czynnościach ustaje z dniem:
1)   prawomocnego
zakończenia postępowania, o którym mowa w ust. 1 pkt 1, chyba że prezes sądu
apelacyjnego uchyli je wcześniej;
2) oddalenia
lub odrzucenia wniosku o ubezwłasnowolnienie lub umorzenie postępowania lub
uchylenia postanowienia o ustanowieniu doradcy tymczasowego;
3)   złożenia
wniosku w tym przedmiocie przez asesora komorniczego w przypadku zawieszenia w
czynnościach na podstawie określonej w ust. 2 pkt 1. 
Art. 32b. 1.
Prezes sądu apelacyjnego odwołuje asesora komorniczego z zajmowanego stanowiska,
jeżeli asesor komorniczy:
1)   zrezygnował
z pełnienia obowiązków asesora komorniczego;
2)   z powodu
choroby lub utraty sił uznany został przez lekarza orzecznika Zakładu
Ubezpieczeń Społecznych za trwale niezdolnego do pełnienia obowiązków asesora
komorniczego lub bez uzasadnionej przyczyny odmówił poddania się takiemu
badaniu, mimo zalecenia rady właściwej izby komorniczej lub prezesa właściwego
sądu okręgowego;
3)   ukończył
65 rok życia;
4)   został
prawomocnie skazany za umyślne przestępstwo lub umyślne przestępstwo skarbowe;
5) został
ubezwłasnowolniony częściowo bądź całkowicie;
6)   dopuścił
się rażącego lub uporczywego naruszenia przepisów prawa;
7)   został
ukarany prawomocnym orzeczeniem dyscyplinarnym karą skreślenia z wykazu
asesorów komorniczych.
2.  Prezes
sądu apelacyjnego może odwołać asesora komorniczego z zajmowanego stanowiska w
razie prawomocnego skazania za nieumyślne przestępstwo lub nieumyślne
przestępstwo skarbowe.
3.  Odwołanie
asesora komorniczego z zajmowanego stanowiska w przypadkach, o których mowa w
ust. 1 pkt  2 i 6 oraz w ust. 2, następuje po uprzednim wysłuchaniu asesora
komorniczego, chyba że nie jest to możliwe, oraz po zasięgnięciu opinii rady
właściwej izby komorniczej. Właściwa izba komornicza przedstawia opinię w
terminie 21 dni od dnia otrzymania wniosku. Nieprzedstawienie opinii
w powyższym terminie przez radę izby komorniczej nie stanowi przeszkody do
odwołania asesora komorniczego.
Art. 32c. W
celu zbadania stanu zdrowia asesora prezes właściwego sądu okręgowego lub rada
właściwej izby komorniczej może skierować asesora do Zakładu Ubezpieczeń
Społecznych, z urzędu lub na jego wniosek.”;
31)  w art. 33
ust. 1 i 2 otrzymują brzmienie:
„1.     Komornik może zlecić asesorowi komorniczemu
przeprowadzenie egzekucji w sprawach o świadczenie pieniężne oraz w sprawach o
zabezpieczenie roszczenia pieniężnego, w obu przypadkach o wartości
nieprzekraczającej kwoty stanowiącej równowartość stukrotnego przeciętnego
wynagrodzenia miesięcznego w gospodarce narodowej w roku poprzednim, ogłaszanego
przez Prezesa Głównego Urzędu Statystycznego w Dzienniku Urzędowym Rzeczypospolitej
Polskiej „Monitor Polski”, zgodnie z art. 5 ust. 7 ustawy z dnia 4 marca 1994
r. o zakładowym funduszu świadczeń socjalnych (Dz. U. z 1996 r. Nr
70, poz. 335, z późn. zm.[8])),
stosowanego poczynając od drugiego kwartału roku przez okres pełnego roku,
zwanego dalej „przeciętnym wynagrodzeniem miesięcznym”, z wyłączeniem egzekucji
z nieruchomości.
2.   Komornik może
zlecić asesorowi komorniczemu także dokonanie określonych czynności w innych
sprawach, z wyłączeniem: 
1)  sprzedaży oraz
wydania wierzycielowi ruchomości o wartości przekraczającej kwotę, o której
mowa w ust. 1; 
2)  wykonania
opróżnienia lokalu, pomieszczenia, gruntu lub przedsiębiorstwa; 
3)  wykonania
orzeczenia o zastosowaniu środków przymusu;
4)  ustalenia
wysokości kosztów egzekucyjnych w sprawach o roszczenia niepieniężne oraz
o roszczenia pieniężne przekraczające kwotę, o której mowa w ust. 1;
5)  sporządzenia
planu podziału sumy uzyskanej z egzekucji, o ile suma ta przekracza kwotę, o
której mowa w ust. 1; 
6)  wydawania
decyzji i podpisywania dokumentów dotyczących depozytu.”;
32)  po art. 33
dodaje się art. 33a w brzmieniu:
„Art.
33a. 1. Do aplikantów i asesorów komorniczych stosuje się przepisy o odpowiedzialności
dyscyplinarnej komorników, z zastrzeżeniem  ust. 2-6.
2.  Karami
dyscyplinarnymi są:
1)   upomnienie;
2)   nagana;
3)   kara
pieniężna do dziesięciokrotnej wysokości przeciętnego wynagrodzenia
miesięcznego;
4)   skreślenie
z listy aplikantów komorniczych oraz skreślenie z wykazu asesorów komorniczych.
3.  Skazany na
karę nagany lub na karę pieniężną nie może być powołany na stanowisko komornika
w ciągu roku od dnia uprawomocnienia się orzeczenia, a skazanemu na karę
pieniężną nie można w ciągu tego okresu zlecić wykonywania czynności, o których
mowa w art. 30 ust. 2 i art. 33 ust. 1 i 2.
4.  Osoba
skreślona z listy aplikantów komorniczych może zostać ponownie wpisana na listę
aplikantów komorniczych po upływie 3 lat od daty uprawomocnienia się orzeczenia
i nie może się ubiegać o powołanie na stanowisko asesora komorniczego w okresie
3 lat od daty uprawomocnienia się orzeczenia.
5.  Osoba
skreślona z wykazu asesorów komorniczych może zostać powołana na stanowisko
asesora komorniczego  po upływie 3 lat od daty uprawomocnienia się orzeczenia.
6.  Wykonanie
kar wobec aplikantów i asesorów komorniczych należy odpowiednio do rady
właściwej izby komorniczej oraz do prezesa właściwego sądu apelacyjnego.”; 
33)  w art. 36
ust. 2 otrzymuje brzmienie:
„2.     Komornik
zatrudnia aplikantów komorniczych zgodnie z art. 29 ust. 3-6 i asesorów
komorniczych zgodnie z art. 32 ust. 6 i 7.”;
34)  w art. 37:
a)   ust. 1
otrzymuje brzmienie:
„1.   Ruchomości
stanowiące wyposażenie kancelarii do czasu zakończenia jej likwidacji nie
podlegają egzekucji.”,
b)   uchyla się
ust. 2;
35)  uchyla się
art. 38;
36)  w art. 39 w
ust. 2:
a) pkt 5 otrzymuje
brzmienie:
„5)   koszty
działania komornika, o których mowa w art. 8 ust. 11, poza terenem rewiru komorniczego;”;
b) pkt 7 otrzymuje
brzmienie:
„7) koszty
uzyskiwania informacji niezbędnych do prowadzenia postępowania egzekucyjnego
lub dokonania zabezpieczenia.”,
c) dodaje się pkt
8 w brzmieniu:
„8) koszty
doręczenia korespondencji, za wyjątkiem kosztów doręczenia stronom zawiadomienia
o wszczęciu egzekucji bądź postępowania zabezpieczającego.”;
37)  art. 40
otrzymuje brzmienie:
„Art. 40. 1.         Na
pokrycie wydatków, o których mowa w art. 39, komornik może żądać
zaliczki od strony lub innego uczestnika postępowania,
który wniósł o dokonanie czynności, uzależniając czynność od jej uiszczenia.
2.  W sprawach
o egzekucję i o zabezpieczenie, niezwiązanych z prowadzeniem działalności
gospodarczej wszczętych na wniosek Skarbu Państwa, w tym na polecenie sądu lub
prokuratora, komornik obowiązany jest prowadzić postępowanie bez wzywania
wierzyciela do uiszczenia zaliczki, o której mowa w ust. 1.
3.  Sąd
rejonowy, przy którym działa komornik, przekazuje komornikowi sumy niezbędne na
pokrycie wydatków w sprawach innych osób zwolnionych od kosztów sądowych.”;
38)  art. 41
otrzymuje brzmienie:
„Art.
41. 1. Czynność, w związku z którą komornik zażądał zaliczki na pokrycie
wydatków, należy podjąć niezwłocznie, nie później jednak niż w terminie 7 dni
od dnia uiszczenia zaliczki.
2.  Komornik
obowiązany jest rozliczyć zaliczkę w terminie miesiąca od dnia poczynienia
wydatków, na które była przeznaczona, i zwrócić jej niewykorzystaną część.
Jeżeli skutkiem wcześniejszego ukończenia postępowania lub z  innych
przyczyn opłacona zaliczkowo czynność w ogóle nie została dokonana, termin
miesięczny biegnie od dnia ukończenia  postępowania lub zaistnienia przyczyn
niedokonania  czynności. W tym celu komornik wydaje postanowienie, w którym
określa w szczególności: stronę lub innego uczestnika
postępowania, który uiścił zaliczkę i jej wysokość, czynności, na poczet
których pobrano zaliczkę, ze wskazaniem daty ich dokonania, kwoty zaliczki
zaliczone na pokrycie poszczególnych czynności, z jednoczesnym wskazaniem
sposobu i podstaw ich wyliczenia, oraz kwotę podlegającą zwrotowi i oznaczenie
osoby, na rzecz której zwrot ma nastąpić.”;
39)  art. 42
otrzymuje brzmienie:
„Art.
42. 1.         Sumy przekazane przez sąd zgodnie z art. 40 ust. 3 komornik
zwraca po ich wyegzekwowaniu z pierwszeństwem przed wszelkimi innymi należnościami.
2.  W
przypadku gdy postępowanie egzekucyjne lub dokonanie zabezpieczenia okaże się w
całości lub w części bezskuteczne, wydatki poniesione przez komornika, które
nie zostały pokryte z wyegzekwowanej części świadczenia, obciążają
wierzyciela. Dotyczy to również wydatków poniesionych przez komornika w
sprawach wskazanych w art. 40 ust. 2. Przepis art. 49 ust. 3 stosuje się
odpowiednio.”;
40)  uchyla się
art. 44;
41)  art. 45
otrzymuje brzmienie:
„Art. 45. 1.
Za dokonanie zabezpieczenia roszczenia pieniężnego komornikowi przysługuje
opłata w wysokości 2% wartości roszczenia, które podlega zabezpieczeniu, nie
mniejsza jednak niż 3% przeciętnego wynagrodzenia miesięcznego i nie wyższa niż
pięciokrotność tego wynagrodzenia. Opłatę tę uiszcza wierzyciel, składając 
wniosek o dokonanie zabezpieczenia, a jeżeli nie uiści jej wraz w wnioskiem, komornik
wzywa wierzyciela do jej uiszczenia  w terminie 7 dni. Do czasu uiszczenia
opłaty komornik nie dokonuje zabezpieczenia.
2.  W sprawach
o zabezpieczenie roszczeń, niezwiązanych z prowadzeniem działalności
gospodarczej wszczętych na wniosek Skarbu Państwa, w tym na polecenie sądu lub
prokuratora, wierzyciele nie mają obowiązku uiszczenia opłaty, o której mowa w
ust. 1.
3.  Nieuiszczenie
przez wierzyciela opłaty, o której mowa w ust. 1, w terminie 7 dni od dnia
doręczenia mu wezwania do zapłaty, powoduje zwrot wniosku.”;
42)  art. 45a
otrzymuje brzmienie:
„Art. 45a.        Komornik
podejmuje niezwłocznie, nie później jednak niż w terminie 7 dni od dnia otrzymania
wniosku wierzyciela, czynności niezbędne do skutecznego przeprowadzenia
egzekucji lub zabezpieczenia roszczenia.”;
43)  art. 46
otrzymuje brzmienie:
„Art. 46. 1.         Do
wartości egzekwowanego świadczenia lub zabezpieczonego roszczenia, stanowiącej
podstawę ustalenia opłaty wlicza się odsetki, koszty i inne należności
podlegające egzekucji lub zabezpieczeniu wraz ze świadczeniem głównym w dniu
złożenia wniosku lub rozszerzenia egzekucji, z zastrzeżeniem ust. 2.
2.  Do
wartości, o której mowa w ust. 1, nie wlicza się kosztów toczącego się postępowania
egzekucyjnego lub dokonania zabezpieczenia oraz kosztów zastępstwa przez
adwokata lub radcę prawnego w tym postępowaniu.
3.  Przy
oznaczaniu wartości egzekwowanego świad­czenia każde rozpoczęte 10 zł  liczy
się za pełne.”;
44)  uchyla się
art. 47a;
45)  art. 49
otrzymuje brzmienie:
„Art. 49. 1.
W sprawach o egzekucję świadczeń pieniężnych komornik pobiera od dłużnika
opłatę stosunkową w wysokości 15% wartości wyegzekwowanego świadczenia, jednak
nie niższej niż 1/10 i nie wyższej niż trzydziestokrotna wysokość przeciętnego
wynagrodzenia miesięcznego. Jednakże w przypadku wyegzekwowania świadczenia
wskutek skierowania egzekucji do wierzytelności z rachunku bankowego lub wynagrodzenia
za pracę komornik pobiera od dłużnika opłatę stosunkową w wysokości 8% wartości
wyegzekwowanego świadczenia, jednak nie niższej niż 1/10 i nie wyższej niż
dziesięciokrotna wysokość przeciętnego wynagrodzenia miesięcznego. W obu
przypadkach  komornik ściąga opłatę od dłużnika proporcjonalnie do wysokości
wyegzekwowanych kwot.
2.  W sprawach
o egzekucję świadczeń pieniężnych w przypadku umorzenia postępowania
egzekucyjnego na wniosek wierzyciela oraz na podstawie art. 823 Kodeksu
postępowania cywilnego komornik pobiera od dłużnika opłatę stosunkową w
wysokości 5% wartości świadczenia pozostałego do wyegzekwowania, jednak nie
niższej niż 1/10 i nie wyższej niż dziesięciokrotna wysokość przeciętnego wynagrodzenia
miesięcznego. Jednakże w razie umorzenia postępowania egzekucyjnego na wniosek
wierzyciela zgłoszony przed doręczeniem dłużnikowi zawiadomienia o wszczęciu
egzekucji, komornik pobiera od dłużnika opłatę stosunkową w wysokości 1/10
przeciętnego wynagrodzenia miesięcznego.
3.  W celu
pobrania opłat, o których mowa w ust. 2, komornik wydaje postanowienie, w
którym wzywa dłużnika do uiszczenia należności z tego tytułu w terminie 7 dni
od dnia doręczenia postanowienia. Postanowienie po uprawomocnieniu się podlega
wykonaniu w drodze egzekucji bez zaopatrywania w klauzulę wykonalności. 
4.  W przypadku
niecelowego wszczęcia postępowania egzekucyjnego opłaty, o których mowa
w ust. 1 i 2, uiszcza wierzyciel.  W celu ich pobrania  komornik wydaje
postanowienie, w którym wzywa wierzyciela do uiszczenia należności z tego
tytułu w terminie 7 dni od dnia doręczenia postanowienia. Postanowienie po
uprawomocnieniu się podlega wykonaniu w drodze egzekucji bez zaopatrywania w
klauzulę wykonalności.
5.  W
przypadku umorzenia postępowania egzekucyjnego z innych przyczyn, niż wskazane
w ust. 2, komornik nie pobiera opłaty od tej części świadczenia,
która nie została wyegzekwowana.
6.  W
przypadku gdy egzekwowane świadczenie zostało zabezpieczone przed wszczęciem
postępowania egzekucyjnego, na poczet opłaty stosunkowej, o której mowa w ust.
1 i 2, komornik zalicza opłatę za dokonanie zabezpieczenia, jeżeli pobrał ją od
wierzyciela.”; 
46)  art. 49a
otrzymuje brzmienie:
„Art.
49a. 1.       Wszczęcie egzekucji świadczeń niepieniężnych i dokonanie
zabezpieczenia roszczeń niepieniężnych uzależnione jest od uiszczenia przez
wierzyciela opłaty stałej.
2.  Nieuiszczenie
opłaty, o której mowa w ust. 1, w terminie 7 dni od otrzymania przez
wierzyciela wezwania do zapłaty powoduje zwrot wniosku lub odmowę dokonania
czynności.
3.  W sprawach
o egzekucję świadczeń niepieniężnych i o dokonanie zabezpieczenia roszczeń
niepieniężnych, niezwiązanych z prowadzeniem działalności gospodarczej,
wszczętych na wniosek Skarbu Państwa, w tym na polecenie sądu lub prokuratora,
wierzyciele nie mają obowiązku uiszczania opłaty, o której mowa
w  ust. 1 i 2.”;
47)  po art. 53
dodaje się art. 53a w brzmieniu:
„Art.
53a. 1.       Opłatę stałą w wysokości 3% przeciętnego wynagrodzenia
miesięcznego komornik pobiera od wierzyciela w przypadku otrzymania zlecenia
poszukiwania majątku dłużnika  w  trybie art. 7971 Kodeksu
postępowania cywilnego. W razie nieuiszczenia opłaty w terminie 7 dni od
otrzymania wezwania, komornik zwraca wniosek zawierający zlecenie.
2.  W razie
odnalezienia majątku dłużnika w trybie określonym w ust. 1 komornik pobiera 
opłatę stałą w wysokości 5% szacunkowej wartości tego majątku, nie więcej
jednak niż 100% przeciętnego wynagrodzenia miesięcznego. Opłata ta ulega
zmniejszeniu o kwotę opłaty pobranej na podstawie ust. 1. Przepis art. 49 ust.
3 stosuje się odpowiednio.”; 
48)  uchyla się
art. 58a;
49)  uchyla się
art. 59;
50)  w art. 63
ust. 2 otrzymuje brzmienie:
„2.     Jeżeli
przyczyną zastępstwa jest zawieszenie komornika w czynnościach, zastępcy
komornika należy się do czasu ustania zawieszenia komornika w czynnościach
dochód określony w ust. 1, nie dłużej jednak niż przez okres jednego roku. Po
upływie jednego roku od dnia zawieszenia komornika w czynnościach zastępca
komornika pobiera 100% dochodu zastępowanego komornika.”;
51)  w art. 64
ust. 3 otrzymuje brzmienie:
„3. Minister
Sprawiedliwości lub, z jego upoważnienia, prezes sądu okręgowego może zlecić sędziemu-wizy­ta­torowi,
a w uzasadnionych przypadkach w zakresie kontroli finansowej – osobie
upoważnionej, przeprowadzenie wizytacji w określonej kancelarii.”; 
52)  w art. 66
ust. 2 i 3 otrzymują brzmienie:
„2.     Sprawozdanie,
o którym mowa w ust. 1, komornik składa prezesowi właściwego sądu apelacyjnego,
a kopie tego sprawozdania przekazuje prezesowi właściwego sądu okręgowego oraz
radzie właściwej izby komorniczej.
3. Minister
Sprawiedliwości, po zasięgnięciu opinii Krajowej Rady Komorniczej, określi, w
drodze rozporządzenia, zakres sprawozdania, o
którym mowa w ust. 1, biorąc pod uwagę, że dane wskazywane w
sprawozdaniu powinny stworzyć odpowiednie warunki do oceny stanu egzekucji w
obszarze właściwości sądu apelacyjnego, w szczególności pod kątem sprawności i
skuteczności egzekucji oraz występujących tendencji w zakresie ruchu spraw
egzekucyjnych.”;
53)  w art. 71:
a)   zdanie
wstępne otrzymuje brzmienie:
      „Komornik
odpowiada dyscyplinarnie za zawinione działania lub zaniechania, a w szczególności
za:”,
b)   pkt 5
otrzymuje brzmienie:
„5)   podejmowanie
czynności z nieuzasadnioną zwłoką;”;
54)  w art. 72:
a)   w ust. 1 pkt
3 otrzymuje brzmienie:
„3)   kara
pieniężna do dwudziestokrotnej wysokości przeciętnego wynagrodzenia miesięcznego;”,
b)   ust. 4 i 5
otrzymują brzmienie:
„4.   Wydalenie
ze służby komorniczej pociąga za sobą zakaz powołania w przyszłości na stanowisko
komornika lub asesora komorniczego.
5.   Skazanie na
kary, o których mowa w ust. 1 pkt 1-3, ulega zatarciu po upływie 3 lat od dnia
uprawomocnienia się orzeczenia dyscyplinarnego.”;
55)  w art. 75
ust. 2 otrzymuje brzmienie:
„2. Od orzeczeń
komisji dyscyplinarnej stronom przysługuje odwołanie do sądu okręgowego – sądu
pracy i ubezpieczeń społecznych.”;
56)  w art. 78
ust. 1 i 2 otrzymują brzmienie:
„1. Komisja
dyscyplinarna może zawiesić w czynnościach komornika, przeciwko któremu
wszczęto postępowanie dyscyplinarne lub karne. Jeżeli przeciwko komornikowi
prowadzone jest postępowanie o umyślne przestępstwo ścigane z oskarżenia
publicznego lub umyślne przestępstwo skarbowe, komisja dyscyplinarna zawiesza
komornika w czynnościach.
2.   Na uchwałę o
zawieszeniu w czynnościach komornika przysługuje zażalenie do sądu okręgowego –
sądu pracy i ubezpieczeń społecznych.”;
57)  po art. 78
dodaje się art. 78a w brzmieniu:
„Art. 78a.        Minister
Sprawiedliwości określi, w drodze rozporządzenia, tryb postępowania dyscyplinarnego
wobec komorników oraz asesorów i aplikantów komorniczych, mając na względzie
konieczność zapewnienia obiektywizmu i bezstronności orzekania oraz szybkości i
sprawności postępowania.”;
58)  art. 85
otrzymuje brzmienie:
„Art.
85. 1.         Do zakresu działania Krajowej Rady Komorniczej należy w
szczególności: 
1)   wyrażanie
opinii w przedmiocie powoływania i odwoływania komorników i asesorów
komorniczych oraz w przedmiocie tworzenia nowych stanowisk komornika; 
2)   wyrażanie
opinii w sprawach dotyczących biurowości i rachunkowości obowiązujących w
kancelariach i w innych sprawach dotyczących przepisów, organizacji i
funkcjonowania komornika i kancelarii; 
3)   wyrażanie
opinii w sprawach zmian przepisów dotyczących egzekucji, dokonywania
zabezpieczenia i funkcjonowania komorników; 
4)   wyrażanie
opinii w sprawach przedstawianych przez Ministra Sprawiedliwości lub organy
samorządu komorniczego; 
5)   wyrażanie
opinii w sprawach zasad etyki zawodowej;  
6)   współdziałanie
w organizowaniu egzaminu komorniczego; 
7)   ustalanie
wysokości składek miesięcznych na potrzeby samorządu komorniczego oraz zasad
ich wydatkowania; 
8)   wyznaczanie
komorników-wizytatorów dla poszczególnych izb komorniczych; 
9)   zwoływanie
Krajowego Zjazdu Komorników oraz jego organizacja; 
10)   uchwalanie
regulaminu działania Krajowej Rady Komorniczej oraz rad izb komorniczych, ze
szczególnym uwzględnieniem procedury podejmowania uchwał oraz kwestii
reprezentowania tych organów;
11)   uchwalanie
ramowego regulaminu obrad walnego zgromadzenia komorników izby komorniczej;
12)   współpraca
z organizacjami komorników innych krajów; 
13)   wydawanie
czasopisma zawodowego; 
14)   prowadzenie
działalności gospodarczej; 
15)   budowanie,
wynajmowanie i utrzymywanie wspólnych pomieszczeń magazynowych i hal
aukcyjnych oraz utrzymywanie ciężkiego sprzętu transportowego;
16)
  przechowywanie akt spraw, w których postępowanie zostało zakończone, oraz
zbędnych urządzeń ewidencyjnych;
17)
prowadzenie stron internetowych Krajowej Rady Komorniczej celem zamieszczania
wymaganych przez przepisy prawa ogłoszeń i informacji;
18)
wykonywanie innych czynności przewidzianych przepisami prawa.
2.  W
zakresie prowadzenia działalności, o której mowa w ust. 1 pkt 14, oświadczenia
woli w imieniu Krajowej Rady Komorniczej składa prezes lub wiceprezes oraz jeden
z jej członków. 
3.  Krajowa
Rada Komornicza może przekazać radzie izby komorniczej zadanie, o którym mowa
w ust. 1 pkt 15. 
4.  Krajowa
Rada Komornicza składa Ministrowi Sprawiedliwości raz w roku, w terminie do
31 marca,  informację o stanie egzekucji.”;
59)  w art. 86 
ust. 3 otrzymuje brzmienie:
„3.     Członkostwo
w izbie komorniczej powstaje z mocy prawa z dniem uzyskania przez komornika
prawa wykonywania czynności, o których mowa w art. 2, i ustaje z dniem
odwołania komornika. Z dniem odwołania komornik przestaje pełnić wszelkie
funkcje w organach samorządu komorniczego.”;
60)  w art. 93:
a) w ust. 1 uchyla
się pkt 1,
b) ust. 2
otrzymuje brzmienie:
„2. Do zakresu
działania rady izby komorniczej może także należeć wykonywanie czynności, o
których mowa w art. 85 ust. 1 pkt 15.”.
 
Art. 2.
W ustawie z dnia 17 listopada 1964 r. –
Kodeks postępowania cywilnego (Dz. U. Nr 43, poz. 296, z późn. zm.[9]))
wprowadza się następujące zmiany:
1)   uchyla się
art. 772;
2)   w art. 7731:
a)   § 2 otrzymuje
brzmienie:
„§ 2. Jeżeli
żaden z komorników nie jest właściwy według przepisów niniejszego kodeksu lub
właściwych jest kilku komorników, komornik, który później wszczął egzekucję,
niezwłocznie przekazuje sprawę komornikowi, który pierwszy wszczął egzekucję, o
czym zawiadamia wierzyciela.”,
b)   dodaje się §
4 w brzmieniu:
„§ 4. Komornik,
który stwierdzi swą niewłaściwość, w  postanowieniu o przekazaniu
sprawy zgodnie z właściwością wskazuje komornika rewiru, do którego sprawa
zostaje przekazana. Jeżeli w rewirze, do którego sprawa zostaje przekazana,
działa więcej niż jeden komornik, doręczając odpis postanowienia stwierdzającego
niewłaściwość, komornik jednocześnie wzywa wierzyciela, aby w terminie 7 dni od
doręczenia wezwania wskazał komornika, któremu sprawa ma zostać przekazana.
Jeżeli wierzyciel w powyższym terminie nie dokona wyboru lub wskaże komornika,
który nie jest właściwy, komornik przekazuje sprawę według własnego wyboru. Na
wybór komornika z właściwego rewiru dłużnikowi skarga nie przysługuje.”;
3)   w art. 921 §
1 skreśla się zdanie drugie.
 
Art. 3.     
W ustawie z dnia
13 października 1995 r. o zasadach ewidencji i identyfikacji podatników i
płatników (Dz. U. z 2004 r. Nr 269, poz. 2681, z  2005 r. Nr 14,
poz. 113 oraz z 2006 r. Nr 104, poz. 708 i 711) w art. 15 
w ust. 2 pkt 1c otrzymuje brzmienie:
„1c) komornikom
sądowym i organom egzekucyjnym wymienionym w odrębnych przepisach – w związku z
prowadzonym postępowaniem egzekucyjnym lub zabezpieczającym;”.
 
Art. 4.
W ustawie z dnia 29 sierpnia 1997 r. –
Ordynacja podatkowa (Dz. U. z 2005 r. Nr 8, poz. 60, z późn. zm.[10]))
w art. 299 w § 3 pkt 8 otrzymuje brzmienie:
„8) komornikom
sądowym w związku z toczącym się postępowaniem egzekucyjnym lub zabezpieczającym;”.
 
Art. 5.
W ustawie z dnia 29 sierpnia 1997 r. –
Prawo bankowe (Dz. U. z  2002 r. Nr 72, poz. 665, z późn. zm.[11]))
w art. 105 w ust. 1 w pkt 2 lit. ł otrzymuje brzmienie:
„ł)      komornika
sądowego w zakresie niezbędnym do prawidłowego prowadzenia postępowania egzekucyjnego,
postępowania zabezpieczającego oraz wykonywania innych czynności wynikających z
jego ustawowych zadań,”.
 
Art. 6.
W ustawie z dnia
13 października 1998 r. o systemie ubezpieczeń społecznych (Dz.U. z 2007 r. Nr
11, poz. 74, Nr 17, poz. 95 i Nr 21, poz. 125) w art. 50:
1) ust. 8
otrzymuje brzmienie:
„8. Zakład nie
udostępnia danych, jeżeli wniosek nie zawiera informacji określonych w ust. 7.
W przypadku, gdy z wnioskiem występuje komornik sądowy, dane, o których mowa w
ust. 3 udostępnia się w oparciu o informacje zawarte w tym wniosku, chyba że są
niewystarczające do identyfikacji osoby, której wniosek dotyczy.”;
2) ust. 10
otrzymuje brzmienie:
„10. Dane
zgromadzone na kontach, o których mowa w ust. 3, udostępnia się komornikom sądowym,
w zakresie niezbędnym do prowadzenia egzekucji, odpłatnie, chyba że przepisy
odrębne stanowią inaczej. Minister właściwy do spraw zabezpieczenia społecznego
określi, w drodze rozporządzenia, wysokość opłaty pobieranej przez Zakład za
udzielenie informacji komornikom sądowym oraz tryb jej pobierania,
uwzględniając ponoszone przez Zakład koszty związane z udzielaniem informacji,
a w szczególności:
1) koszty
wyszukania informacji,
2) koszty
sporządzenia zaświadczenia.”.
 
Art. 7.
W ustawie z dnia
26 października 2000 r. o giełdach towarowych (Dz. U. z 2005 r.
Nr 121, poz. 1019 i Nr 183, poz. 1537 i 1538 oraz z 2006 r. Nr  157,
poz. 1119) w art. 54 w ust. 1 pkt 8 otrzymuje brzmienie:
„8) komornika
sądowego – w związku z toczącym się postępowaniem egzekucyjnym lub zabezpieczającym.”.
 
Art. 8.
W ustawie z dnia 22 maja 2003 r. o
działalności ubezpieczeniowej (Dz. U. z 2003 r. Nr 124, poz. 1151, z późn. zm.[12]))
w art. 19 w ust. 2 pkt 3 otrzymuje brzmienie:
„3)     komornika
sądowego w związku z toczącym się postępowaniem egzekucyjnym lub zabezpieczającym;”.
 
Art. 9.     
W ustawie z dnia
27 maja 2004 r. o funduszach inwestycyjnych (Dz. U. z 2004 r. Nr 146, poz.
1546, z 2005 r. Nr 83, poz. 719, Nr 183, poz.  1537 i 1538 i Nr 184,
poz. 1539 oraz z 2006 r. Nr 157, poz. 1119) w  art.  281 w
ust. 1 pkt 10 otrzymuje brzmienie:
„10) komornika
sądowego w związku z toczącym się postępowaniem egzekucyjnym lub zabezpieczającym,
jeżeli są niezbędne w tym postępowaniu.”.
 
Art. 10.
1. Z dniem wejścia
w życie niniejszej ustawy przestają istnieć dotychczasowe rewiry komornicze, a działający w nich komornicy stają się
z  mocy prawa komornikami rewirów w rozumieniu niniejszej ustawy.
W  terminie 3 miesięcy od dnia wejścia w życie niniejszej ustawy
Minister Sprawiedliwości doręczy komornikom decyzje
zmieniające decyzje o powołaniu na stanowisko komornika sądowego.
2. Komornicy
działający w rewirach, obejmujących do dnia wejścia w życie niniejszej ustawy
obszar właściwości dwóch lub większej liczby sądów rejonowych, stają się z tym
dniem komornikami rewirów tych sądów, przy których dotychczas działali. 
                
Art. 11.
Komornicy
właściwi w sprawach wszczętych przed dniem wejścia  w życie niniejszej ustawy
pozostają właściwi do czasu zakończenia postępowania w tych sprawach.
 
Art. 12.
1.   Do aplikacji
komorniczej rozpoczętej przed dniem wejścia w  życie niniejszej ustawy
stosuje się przepisy dotychczasowe. 
2.   Z dniem
wejścia w życie niniejszej ustawy dotychczasowi asesorzy komorniczy stają się
asesorami w rozumieniu niniejszej ustawy. Z dniem wejścia w życie ustawy
dotychczasowi aplikanci komorniczy stają się aplikantami w rozumieniu
niniejszej ustawy.
3. W stosunku do
osób, o których mowa w ust. 2, stosuje się art. 10 ust. 1 pkt 3 ustawy, o
której mowa w art. 1, w brzmieniu dotychczasowym.
 
Art. 13.
Postępowania w
sprawach dyscyplinarnych wszczętych przed dniem wejścia w życie niniejszej
ustawy do czasu ich zakończenia toczą się według przepisów dotychczasowych.
 
Art. 14.
W terminie 6
miesięcy od dnia wejścia w życie niniejszej ustawy Krajowa Rada Komornicza wyda
regulamin działania Krajowej Rady Komorniczej oraz ramowy regulamin obrad
walnego zgromadzenia komorników izby komorniczej.
 
Art. 15.
Koszty w
sprawach egzekucyjnych wszczętych i niezakończonych przed dniem wejścia w życie
niniejszej ustawy rozlicza się do dnia zakończenia tych spraw według przepisów
dotychczasowych. Jednakże w sprawach o egzekucję świadczeń powtarzających się
stosuje się przepisy niniejszej ustawy od dnia jej wejścia w życie.
 
Art. 16.
Dotychczasowe
przepisy wykonawcze wydane na podstawie art. 66 ust. 3 ustawy, o której mowa w
art. 1, zachowują moc do czasu wejścia w życie nowych przepisów wykonawczych
wydanych na podstawie art. 66 ust. 3 ustawy, o której mowa w art. 1, w
brzmieniu nadanym niniejszą ustawą.
 
Art. 17.
Ustawa wchodzi w
życie po upływie 6 miesięcy od dnia jej ogłoszenia, z wyjątkiem art. 1 pkt
22-23 i pkt 25-26, które wchodzą w życie z dniem 1 stycznia roku
następującego po roku, w którym ustawa weszła w życie.
 
 
 
 
                                                                                                                                 MARSZAŁEK
SEJMU
 
 
                                                                                                                                      /-/
Ludwik Dorn




[1])
Niniejszą ustawą zmienia
się ustawy: ustawę z dnia 17 listopada 1964 r. – Kodeks postępowania cywilnego,
ustawę z dnia 13 października 1995 r. o zasadach ewidencji i identyfikacji
podatników i płatników,  ustawę z dnia 29 sierpnia 1997 r. – Ordynacja
podatkowa, ustawę z  dnia 29 sierpnia 1997 r. – Prawo bankowe, z dnia
13 października 1998 r. o systemie ubezpieczeń społecznych, ustawę z dnia 26 października
2000 r. o giełdach towarowych, ustawę z dnia 22 maja 2003 r. o działalności
ubezpieczeniowej, ustawę z  dnia 27 maja 2004 r. o funduszach
inwestycyjnych.


[2]) Zmiany wymienionej ustawy zostały
ogłoszone w Dz. U. z 1965 r. Nr 15, poz. 113, z 1974 r. Nr 27, poz. 157 i Nr
39, poz. 231, z 1975 r. Nr 45, poz. 234, z 1982 r. Nr 11, poz. 82 i Nr 30, poz.
210, z 1983 r. Nr 5, poz. 33, z 1984 r. Nr 45, poz. 241 i 242, z 1985 r. Nr 20,
poz. 86, z 1987 r. Nr 21, poz. 123, z 1988 r. Nr 41, poz. 324, z 1989 r.
Nr 4, poz. 21 i Nr 33, poz. 175, z 1990 r. Nr 14, poz. 88, Nr 34, poz.
198, Nr 53, poz. 306, Nr 55, poz. 318 i Nr 79, poz. 464, z 1991 r. Nr 7,
poz. 24, Nr 22, poz. 92 i Nr 115, poz. 496, z 1993 r. Nr 12, poz. 53, z 1994 r.
Nr 105, poz. 509, z 1995 r. Nr 83, poz. 417, z 1996 r. Nr 24, poz. 110, Nr 43,
poz. 189, Nr 73, poz. 350 i Nr 149, poz. 703, z 1997 r. Nr 43, poz. 270,
Nr 54, poz. 348, Nr 75, poz. 471, Nr 102, poz. 643, Nr 117, poz. 752,
Nr 121, poz. 769 i 770, Nr 133, poz. 882, Nr 139, poz. 934, Nr 140,
poz. 940 i Nr 141, poz. 944, z 1998 r. Nr 106, poz. 668 i Nr 117, poz.
757, z 1999 r. Nr 52, poz. 532, z 2000 r. Nr 22, poz. 269 i 271, Nr 48,
poz. 552 i 554, Nr 55, poz. 665, Nr 73, poz. 852, Nr 94, poz. 1037,
Nr 114, poz. 1191 i 1193 i Nr 122, poz. 1314, 1319 i 1322, z 2001 r. Nr 4, poz.
27, Nr 49, poz. 508, Nr 63, poz. 635, Nr 98, poz. 1069, 1070 i 1071, Nr 123,
poz. 1353, Nr 125, poz. 1368 i Nr 138, poz. 1546, z 2002 r. Nr 25, poz.
253, Nr 26, poz. 265, Nr 74, poz. 676, Nr 84, poz. 764, Nr 126, poz. 1069
i 1070, Nr 129, poz. 1102, Nr 153, poz. 1271, Nr 219, poz. 1849 i Nr 240,
poz. 2058, z 2003 r. Nr 41, poz. 360, Nr 42, poz. 363, Nr 60, poz.
535, Nr 109, poz. 1035, Nr 119, poz. 1121, Nr 130, poz. 1188, Nr 139, poz.
1323, Nr 199, poz. 1939 i Nr 228, poz. 2255, z 2004 r. Nr 9, poz. 75, Nr
11, poz. 101, Nr 68, poz. 623, Nr 91, poz. 871, Nr 93, poz. 891, Nr
121, poz. 1264, Nr 162, poz. 1691, Nr 169, poz. 1783, Nr 172, poz. 1804,
Nr 204, poz. 2091, Nr 210, poz. 2135, Nr 236, poz. 2356 i Nr 237, poz.
2384, z 2005 r. Nr 13, poz. 98, Nr 22, poz. 185, Nr 86, poz. 732, Nr
122, poz. 1024, Nr 143,
poz. 1199, Nr 150, poz. 1239, Nr 167, poz. 1398, Nr 169, poz. 1413 i
1417, Nr 172, poz. 1438, Nr 178, poz. 1478, Nr 183, poz. 1538, Nr
264, poz. 2205 i Nr 267, poz. 2258, z 2006 r. Nr 12, poz. 66, Nr 66, poz. 466, Nr
104, poz. 708 i 711, Nr 186,
poz. 1379, Nr 208, poz. 1537 i 1540, Nr 226, poz. 1656 i Nr 235, poz. 1699 oraz
z 2007 r. Nr 7, poz. 58, Nr 47, poz. 319 i Nr 50, poz. 331.


[3]) Zmiany wymienionej ustawy zostały
ogłoszone w Dz. U z 2001 r. Nr 154, poz. 1787, z  2002  r.
Nr 153, poz. 1271, Nr 213, poz. 1802 i Nr 240, poz. 2052, z 2003 r. Nr 188,
poz.  1838 i Nr 228, poz. 2256, z 2004 r. Nr 34, poz. 304,
Nr 130, poz. 1376, Nr 185, poz. 1907, Nr 273, poz. 2702 i 2703, z
2005 r. Nr 13, poz. 98, Nr 131, poz. 1102, Nr 167, poz.  1398
i Nr 169, poz. 1410, 1413 i 1417, Nr 178, poz. 1479 i Nr 249, poz. 2104,
z  2006 r. Nr 144, poz. 1044 i Nr 218, poz. 1592 oraz z
2007  Nr 25, poz. 162.


[4]) Zmiany tekstu jednolitego wymienionej
ustawy zostały ogłoszone w Dz. U. z 2002 r. Nr 126, poz. 1069 i Nr 153, poz.
1271, z 2003 r. Nr 124, poz. 1152, z 2004 r. Nr 34, poz. 303, Nr 62, poz. 577 i
Nr 202, poz. 2067, z 2005 r. Nr 163, poz. 1361, Nr 169, poz. 1417 i Nr 264,
poz. 2205, z 2006 r. Nr 75, poz. 529 i Nr 218, poz. 1592 oraz z 2007 r. Nr 25,
poz. 162, Nr 80. poz. 540 i Nr 85, poz. 571. 


[5]) Zmiany tekstu jednolitego wymienionej ustawy zostały
ogłoszone w Dz. U. z 2002 r. Nr 126, poz. 1069 i Nr 153, poz. 1271, z 2003 r.
Nr 124, poz. 1152, z 2004 r. Nr 34, poz. 303, Nr 62, poz. 577 i Nr 202, poz.
2067, z 2005 r. Nr 163, poz. 1361, Nr 169, poz. 1417 i Nr 264, poz. 2205, z
2006 r. Nr 104, poz. 708 i 711, Nr 206, poz. 1522 i Nr 218, poz. 1592 oraz z
2007 r. Nr 25, poz. 162, Nr 80, poz. 540 i Nr 85, poz. 571. 


[6]) Zmiany wymienionej ustawy zostały
ogłoszone w Dz. U. z 2004 r. Nr 240, poz. 2407 oraz z 2005 r. Nr 157, poz.
1314.


[7]) Zmiany wymienionej ustawy zostały
ogłoszone w Dz. U. z 1997 r. Nr 128, poz. 840, z 1999 r. Nr 64, poz.
729 i Nr 83, poz. 931, z 2000 r. Nr 48, poz. 548, Nr 93, poz. 1027
i Nr 116, poz. 1216, z 2001 r. Nr 98, poz. 1071, z 2003 r. Nr
111, poz. 1061, Nr 121, poz. 1142, Nr 179, poz. 1750, Nr 199, poz. 1935 i
Nr 228, poz. 2255, z 2004 r. Nr 25, poz. 219, Nr 69, poz. 626, Nr 93, poz.
889 i Nr 243, poz. 2426, z 2005 r. Nr 86, poz. 732, Nr 90, poz. 757, Nr
132, poz. 1109, Nr 163, poz. 1363, Nr 178, poz. 1479 i Nr 180
poz. 1493 oraz z 2006 r. Nr 190, poz. 1409, Nr 218, poz. 1592 i Nr 226,
poz. 1648.


[8])
Zmiany tekstu jednolitego
wymienionej ustawy zostały ogłoszone w Dz. U. z 1996 r. Nr 118 poz. 561, Nr
139, poz. 647 i Nr 147, poz. 686, z 1997 r. Nr 82, poz. 518 i Nr 121, poz. 770,
z 1998 r. Nr 75, poz. 486 i Nr 113, poz. 717, z 2002 r. Nr 135, poz.
1146, z 2003 r. Nr 213, poz. 2081 oraz z 2005 r. Nr 249, poz. 2104.


[9])
Zmiany wymienionej ustawy
zostały ogłoszone w Dz. U. z 1965 r. Nr 15, poz. 113, z 1974 r. Nr 27, poz. 157
i Nr 39, poz. 231, z 1975 r. Nr 45, poz. 234, z 1982 r. Nr 11, poz. 82 i Nr 30,
poz. 210, z 1983 r. Nr 5, poz. 33, z 1984 r. Nr 45, poz. 241 i 242, z 1985 r. Nr
20, poz. 86, z 1987 r. Nr 21, poz. 123, z 1988 r. Nr 41, poz. 324, z 1989
r. Nr 4, poz. 21 i Nr 33, poz. 175, z 1990 r. Nr 14, poz. 88, Nr 34, poz.
198, Nr 53, poz. 306, Nr 55, poz. 318 i Nr 79, poz. 464, z 1991 r. Nr 7,
poz. 24, Nr 22, poz. 92 i Nr 115, poz. 496, z 1993 r. Nr 12, poz. 53, z 1994 r.
Nr 105, poz. 509, z 1995 r. Nr 83, poz. 417, z 1996 r. Nr 24, poz. 110, Nr 43,
poz. 189, Nr 73, poz. 350 i Nr 149, poz. 703, z 1997 r. Nr 43, poz. 270,
Nr 54, poz. 348, Nr 75, poz. 471, Nr 102, poz. 643, Nr 117, poz. 752,
Nr 121, poz. 769 i 770, Nr 133, poz. 882, Nr 139, poz. 934, Nr 140,
poz. 940 i Nr 141, poz. 944, z 1998 r. Nr 106, poz. 668 i Nr 117, poz.
757, z 1999 r. Nr 52, poz. 532, z 2000 r. Nr 22, poz. 269 i 271, Nr 48,
poz. 552 i 554, Nr 55, poz. 665, Nr 73, poz. 852, Nr 94, poz. 1037,
Nr 114, poz. 1191 i 1193 i Nr 122, poz. 1314, 1319 i 1322, z 2001 r. Nr 4, poz.
27, Nr 49, poz. 508, Nr 63, poz. 635, Nr 98, poz. 1069, 1070 i 1071, Nr 123,
poz. 1353, Nr 125, poz. 1368 i Nr 138, poz. 1546, z 2002 r. Nr 25, poz.
253, Nr 26, poz. 265, Nr 74, poz. 676, Nr 84, poz. 764, Nr 126, poz. 1069
i 1070, Nr 129, poz. 1102, Nr 153, poz. 1271, Nr 219, poz. 1849 i Nr 240,
poz. 2058, z 2003 r. Nr 41, poz. 360, Nr 42, poz. 363, Nr 60, poz.
535, Nr 109, poz. 1035, Nr 119, poz. 1121, Nr 130, poz. 1188, Nr 139, poz.
1323, Nr 199, poz. 1939 i Nr 228, poz. 2255, z 2004 r. Nr 9, poz. 75, Nr
11, poz. 101, Nr 68, poz. 623, Nr 91, poz. 871, Nr 93, poz. 891, Nr
121, poz. 1264, Nr 162, poz. 1691, Nr 169, poz. 1783, Nr 172, poz. 1804,
Nr 204, poz. 2091, Nr 210, poz. 2135, Nr 236, poz. 2356 i Nr 237, poz.
2384, z 2005 r. Nr 13, poz. 98, Nr 22, poz. 185, Nr 86, poz. 732, Nr
122, poz. 1024, Nr 143, poz. 1199, Nr 150, poz. 1239, Nr 167, poz. 1398,
Nr 169, poz. 1413 i 1417, Nr 172, poz. 1438, Nr 178, poz. 1478,
Nr 183, poz. 1538, Nr 264, poz. 2205 i Nr 267, poz. 2258, z 2006 r. Nr 12, poz.
66, Nr 66, poz. 466, Nr 104, poz. 708 i 711, Nr 186, poz. 1379, Nr 208, poz.
1537 i 1540, Nr 226, poz. 1656 i Nr 235, poz. 1699 oraz z 2007 r. Nr 7, poz. 58,
Nr 47, poz. 319 i Nr 50, poz. 331.


[10])
Zmiany tekstu jednolitego
wymienionej ustawy zostały ogłoszone w Dz. U. z 2005 r. Nr 85, poz. 727, Nr 86,
poz. 732 i Nr 143, poz. 1199 oraz z 2006 r. Nr 66, poz. 470, Nr 104,
poz.  708, Nr 143, poz. 1031, Nr 217, poz. 1590 i Nr 225, poz. 1635.


[11]) Zmiany tekstu jednolitego wymienionej
ustawy zostały ogłoszone w Dz. U. z 2002 r. Nr 126, poz. 1070, Nr 141, poz.
1178, Nr 144, poz. 1208, Nr 153, poz. 1271, Nr 169, poz. 1385 i 1387 i Nr
241, poz. 2074, z 2003 r. Nr 50, poz. 424, Nr 60, poz. 535, Nr 65, poz. 594,
Nr 228, poz. 2260 i Nr 229, poz. 2276, z 2004 r. Nr 64, poz. 594, Nr
68, poz. 623, Nr 91, poz. 870, Nr 96, poz. 959, Nr 121, poz. 1264, Nr 146,
poz. 1546 i Nr 173, poz. 1808, z 2005 r. Nr 83, poz. 719, Nr 85, poz.
727, Nr 167, poz. 1398 i Nr 183, poz. 1538, z 2006 r. Nr 104,
poz. 708, Nr 157, poz. 1119, Nr 190, poz. 1401 i Nr 245, poz. 1775 oraz z
2007 r. Nr 42, poz. 272.


[12])
Zmiany wymienionej ustawy
zostały ogłoszone w Dz. U. z 2004 r. Nr 91, poz. 870 i Nr 96, poz. 959, z 2005
r. Nr 48, poz. 447, Nr 83, poz. 719, Nr 143, poz. 1204, Nr 167, poz. 1396, Nr
183, poz. 1538 i Nr 184, poz. 1539, z 2006 r. Nr 157, poz. 1119 oraz
z 2007 r. Nr 50, poz. 331.
