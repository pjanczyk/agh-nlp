


Tekst ustawy ustalony ostatecznie po rozpatrzeniu poprawek
Senatu
 
Ustawa
z dnia 20 lipca 2018 r. 
o
zmianie ustawy – Prawo ochrony środowiska oraz ustawy o odpadach
Art. 1. W ustawie z dnia 27
kwietnia 2001 r. – Prawo ochrony środowiska (Dz. U. z 2018 r. poz. 799 i
1356) w art. 211 po ust. 5 dodaje się ust. 5a w brzmieniu:
„5a. W pozwoleniu zintegrowanym można
określić – dla instalacji wymagających uzyskania pozwolenia zintegrowanego – zakres
i sposób monitorowania wielkości emisji w zakresie wykraczającym poza wymagania
dotyczące monitorowania określone w konkluzjach BAT, jeżeli przemawiają za tym
szczególne względy ochrony środowiska.”.
Art. 2. W ustawie z dnia 14
grudnia 2012 r. o odpadach (Dz. U. z 2018 r. poz. 992 i 1000) wprowadza się
następujące zmiany:
1)        w art. 11:
a)        ust. 4 otrzymuje
brzmienie:
„4. Uznanie albo odmowa uznania przedmiotu
lub substancji za produkt uboczny następuje w drodze decyzji marszałka
województwa wydawanej  po zasięgnięciu  opinii wojewódzkiego inspektora ochrony
środowiska właściwego ze względu na miejsce wytwarzania tego przedmiotu lub tej
substancji.”,
b)       po ust. 4 dodaje się
ust. 4a–4f w brzmieniu:
„4a. Decyzję o uznaniu przedmiotu lub
substancji za produkt uboczny wydaje się na czas oznaczony, nie dłuższy niż 10
lat.
4b. Przed wydaniem opinii, o której mowa w
ust. 4,  wojewódzki inspektor ochrony środowiska może przeprowadzić kontrolę w
zakresie objętym zgłoszeniem, o którym mowa w ust. 2. 
4c. W kontroli, o której mowa w ust. 4b, może 
uczestniczyć marszałek województwa, o którym mowa w ust. 1.
4d. W przypadku negatywnej opinii
wojewódzkiego inspektora ochrony środowiska marszałek województwa wydaje
decyzję o odmowie uznania przedmiotu lub substancji za produkt uboczny.
4e. Kontrola, o której mowa w ust. 4b,
wstrzymuje bieg terminu do wydania opinii, o której mowa w ust. 4.
4f. W przypadku dokonywania zmian w
procesie produkcyjnym, w którym powstają przedmiot lub substancja uznane za
produkt uboczny, lub w procesie, w którym są one wykorzystywane, wytwórca
przedmiotu lub substancji jest obowiązany do dokonania nowego zgłoszenia
uznania przedmiotu lub substancji za produkt uboczny. Przepisy ust. 2–4e
stosuje się.”;
2)        uchyla się art. 12;
3)        art. 169 otrzymuje
brzmienie:
„Art. 169. Minister właściwy do spraw
środowiska jest organem wyższego stopnia w stosunku do marszałka województwa w
sprawach, o których mowa w art. 11 ust. 4 i art. 168, z wyjątkiem spraw
określonych w art. 165 ust. 1 i art. 167 ust. 2.”;
4)        w art. 170 po ust. 1 dodaje się ust. 1a w
brzmieniu:
„1a. Przepis ust. 1 stosuje się do postępowań w
sprawach dotyczących uznania albo odmowy uznania przedmiotów lub substancji za
produkt uboczny.”.
Art. 3. 1. Uznanie przedmiotu
lub substancji za produkt uboczny, które nastąpiło przed dniem wejścia w życie
niniejszej ustawy na podstawie art. 11 ust. 4 ustawy zmienianej w art. 2 w
brzmieniu dotychczasowym, wygasa po upływie 6 miesięcy od dnia wejścia w życie
niniejszej ustawy.
2. Do zgłoszeń, o których mowa w art. 11 ust. 1
ustawy zmienianej w art. 2, złożonych i nierozpatrzonych przed dniem wejścia w
życie niniejszej ustawy stosuje się przepisy niniejszej ustawy.
Art. 4. Ustawa
wchodzi w życie po upływie 14 dni od dnia ogłoszenia.
 
 
 
                                                                                                                  
                                                                                              MARSZAŁEK
SEJMU
 
 
 
                                                                                               /
– / Marek Kuchciński
 
 
