


Tekst ustawy
uchwalony ponownie po rozpatrzeniu weta
Prezydenta Rzeczypospolitej Polskiej
 
 
 
 
USTAWA
z dnia 19 grudnia 2008 r. 
 
o emeryturach
pomostowych[1])
 
 
Rozdział 1
Przepisy ogólne
 
Art. 1.
1. Ustawa określa:
1) warunki
nabywania i utraty prawa do emerytur i rekompensat przez niektórych pracowników
wykonujących pracę w szcze­gólnych warunkach lub o szczególnym
charakterze, zwanych dalej „emeryturami pomostowymi”, o których mowa w art. 24
ust. 2 i 3 ustawy z dnia 17 grudnia 1998 r. o emeryturach i rentach z
Funduszu Ubezpieczeń Społecznych (Dz. U. z 2004 r. Nr 39, poz. 353, z późn. zm.[2])),
zwanej dalej „ustawą o emeryturach i rentach z FUS”;
2) rodzaje prac w
szczególnych warunkach i prac o szczególnym charakterze, których wykonywanie
uprawnia do emerytury pomostowej;
3) zasady
postępowania w sprawach emerytur pomostowych; 
4) organizację i
zasady działania Funduszu Emerytur Pomostowych;
5) zasady i tryb
opłacania składek na Fundusz Emerytur Pomostowych oraz zasady finansowania
emerytur pomostowych i rekompensat;
6) obowiązki
Zakładu Ubezpieczeń Społecznych oraz płatników składek w zakresie tworzenia i
prowadzenia centralnego rejestru i wykazu stanowisk pracy w szczególnych
warunkach lub o szczególnym charakterze oraz centralnego rejestru i ewidencji
pracowników wykonujących prace w szczególnych warunkach lub o szczególnym
charakterze.
 2. Wypłata
emerytur pomostowych jest gwarantowana przez państwo.
 
Art. 2.
Użyte w ustawie
określenia oznaczają:
1) organ rentowy –
jednostkę organizacyjną Zakładu Ubezpieczeń Społecznych, właściwą do wydawania
decyzji w sprawach świadczeń, określoną w ustawie z dnia 13 października 1998
r. o systemie ubezpieczeń społecznych (Dz. U. z 2007 r. Nr 11, poz.
74, z późn. zm.[3]));
2) płatnik składek
– pracodawcę, o którym mowa w art. 4 pkt 2 lit. a ustawy z dnia 13 października
1998 r. o systemie ubezpieczeń społecznych, oraz ubezpieczonego, o którym mowa
w art. 4 pkt 2 lit. d ustawy z dnia 13 października 1998 r. o systemie ubezpieczeń
społecznych;
3) pracownik –
ubezpieczonego, o którym mowa w art. 6 ust. 1 pkt 1 oraz art. 8 ust. 1, 2a i
ust. 6 pkt 2 ustawy z dnia 13 października 1998 r. o systemie ubezpieczeń
społecznych, podlegającego ubezpieczeniu emerytalnemu z tytułu pracy w
szczególnych warunkach lub o szczególnym charakterze, a także ubezpieczonego,
który przed dniem wejścia w życie ustawy z tytułu takiej pracy podlegał
ubezpieczeniu społecznemu lub zaopatrzeniu emerytalnemu;
4) uprawniony –
osobę mającą ustalone prawo do emerytury pomostowej;
5) rekompensata –
odszkodowanie za utratę możliwości nabycia prawa do wcześniejszej emerytury z
tytułu pracy w szczególnych warunkach lub o szczególnym charakterze dla osób,
które nie nabędą prawa do emerytury pomostowej.
 
Art. 3.
1. Prace w
szczególnych warunkach to prace związane z czynnikami ryzyka, które z wiekiem
mogą z dużym prawdopodobieństwem spowodować trwałe uszkodzenie zdrowia,
wykonywane w szczególnych warunkach środowiska pracy, determinowanych siłami
natury lub procesami technologicznymi, które mimo zastosowania środków
profilaktyki technicznej, organizacyjnej i medycznej stawiają przed pracownikami
wymagania przekraczające poziom ich możliwości, ograniczony w wyniku procesu
starzenia się jeszcze przed osiągnięciem wieku emerytalnego, w stopniu
utrudniającym ich pracę na dotychczasowym stanowisku; wykaz prac w szczególnych
warunkach określa załącznik nr 1 do ustawy.
2. Czynniki
ryzyka, o których mowa w ust. 1, są związane z następującymi rodzajami
prac: 
1) w szczególnych
warunkach determinowanych siłami natury:
a) prace pod
ziemią,
b) prace na
wodzie,
c) prace pod wodą,
d) prace w
powietrzu;
2) w szczególnych
warunkach determinowanych procesami technologicznymi:
a) prace w
warunkach gorącego mikroklimatu - prace wykonywane w pomieszczeniach, w których
wartość wskaźnika obciążenia termicznego WBGT wynosi 28° C i powyżej, przy wartości
tempa metabolizmu pracownika powyżej 130 W/m2,
b)  prace w
warunkach zimnego mikroklimatu - prace wykonywane w pomieszczeniach o temperaturze
powietrza poniżej 0° C,
c) bardzo ciężkie
prace fizyczne - prace powodujące w ciągu zmiany roboczej efektywny wydatek
energetyczny u mężczyzn - powyżej 8400 kJ, a u kobiet - powyżej 4600 kJ,
d) prace w
warunkach podwyższonego ciśnienia atmosferycznego,
e) ciężkie prace
fizyczne związane z bardzo dużym obciążeniem statycznym wynikającym z
konieczności pracy w wymuszonej, niezmiennej pozycji ciała; przy czym ciężkie
prace fizyczne to prace powodujące w ciągu zmiany roboczej efektywny wydatek
energetyczny u mężczyzn - powyżej 6300 kJ, a u kobiet - powyżej 4200 kJ, a
prace w wymuszonej pozycji ciała to prace wymagające znacznego pochylenia i
(lub) skręcenia pleców przy jednoczesnym wywieraniu siły powyżej 10 kG dla mężczyzn i 5 kG dla kobiet (wg metody OWAS pozycja kategorii 4) przez co najmniej 50%
zmiany roboczej.
3. Prace o
szczególnym charakterze to prace wymagające szczególnej odpowiedzialności oraz
szczególnej sprawności psychofizycznej, których możliwość należytego
wykonywania w sposób niezagrażający bezpieczeństwu publicznemu, w tym zdrowiu
lub życiu innych osób, zmniejsza się przed osiągnięciem wieku emerytalnego na
skutek pogorszenia sprawności psychofizycznej, związanego z procesem starzenia
się; wykaz prac o szczególnym charakterze określa załącznik nr 2 do ustawy.
4. Za pracowników
wykonujących prace w szczególnych warunkach uważa się pracowników wykonujących
po dniu wejścia w życie ustawy, w pełnym wymiarze czasu pracy, prace, o których
mowa w ust. 1.
5. Za pracowników
wykonujących prace o szczególnym charakterze uważa się pracowników wykonujących
po dniu wejścia w życie ustawy, w pełnym wymiarze czasu pracy, prace, o których
mowa w ust. 3.
6. Za pracowników
wykonujących prace w szczególnych warunkach uważa się także ubezpieczonych z
tytułu działalności twórczej lub artystycznej tancerzy
zawodowych, wykonujących po dniu wejścia w życie ustawy prace związane z bardzo
ciężkim wysiłkiem fizycznym.
7. Za pracowników wykonujących prace w
szczególnych warunkach lub o szczególnym charakterze uważa się również osoby
wykonujące przed dniem wejścia w życie ustawy prace w szczególnych warunkach
lub w szczególnym charakterze, w rozumieniu art. 3 ust. 1 i 3 ustawy lub art.
32 i art. 33 ustawy o emeryturach i rentach z FUS.
 
Rozdział 2
Warunki nabywania
i utraty prawa do emerytury pomostowej i rekompensaty
 
Art. 4.
Prawo do
emerytury pomostowej, z uwzględnieniem art. 5-12, przysługuje pracownikowi,
który spełnia łącznie następujące warunki:
1) urodził się po
dniu 31 grudnia 1948 r. ;
2) ma okres pracy
w szczególnych warunkach lub o szczególnym charakterze wynoszący co najmniej
15 lat;
3) osiągnął wiek
wynoszący co najmniej 55 lat dla kobiet i co najmniej 60 lat dla mężczyzn;
4) ma okres
składkowy i nieskładkowy, ustalony na zasadach określonych w art. 5-9 i art. 11
ustawy o emeryturach i rentach z FUS, wynoszący co najmniej 20 lat dla
kobiet i co najmniej 25 lat dla mężczyzn;
5) przed dniem 1
stycznia 1999 r. wykonywał prace w szczególnych warunkach lub prace w szczególnym
charakterze, w rozumieniu art. 3 ust. 1 i 3 ustawy lub art. 32 i art. 33 ustawy
o emeryturach i rentach z FUS;
6) po dniu 31
grudnia 2008 r. wykonywał pracę w szczególnych warunkach lub o szczególnym
charakterze, w rozumieniu art. 3 ust. 1 i 3;
7) nastąpiło z nim
rozwiązanie stosunku pracy.
 
Art. 5.
Pracownik
wykonujący w powietrzu na statkach powietrznych pracę w szczególnych warunkach
wymienioną w pkt 25 załącznika nr 1 do ustawy lub o szczególnym charakterze
wymienioną w pkt 1 załącznika nr 2 do ustawy, który spełnia warunki
określone w art. 4 pkt 1, 4-7, nabywa prawo do emerytury pomostowej, jeżeli:
1) osiągnął wiek
wynoszący co najmniej 50 lat dla kobiet i co najmniej 55 lat dla mężczyzn;
2) ma okres pracy
w szczególnych warunkach wymienionej w pkt 25 załącznika nr 1 do ustawy
lub okres pracy o szczególnym charakterze wymienionej w pkt 1 załącznika
nr 2 do ustawy, wynoszący co najmniej 15 lat;
3) uzyskał
orzeczenie o niezdolności do wykonywania pracy w szczególnych warunkach
wymienionej w pkt 25 załącznika nr 1 do ustawy lub o szczególnym
charakterze wymienionej w pkt 1 załącznika nr 2 do ustawy, w rozumieniu
art. 105-107 ustawy z dnia 3 lipca 2002 r. – Prawo lotnicze (Dz. U.
z 2006 r. Nr 100, poz. 696, z późn. zm.[4])).
 
Art. 6.
Pracownik
wykonujący w morskich portach handlowych oraz przedsiębiorstwach pomocniczych
działających na rzecz tych portów, zwanych dalej „portami morskimi”, prace w
szczególnych warunkach, wymienione w pkt 21 załącznika nr 1 do
ustawy, lub o szczególnym charakterze, wymienione w pkt 12 załącznika nr 2 do
ustawy, który spełnia warunki określone w art. 4 pkt 1, 4-7, nabywa prawo
do emerytury pomostowej, jeżeli:
1) osiągnął wiek
wynoszący co najmniej 55 lat;
2) ma okres pracy
w portach morskich w szczególnych warunkach wymienionej w pkt 21 załącznika nr
1 do ustawy lub o szczególnym charakterze wymienionej w pkt 12 załącznika nr 2
do ustawy, wynoszący co najmniej 15 lat.
 
Art. 7.
Pracownik
wykonujący w hutnictwie prace w szczególnych warunkach wymienione w pkt 4-12
załącznika nr 1 do ustawy, który spełnia warunki określone w art. 4 pkt 1, 4-7,
nabywa prawo do emerytury pomostowej, jeżeli:
1) osiągnął wiek
wynoszący co najmniej 55 lat;
2) ma okres pracy
w szczególnych warunkach w hutnictwie wymienionej w pkt 4-12 załącznika nr 1 do
ustawy, wynoszący co najmniej 15 lat;
3) lekarz medycyny
pracy wydał orzeczenie o niezdolności do wykonywania prac w szczególnych
warunkach wymienionych w pkt 4-12 załącznika nr 1 do ustawy.
 
Art. 8.
Pracownik
wykonujący prace w szczególnych warunkach wymienione w pkt 20, 22 i 32
załącznika nr 1 do ustawy, który spełnia warunki określone w art. 4 pkt 1, 4-7,
nabywa prawo do emerytury pomostowej, jeżeli:
1) osiągnął wiek
wynoszący co najmniej 50 lat dla kobiet i co najmniej 55 lat dla mężczyzn;
2) ma okres pracy
w szczególnych warunkach wymienionej w pkt 20, 22 i 32 załącznika nr 1 do
ustawy, wynoszący co najmniej 10 lat.
 
Art. 9.
Pracownik
wykonujący prace maszynistów pojazdów trakcyjnych wymienione w pkt 5 załącznika
nr 2 do ustawy, który spełnia warunki określone w art. 4 pkt 1, 4-7, nabywa
prawo do emerytury pomostowej, jeżeli:
1) osiągnął wiek
wynoszący co najmniej 50 lat dla kobiet i co najmniej 55 lat dla mężczyzn;
2) ma okres pracy
jako maszynista pojazdów trakcyjnych wymienionej w pkt 5 załącznika nr 2 do
ustawy, wynoszący co najmniej 15 lat;
3) lekarz medycyny
pracy wydał orzeczenie o niezdolności do wykonywania prac jako maszynista
pojazdów trakcyjnych.
 
Art. 10.
Członek
zawodowych ekip ratownictwa górskiego, który spełnia warunki określone w art. 4
pkt 1, 4-7, nabywa prawo do emerytury pomostowej, jeżeli:
1) osiągnął wiek
wynoszący co najmniej 50 lat dla kobiet i co najmniej 55 lat dla mężczyzn;
2) ma okres pracy
jako członek zawodowych ekip ratownictwa górskiego, wynoszący co najmniej 10
lat.
 
Art. 11.
Pracownik
wykonujący prace górnicze, o których mowa w art. 50c ustawy o emeryturach i
rentach z FUS, który spełnia warunki określone w art. 4 pkt 1, 4-7, nabywa
prawo do emerytury pomostowej, jeżeli:
1) osiągnął wiek
wynoszący co najmniej 55 lat dla kobiet i co najmniej 60 lat dla mężczyzn;
2) ma okres pracy
górniczej, o której mowa w art. 50c ustawy o emeryturach i rentach z FUS, wynoszący
co najmniej 15 lat.
 
Art. 12.
Przy ustalaniu
okresu pracy w szczególnych warunkach lub o szczególnym charakterze, o których
mowa w art. 4-11, nie uwzględnia się okresów niewykonywania pracy, za które
pracownik otrzymał wynagrodzenie lub świadczenie z ubezpieczenia społecznego w
razie choroby i macierzyństwa.
 
Art. 13.
1. Żołnierze
zawodowi, funkcjonariusze Policji, Urzędu Ochrony Państwa, Agencji
Bezpieczeństwa Wewnętrznego, Agencji Wywiadu, Służby Kontrwywiadu Wojskowego,
Służby Wywiadu Wojskowego, Centralnego Biura Antykorupcyjnego, Straży
Granicznej, Biura Ochrony Rządu, Służby Więziennej i Państwowej Straży Pożarnej
nabywają prawo do emerytury pomostowej, na zasadach określonych w art. 4,
jeżeli nie spełniają warunków do nabycia prawa lub utracili prawo do emerytury
określonej w przepisach o zaopatrzeniu emerytalnym tych osób.
2. Przy ustalaniu
prawa do emerytury pomostowej osobom, o których mowa w ust. 1, okresy służby pełnionej
przez te osoby traktuje się na równi z okresami pracy w szczególnych warunkach
lub o szczególnym charakterze, odpowiednio do art. 3 ust. 4-7.
 
Art. 14.
1. Emerytura
pomostowa stanowi równowartość kwoty będącej wynikiem podzielenia podstawy
obliczenia emerytury, ustalonej w sposób określony w art. 25 ustawy o
emeryturach i rentach z FUS, przez średnie dalsze trwanie życia dla osób w
wieku 60 lat, ustalone według obowiązujących w dniu zgłoszenia wniosku o
przyznanie emerytury pomostowej tablic średniego trwania życia, o których mowa
w art. 26 ustawy o emeryturach i rentach z FUS. 
2. Jeżeli
pracownik jest członkiem otwartego funduszu emerytalnego, przy ustalaniu
podstawy obliczenia emerytury, składki na ubezpieczenie emerytalne, zaewidencjonowane
na jego koncie w Zakładzie Ubezpieczeń Społecznych, zwanym dalej „Zakładem”,
zwiększa się przez pomnożenie wskaźnikiem korygującym 19,52/12,22, stanowiącym
stosunek pełnej wysokości składki na ubezpieczenie emerytalne do wysokości
zaewidencjonowanej na koncie ubezpieczonego w Zakładzie.
3. Kwota emerytury
pomostowej nie może być niższa niż kwota najniższej emerytury, o której mowa w
art. 85 ustawy o emeryturach i rentach z FUS.
4. Jeżeli po dniu,
od którego przyznano emeryturę pomostową, uprawniony podlegał ubezpieczeniom
emerytalnemu i rentowym, wysokość emerytury pomostowej ulega ponownemu
ustaleniu na zasadach określonych w art. 108 ustawy o emeryturach i
rentach z FUS.
5. Emerytura
pomostowa podlega waloryzacji na zasadach i w terminach przewidzianych
dla waloryzacji świadczeń w art. 88, art. 89 i art. 93 ustawy o emeryturach i
rentach z FUS.
 
Art. 15.
1. Prawo do
emerytury pomostowej powstaje z dniem spełnienia warunków wymaganych do nabycia
tego prawa.
2. W przypadku
pobierania zasiłku chorobowego lub świadczenia rehabilitacyjnego, prawo do
emerytury pomostowej powstaje z dniem zaprzestania pobierania tego zasiłku lub
świadczenia.
 
Art. 16.
Prawo do
emerytury pomostowej ustaje z dniem:
1) poprzedzającym
dzień nabycia prawa do emerytury, która jest ustalona decyzją organu rentowego
lub innego organu emerytalno-rentowego, określonego w odrębnych przepisach;
2) osiągnięcia
przez uprawnionego wieku:
a) 60 lat – w
przypadku kobiet,
b) 65 lat – w
przypadku mężczyzn
       – jeżeli
uprawniony nie ma prawa do emerytury ustalonego decyzją organu rentowego lub
innego organu emerytalno-rentowego, określonego w odrębnych przepisach;
3) śmierci
uprawnionego.
 
Art. 17.
1. Prawo do
emerytury pomostowej ulega zawieszeniu lub emerytura ta ulega zmniejszeniu na
zasadach określonych w art. 103 ust. 3 i art. 104-106 ustawy o emeryturach
i rentach z FUS.
2. Jeżeli łączna
kwota przychodu uprawnionego przewyższyła w danym roku kalendarzowym kwotę graniczną
przychodu o kwotę niższą niż kwota nienależnie pobranych świadczeń, zwrotu tej
kwoty nie dokonuje się, jeżeli uprawniony dokona wpłaty na Fundusz Emerytur
Pomostowych, o którym mowa w art. 29, kwoty równej kwocie tego przekroczenia,
pomniejszonej o kwotę pobranej zaliczki na podatek dochodowy od osób
fizycznych. Organ rentowy informuje uprawnionego o możliwości uniknięcia zwrotu
kwoty nienależnie pobranych świadczeń w razie dokonania wskazanej wpłaty na
Fundusz Emerytur Pomostowych i wyznacza termin na jej wpłatę.
3. Jeżeli
uprawniony nie dokonał w wyznaczonym terminie wpłaty, o której mowa w ust. 2,
organ rentowy dochodzi zwrotu nienależnie pobranej emerytury pomostowej na
zasadach określonych w art. 138-144 ustawy o emeryturach i rentach z FUS.
4. Prawo do
emerytury pomostowej ulega zawieszeniu bez względu na wysokość uzyskiwanego przychodu
w razie podjęcia przez uprawnionego pracy w szczególnych warunkach lub o
szczególnym charakterze, w rozumieniu art. 3 ust. 1 i 3.
 
Art. 18.
1. W razie śmierci
uprawnionego członkom jego rodziny przysługuje renta rodzinna oraz dodatek dla
sierot zupełnych na zasadach określonych w art. 65-74, art. 76, art. 103 ust.
3, art. 104-106 i art. 107a ustawy o emeryturach i rentach z FUS.
2. W razie śmierci
osoby, która zgłosiła wniosek o świadczenia określone ustawą, świadczenia
należne jej do dnia śmierci wypłaca się małżonkowi, dzieciom, z którymi
prowadziła wspólne gospodarstwo domowe, a w przypadku ich braku – małżonkowi
i dzieciom, z którymi osoba ta nie prowadziła wspólnego gospodarstwa domowego,
a w razie ich braku – innym członkom rodziny uprawnionym do renty rodzinnej lub
na których utrzymaniu pozostawała ta osoba.
3. Osoby
wymienione w ust. 2 mają prawo do udziału w dalszym prowadzeniu postępowania o
świadczenia nieukończonego wskutek śmierci osoby, która o te świadczenia
wystąpiła.
4. Roszczenia o
wypłatę świadczeń, o których mowa w ust. 2, wygasają po upływie 12 miesięcy od
dnia śmierci osoby, której świadczenia przysługiwały, chyba że przed upływem
tego okresu zgłoszony zostanie wniosek o dalsze prowadzenie postępowania.
 
Art. 19.
Do emerytury
pomostowej przysługuje dodatek pielęgnacyjny na zasadach i w wysokości
określonej w art. 75 ustawy o emeryturach i rentach z FUS.
 
Art. 20.
Osobie, która
pokryła koszty pogrzebu po śmierci: 
1) uprawnionego,
2) członka rodziny
uprawnionego 
      –
przysługuje zasiłek pogrzebowy na zasadach określonych w art. 77-81 i art.
99 ustawy o emeryturach i rentach z FUS.
 
Rozdział 3
Rekompensaty
 
Art. 21.
1. Rekompensata
przysługuje ubezpieczonemu, jeżeli ma okres pracy w szczególnych warunkach lub
w szczególnym charakterze w rozumieniu przepisów ustawy o emeryturach i rentach
z FUS, wynoszący co najmniej 15 lat.
2. Rekompensata
nie przysługuje osobie, która nabyła prawo do emerytury na podstawie przepisów
ustawy o emeryturach i rentach z FUS.
 
Art. 22. 
1. Rekompensatę
stanowi równowartość kwoty obliczonej według wzoru:
                                  R
= 64,32 * K * X 
gdzie:
R - oznacza
kwotę rekompensaty,
K - oznacza kwotę obliczoną według
zasad określonych w przepisach art. 174 ustawy o emeryturach i rentach z FUS,
X - oznacza współczynnik obliczony
według wzoru określonego w ust. 2.
2. Współczynnik X
określający, jaka część wymogów do wcześniejszej emerytury została spełniona do
dnia 31 grudnia 2008 r. oblicza się według następującego wzoru:
1) w przypadku
kobiet:
                
 
2) w przypadku
mężczyzn:
                
gdzie:
So - oznacza okresy
składkowe i nieskładkowe w rozumieniu ustawy o emeryturach i rentach z FUS,
osiągnięte przed dniem 1 stycznia 2009 r.,
Sw - oznacza okres
wykonywania przed dniem 1 stycznia 2009 r. pracy w szczególnych warunkach lub o
szczególnym charakterze w rozumieniu przepisów ustawy o emeryturach i rentach z
FUS,
Ws - oznacza
obniżony wiek emerytalny w rozumieniu przepisów ustawy o emeryturach i rentach
z FUS,
W      - oznacza wiek ubezpieczonego
w dniu 31 grudnia 2008 r. w pełnych latach zaokrąglonych w górę.
3. Jeżeli wartość
któregokolwiek z ułamków, o których mowa w ust. 2, przekroczy 1, przyjmuje się,
że wartość ta wynosi 1.
 
Art. 23.
1. Ustalenie
rekompensaty następuje na wniosek ubezpieczonego o emeryturę.
2. Rekompensata
przyznawana jest w formie dodatku do kapitału początkowego, o którym mowa w przepisach
art. 173 i art. 174 ustawy o emeryturach i rentach z FUS.
 
Rozdział 4
Zasady
postępowania w sprawach emerytur pomostowych
 
Art. 24.
Postępowanie w
sprawie emerytury pomostowej wszczyna się na wniosek pracownika zgłoszony bezpośrednio
lub za pośrednictwem płatnika składek w organie rentowym.
 
Art. 25.
1. Decyzję w
sprawie emerytury pomostowej wydaje i emeryturę tę wypłaca:
1) organ rentowy
właściwy ze względu na miejsce zamieszkania pracownika;
2) wyznaczony
przez Prezesa Zakładu organ rentowy w przypadku pracowników:
a) zamieszkałych
poza granicami Rzeczypospolitej Polskiej w państwie, z którym Rzeczpospolitą
Polską łączy umowa międzynarodowa w dziedzinie ubezpieczeń społecznych,
b) którym przy
ustalaniu okresu składkowego i nieskładkowego uwzględniono okresy, o których
mowa w art. 8 ustawy o emeryturach i rentach z FUS;
3) organ rentowy
właściwy ze względu na ostatnie miejsce zamieszkania pracownika w Rzeczypospolitej
Polskiej, jeżeli pracownik zamieszkuje poza granicami Rzeczypospolitej
Polskiej, w państwie, z którym Rzeczpospolitą Polską nie łączy umowa międzynarodowa
w dziedzinie ubezpieczeń społecznych.
2. Od decyzji w
sprawie emerytury pomostowej przysługuje odwołanie do sądu, na zasadach
określonych w art. 83 ustawy z dnia 13 października 1998 r. o systemie ubezpieczeń
społecznych, zwanej dalej „ustawą o systemie ubezpieczeń społecznych”.
 
Art. 26.
1. Emeryturę
pomostową wypłaca się za miesiąc kalendarzowy w terminach i na zasadach
przewidzianych dla wypłaty emerytur określonych w art. 129, art. 130, art.
132-135 i art. 137 ustawy o emeryturach i rentach z FUS.
2. Kwotę emerytury
pomostowej za niepełny miesiąc ustala się, dzieląc kwotę emerytury przez liczbę
dni kalendarzowych w miesiącu, a otrzymaną kwotę mnoży się przez liczbę dni
kalendarzowych, za które emerytura przysługuje. 
 
Art. 27.
W razie zbiegu
prawa do emerytury pomostowej z prawem do renty, uposażenia w stanie spoczynku,
zasiłku przedemerytalnego, świadczenia przedemerytalnego lub innego świadczenia
o charakterze emerytalnym lub rentowym, ustalonym na podstawie odrębnych ustaw,
przysługuje tylko jedno z tych świadczeń – wyższe lub wybrane przez uprawnionego.
 
Art. 28.
1. W zakresie
postępowania w sprawach emerytury pomostowej stosuje się odpowiednio przepisy
art. 114 i art. 116-128 ustawy o emeryturach i rentach z FUS.
2. W zakresie
postępowania w sprawie zwrotu nienależnie pobranej emerytury pomostowej,
egzekucji i potrąceń stosuje się odpowiednio przepisy art. 138-144 ustawy o
emeryturach i rentach z FUS oraz przepisy art. 84 ustawy o systemie
ubezpieczeń społecznych.
 
 
Rozdział 5
Organizacja i
zasady działania Funduszu Emerytur Pomostowych
 
Art. 29.
1. Tworzy się
Fundusz Emerytur Pomostowych, zwany dalej „FEP”, który jest państwowym
funduszem celowym powołanym w celu finansowania emerytur pomostowych.
2. Dysponentem FEP
jest Zakład.
 
Art. 30.
1. Przychody FEP
pochodzą:
1) ze składek na
FEP;
2) z dotacji
budżetu państwa;
3) z
oprocentowania rachunków bankowych FEP;
4) z odsetek od
nieterminowo opłaconych składek na FEP;
5) z dodatkowej
opłaty, o której mowa w art. 40 ust. 2;
6) ze zwrotu
nienależnie pobranych świadczeń wraz z odsetkami;
7) z lokat wolnych
środków FEP;
8) z wpłaty, o
której mowa w art. 17 ust. 2;
9) z innych
tytułów.
2. Składkę na FEP
zalicza się do przychodów FEP w miesiącu następującym po miesiącu, za który
składka jest należna.
 
Art. 31.
1. W granicach
określonych w ustawie budżetowej FEP otrzymuje z budżetu państwa dotacje.
2. Dotacje mogą
być przeznaczone wyłącznie na finansowanie wydatków, o których mowa w art. 32.
 
Art. 32.
1. Ze środków
zgromadzonych w FEP są finansowane:
1) wypłaty
emerytur pomostowych;
2) odsetki za
nieterminowe wypłaty emerytur pomostowych;
3) odpis
stanowiący przychód Zakładu.
2. Wysokość
odpisu, o którym mowa w ust. 1 pkt 3, ustala się corocznie w ustawie budżetowej
na podstawie planu finansowego FEP, zatwierdzonego przez Prezesa Rady
Ministrów; odpis jest potrącany w okresach miesięcznych.
3. Świadczenia, o
których mowa w art. 18-20, są finansowane ze środków Funduszu Ubezpieczeń Społecznych,
o którym mowa w art. 51-56 ustawy o systemie ubezpieczeń społecznych.
 
Art. 33.
1. Zarząd Zakładu:
1) opracowuje
projekt rocznego planu finansowego FEP w trybie określonym w przepisach
dotyczących prac nad projektem budżetu państwa,
2) sporządza
roczne sprawozdanie z wykonania planu finansowego FEP,
3) sporządza
roczne sprawozdanie finansowe FEP, podlegające zaopiniowaniu przez biegłego rewidenta
niebędącego pracownikiem Zakładu
      – i
przedkłada je do zatwierdzenia Prezesowi Rady Ministrów.
2. Zarząd Zakładu
sporządza dla FEP prognozę wpływów i wydatków FEP dla kolejnych 5 lat
obrotowych zgodnie z zasadami, o których mowa w art. 61 ust. 1 i 2 ustawy o
systemie ubezpieczeń społecznych.
 
Art. 34.
1. Wolne środki
FEP mogą być lokowane jedynie na lokatach bankowych, w papierach wartościowych
emitowanych przez Skarb Państwa oraz w jednostkach uczestnictwa funduszy rynku
pieniężnego, o których mowa w art. 178 ustawy z dnia 27 maja 2004 r.
o funduszach inwestycyjnych (Dz. U. Nr 146, poz. 1546, z późn. zm.[5])), chyba że Rada Ministrów, na wniosek
Prezesa Zakładu, zezwoli na ulokowanie środków w inny sposób.
2. W zakresie
lokowania środków FEP stosuje się odpowiednio zasady lokowania środków Funduszu
Ubezpieczeń Społecznych, o których mowa w art. 56 ustawy o systemie ubezpieczeń
społecznych.
 
 
Rozdział 6
Zasady i tryb
opłacania składek na Fundusz Emerytur Pomostowych 
oraz zasady finansowania emerytur pomostowych
 
Art. 35.
1. Składki na FEP
opłaca się za pracownika, który spełnia łącznie następujące warunki:
1) urodził się po
dniu 31 grudnia 1948 r.;
2) wykonuje prace
w szczególnych warunkach lub o szczególnym charakterze, o których mowa w art. 3
ust. 1 i 3. 
2. Obowiązek
opłacania składek na FEP za pracownika, o którym mowa w ust. 1, powstaje z
dniem rozpoczęcia wykonywania przez niego pracy w szczególnych warunkach lub o
szczególnym charakterze, a ustaje z dniem zaprzestania wykonywania tych
prac.
3. Płatnik składek
jest zobowiązany do opłacenia składek na FEP za pracownika wykonującego prace
górnicze, który uzyskał prawo do emerytury pomostowej na podstawie art. 11, za
okres wykonywania prac górniczych, o których mowa w art. 50c ustawy o
emeryturach i rentach z FUS, nie wcześniej jednak niż za okres od 1 stycznia
2010 r.
4. Składki na FEP
od uposażenia zwolnionych ze służby żołnierzy zawodowych albo funkcjonariuszy,
o których mowa w art. 13, wypłaconego po dniu 31 grudnia 2009 r. do dnia
zwolnienia ze służby, opłaca się na zasadach i w trybie określonym w odrębnych
przepisach dla składek na ubezpieczenia emerytalne i rentowe przekazywanych za
żołnierzy albo funkcjonariuszy zwolnionych ze służby. 
 
Art. 36.
1. Stopa składki na FEP wynosi 1,5% podstawy
wymiaru.
2. Podstawę
wymiaru składki na FEP stanowi podstawa wymiaru składek na ubezpieczenie
emerytalne i rentowe, określona w art. 18 ust. 1-2 i ust. 8 oraz w art. 21 ustawy
o systemie ubezpieczeń społecznych. 
3. Przy ustalaniu
podstawy wymiaru składki na FEP stosuje się ograniczenie, o którym mowa w art.
19 ust. 1 ustawy o systemie ubezpieczeń społecznych.
4. Składka na FEP
jest finansowana w całości przez płatnika składek.
 
Art. 37.
1. Składkę na FEP
oblicza, rozlicza i opłaca co miesiąc płatnik składek.
2. Składkę na FEP
płatnik składek rozlicza w deklaracji rozliczeniowej, o której mowa w art. 46
ust. 2 ustawy o systemie ubezpieczeń społecznych. 
3. Składkę na FEP
płatnik składek opłaca w terminie określonym w art. 47 ustawy o systemie ubezpieczeń
społecznych dla opłacania składek na ubezpieczenia społeczne. 
 
Art. 38.
1. Płatnik składek
przekazuje informację o pracowniku, za którego był obowiązany opłacać składkę
na FEP, zawierającą następujące dane: 
1) nazwisko i
imię,
2) datę urodzenia,
3) numery PESEL i
NIP, a w razie gdy pracownikowi nie nadano tych numerów lub jednego z nich –
serię i numer dowodu osobistego lub paszportu,
4) okres
wykonywania pracy w szczególnych warunkach lub o szczególnym charakterze,
5) kod pracy w
szczególnych warunkach lub o szczególnym charakterze, o którym mowa w przepisach
art. 33 ustawy o systemie ubezpieczeń społecznych
      – zwaną
dalej „zgłoszeniem danych o pracy w szczególnych warunkach lub o szczególnym
charakterze”.
2. Zgłoszenie
danych o pracy w szczególnych warunkach lub o szczególnym charakterze
płatnik składek przekazuje do Zakładu do dnia 31 marca danego roku kalendarzowego
za poprzedni rok kalendarzowy.
3. W przypadku
wystąpienia pracownika z wnioskiem o przyznanie emerytury pomostowej,
zgłoszenie danych o pracy w szczególnych warunkach lub o szczególnym
charakterze w danym roku kalendarzowym, płatnik składek przekazuje do Zakładu w
terminie 7 dni od dnia zgłoszenia wniosku. 
4. Jeżeli z
wnioskiem o przyznanie emerytury pomostowej pracownik wystąpi przed
przekazaniem zgłoszenia danych o pracy w szczególnych warunkach lub o szczególnym
charakterze za poprzedni rok kalendarzowy, w terminie, o którym mowa w ust. 3,
płatnik składek przekazuje do Zakładu także zgłoszenie za poprzedni rok kalendarzowy.

5. W przypadku
upadłości lub likwidacji płatnika składek zgłoszenia danych o pracy w
szczególnych warunkach lub o szczególnym charakterze w danym roku kalendarzowym
płatnik składek przekazuje do Zakładu nie później niż w dniu przekazania
dokumentu wyrejestrowania płatnika składek.
6. W przypadku
upadłości lub likwidacji płatnika składek przed przekazaniem zgłoszeń danych o
pracy w szczególnych warunkach lub o szczególnym charakterze za poprzedni rok
kalendarzowy, w terminie, o którym mowa w ust. 3, płatnik składek przekazuje do
Zakładu także zgłoszenia za poprzedni rok kalendarzowy.
 
Art. 39.
1. Płatnik składek
jest obowiązany przekazać do Zakładu korygujące zgłoszenie danych o pracy w
szczególnych warunkach lub o szczególnym charakterze, w formie nowego
zgłoszenia zawierającego wszystkie prawidłowe dane, o których mowa w art. 38
ust. 1, zwane dalej „korygującym zgłoszeniem”, jeżeli zachodzi konieczność
korekty danych podanych w zgłoszeniu w przypadku stwierdzenia nieprawidłowości
przez:
1) płatnika
składek we własnym zakresie;
2) Zakład;
3) właściwy organ
Państwowej Inspekcji Pracy. 
2. Płatnik składek
jest obowiązany przekazać korygujące zgłoszenie w terminie 7 dni od dnia
stwierdzenia nieprawidłowości we własnym zakresie lub otrzymania zawiadomienia
o stwierdzeniu nieprawidłowości przez Zakład lub właściwy organ Państwowej Inspekcji
Pracy.
3. Jeżeli
konieczność korekty podanych w zgłoszeniu danych o pracy w szczególnych
warunkach lub o szczególnym charakterze jest wynikiem stwierdzenia nieprawidłowości
przez Zakład w drodze:
1) decyzji –
korygujące zgłoszenie powinno być złożone nie później niż w terminie 7 dni od
uprawomocnienia się decyzji;
2) kontroli –
korygujące zgłoszenie powinno być złożone nie później niż w terminie 30 dni od
dnia otrzymania protokołu kontroli. 
4. Zgłoszenie
danych o pracy w szczególnych warunkach lub o szczególnym charakterze i
korygujące zgłoszenie przekazuje się w takiej samej formie, jaka obowiązuje
płatnika składek w odniesieniu do dokumentów ubezpieczeniowych określonych w
art. 34-36, art. 41, art. 43, art. 44 i art. 46-48b ustawy o systemie
ubezpieczeń społecznych.
5. Zakład
sporządza z urzędu zgłoszenie danych o pracy w szczególnych warunkach lub
o szczególnym charakterze oraz koryguje błędy w nim stwierdzone, w razie braku
możliwości uzyskania zgłoszenia lub korygującego zgłoszenia od płatnika składek,
jeżeli posiada dane umożliwiające sporządzenie tego zgłoszenia. 
6. Kopie
zgłoszenia danych o pracy w szczególnych warunkach lub o szczególnym
charakterze oraz korygującego zgłoszenia płatnik składek zobowiązany jest przechowywać
przez okres 5 lat od dnia ich przekazania do Zakładu, w formie dokumentu
pisemnego lub elektronicznego.
 
Art. 40.
1. Od
nieopłaconych w terminie składek na FEP należne są od płatnika składek odsetki
za zwłokę, na zasadach i w wysokości określonych w ustawie z dnia 29
sierpnia 1997 r. – Ordynacja podatkowa (Dz. U. z 2005 r. Nr 8, poz. 60, z
późn. zm.[6])),
jeżeli ich wysokość przekracza 6,60 zł.
2. W razie
nieopłacenia składek na FEP lub opłacenia ich w zaniżonej wysokości Zakład
może wymierzyć płatnikowi składek dodatkową opłatę do wysokości 100%
nieopłaconych składek.
3. Od decyzji w
sprawie wymierzenia dodatkowej opłaty przysługuje odwołanie do sądu, na
zasadach określonych w art. 83 ustawy o systemie ubezpieczeń społecznych. 
4. Składki na FEP
oraz odsetki za zwłokę, koszty upomnienia i dodatkowa opłata, nieopłacone
w terminie: 
1) podlegają
ściągnięciu,
2) ulegają
przedawnieniu,
3) umarza się w
całości lub w części
      – na
zasadach określonych w art. 24-28 i art. 31 ustawy o systemie ubezpieczeń
społecznych.
5. Na wniosek
dłużnika Zakład może odroczyć termin płatności należności wymienionych w ust. 4
lub rozłożyć je na raty, uwzględniając możliwości płatnicze dłużnika, a także
stan finansów FEP, na zasadach określonych w art. 29 ustawy o systemie ubezpieczeń
społecznych.
6. Nienależnie
opłacone składki na FEP podlegają zwrotowi na zasadach określonych w art. 24
ust. 6a-6e, ust. 7 i ust. 8d ustawy o systemie ubezpieczeń społecznych. 
7. W sprawach
nieuregulowanych w ustawie dotyczących składek na FEP stosuje się odpowiednio
przepisy rozdziału 3 i 4 ustawy o systemie ubezpieczeń społecznych.
 
 
Rozdział 7
Obowiązki Zakładu
Ubezpieczeń Społecznych oraz płatników składek 
w zakresie tworzenia i prowadzenia centralnego rejestru i wykazu stanowisk
pracy w szczególnych warunkach lub o szczególnym charakterze oraz 
centralnego rejestru i ewidencji pracowników wykonujących prace
w szczególnych warunkach lub o szczególnym charakterze
 
Art. 41.
1. Zakład
prowadzi:
1) centralny
rejestr stanowisk pracy, na których są wykonywane prace w szczególnych
warunkach lub o szczególnym charakterze;
2) centralny
rejestr pracowników wykonujących prace w szczególnych warunkach lub o
szczególnym charakterze, za których jest przewidziany obowiązek opłacania
składek na FEP.
2. Centralny
rejestr stanowisk pracy, o którym mowa w ust. 1 pkt 1, zawiera:
1) dane płatnika
składek;
2) liczbę
stanowisk pracy, na których jest wykonywana praca w szczególnych warunkach lub
o szczególnym charakterze.
3. Centralny
rejestr pracowników, o którym mowa w ust. 1 pkt 2, zawiera:
1) dane płatnika
składek;
2) dane dotyczące
pracownika, za którego jest przewidziany obowiązek opłacania składek na FEP:
a) nazwisko i
imię,
b) datę urodzenia,
c) numery PESEL i
NIP,
d) serię i numer
dowodu osobistego lub paszportu;
3) kod pracy w
szczególnych warunkach lub o szczególnym charakterze;
4) okres
wykonywania pracy w szczególnych warunkach lub o szczególnym charakterze.
4. Płatnik składek
jest obowiązany prowadzić:
1) wykaz stanowisk
pracy, na których są wykonywane prace w szczególnych warunkach lub o
szczególnym charakterze;
2) ewidencję pracowników
wykonujących prace w szczególnych warunkach lub o szczególnym charakterze, za
których jest przewidziany obowiązek opłacania składek na FEP, zawierającą dane,
o których mowa w ust. 3 pkt 2.
5. Płatnik składek
obowiązany jest powiadomić pracowników o dokonaniu wpisu do ewidencji, o której
mowa w ust. 4.
6. W przypadku
nieumieszczenia w ewidencji pracowników wykonujących prace w szczególnych warunkach
lub o szczególnym charakterze, za których jest przewidziany obowiązek opłacania
składek na FEP, pracownikowi przysługuje skarga do Państwowej Inspekcji Pracy.
7. Informacje
dotyczące liczby stanowisk pracy w szczególnych warunkach i o szczególnym
charakterze płatnik składek przekazuje do Zakładu w deklaracji rozliczeniowej,
o której mowa w art. 46 ustawy o systemie ubezpieczeń społecznych w terminie
przekazywania tej deklaracji.
8. Informacje
dotyczące pracowników umieszczonych w ewidencji, o której mowa w ust. 4 pkt 2,
płatnik składek przekazuje do Zakładu w zgłoszeniu danych o pracy w
szczególnych warunkach lub o szczególnym charakterze za dany rok kalendarzowy w
terminie do dnia 31 marca następnego roku kalendarzowego.
 
Art. 42.
1. Minister
właściwy do spraw zabezpieczenia społecznego przedstawia Trójstronnej Komisji
do Spraw Społeczno-Gospodarczych w terminie do dnia 15 marca i do dnia 15
września każdego roku, informację:
1) o liczbie
stanowisk pracy, na których są wykonywane prace w szczególnych warunkach lub o
szczególnym charakterze, na podstawie danych zawartych w centralnym rejestrze
stanowisk pracy, na których są wykonywane prace w szczególnych warunkach lub o
szczególnym charakterze;
2) o liczbie
pracowników wykonujących prace w szczególnych warunkach lub o szczególnym charakterze,
za których jest przewidziany obowiązek opłacania składek na FEP, na podstawie danych
zawartych w centralnym rejestrze pracowników wykonujących prace w szczególnych
warunkach lub o szczególnym charakterze. 
2. Informacje, o
których mowa w ust. 1, będą przedstawiane za lata 2010-2014.
 
 
Rozdział 8
Zmiany w
przepisach obowiązujących
 
Art. 43.
W ustawie z dnia
20 grudnia 1990 r. o ubezpieczeniu społecznym rolników (Dz. U. z 2008 r. Nr 50,
poz. 291, Nr 67, poz. 411, Nr 70, poz. 416 i Nr 180, poz. 1112) w art. 6
pkt 10c otrzymuje brzmienie:
„10c) ustalonym
prawie do emerytury lub renty – rozumie się ustalone prawo do emerytury lub
renty z ubezpieczenia albo ustalone prawo do emerytury lub renty na podstawie
przepisów emerytalnych lub innych przepisów o zaopatrzeniu emerytalnym, albo
ustalone prawo do emerytury pomostowej na podstawie przepisów o emeryturach
pomostowych, a także ustalone prawo do zasiłku przedemerytalnego lub
świadczenia przedemerytalnego, przyznanego na podstawie przepisów o promocji
zatrudnienia i instytucjach rynku pracy oraz świadczenia o charakterze
rentowym z instytucji zagranicznej;”.
 
Art. 44.
W ustawie z dnia
4 marca 1994 r. o zakładowym funduszu świadczeń socjalnych (Dz. U. z 1996 r. Nr
70, poz. 335, z późn. zm.[7]))
w art. 5 wprowadza się następujące zmiany:
1) ust. 3
otrzymuje brzmienie:
„3. Wysokość odpisu
podstawowego na jednego pracownika wykonującego prace w szczególnych warunkach
lub prace o szczególnym charakterze – w rozumieniu przepisów o emeryturach pomostowych,
wynosi 50% przeciętnego wynagrodzenia miesięcznego, o którym mowa w ust. 2.”;
2) ust. 6
otrzymuje brzmienie:
„6. Minister
właściwy do spraw pracy określi, w drodze rozporządzenia, sposób ustalania
przeciętnej liczby zatrudnionych, w celu naliczania odpisu na Fundusz, biorąc
pod uwagę w szczególności liczbę osób zatrudnionych w danym roku kalendarzowym.”.

 
Art. 45.
W ustawie z dnia
13 października 1998 r. o systemie ubezpieczeń społecznych (Dz. U. z 2007 r. Nr
11, poz. 74, z późn. zm.[8]))
wprowadza się następujące zmiany:
1) art. 32
otrzymuje brzmienie:
„Art. 32. Do
składek na Fundusz Pracy, Fundusz Gwarantowanych Świadczeń Pracowniczych i
Fundusz Emerytur Pomostowych oraz na ubezpieczenie zdrowotne w zakresie: ich
poboru, egzekucji, wymierzania odsetek za zwłokę i dodatkowej opłaty, przepisów
karnych, dokonywania zabezpieczeń na wszystkich nieruchomościach, ruchomościach
i prawach zbywalnych dłużnika, odpowiedzialności osób trzecich i spadkobierców
oraz stosowania ulg i umorzeń stosuje się odpowiednio przepisy dotyczące
składek na ubezpieczenia społeczne.”;
2) w art. 36 ust.
10 otrzymuje brzmienie: 
„10. Zgłoszenie
do ubezpieczeń społecznych zawiera w szczególności następujące dane
dotyczące osoby zgłaszanej: dane, o których mowa w art. 35 ust. 1 pkt 1,
nazwisko, imię pierwsze i drugie, datę urodzenia, nazwisko rodowe, obywatelstwo
i płeć, tytuł ubezpieczenia, stopień niepełnosprawności, posiadanie ustalonego
prawa do emerytury lub renty, adres zameldowania na stałe miejsce pobytu, adres
zamieszkania, jeżeli jest inny niż adres zameldowania na stałe miejsce pobytu,
adres do korespondencji, jeżeli jest inny niż adres zameldowania na stałe miejsce
pobytu i adres zamieszkania.”;
3) w art. 40 w
ust. 2 w pkt 10 kropkę zastępuje się średnikiem i dodaje pkt 11 w
brzmieniu:
„11) o okresach
pracy w szczególnych warunkach lub o szczególnym charakterze, przekazane w
zgłoszeniu danych o pracy w szczególnych warunkach lub o szczególnym
charakterze, o którym mowa w ustawie z dnia 19 grudnia 2008 r. o emeryturach
pomostowych (Dz. U. Nr ...., poz. ....).”; 
4) w art. 45 po
pkt 1 dodaje się pkt 1a w brzmieniu:
„1a)
ewidencjonuje się liczbę pracowników, za których jest opłacana składka na
Fundusz Emerytur Pomostowych;”;
5) w art. 46 w
ust. 4 po pkt 6 dodaje się pkt 6a-6c w brzmieniu:
„6a) sumę
należnych składek na Fundusz Emerytur Pomostowych;
6b) liczbę
pracowników, za których jest opłacana składka na Fundusz Emerytur Pomostowych;
6c) liczbę
stanowisk pracy w szczególnych warunkach lub o szczególnym charakterze.”; 
6) w art. 47:
a) w ust. 4 dodaje
się pkt 5 w brzmieniu: 
„5) Fundusz
Emerytur Pomostowych.”,
b) ust. 14
otrzymuje brzmienie:
„14. Przepisy
niniejszego artykułu stosuje się odpowiednio do składek na Fundusz Pracy, Fundusz
Gwarantowanych Świadczeń Pracowniczych, Fundusz Emerytur Pomostowych i ubezpieczenie
zdrowotne.”;
7) w art. 49 ust.
2 otrzymuje brzmienie: 
„2.     Minister
właściwy do spraw zabezpieczenia społecznego, w drodze rozporządzenia, określa
wzory:
1)  zgłoszeń do
ubezpieczeń społecznych,
2) imiennych
raportów miesięcznych i imiennych raportów miesięcznych korygujących,
3) zgłoszeń
płatnika składek,
4)  deklaracji
rozliczeniowych i deklaracji rozliczeniowych korygujących,
5) innych
dokumentów niezbędnych do prowadzenia kont płatników składek i kont ubezpieczonych,
6) zgłoszeń danych
o pracy w szczególnych warunkach lub o szczególnym charakterze, o którym mowa w
ustawie z dnia 19 grudnia 2008 r. o emeryturach pomostowych oraz kody pracy w
szczególnych warunkach lub o szczególnym charakterze
       - z
uwzględnieniem obowiązujących procedur prowadzenia rejestrów i wykazów w
systemie ubezpieczeń społecznych.”;
8) w art. 76 w
ust. 1 po pkt 1 dodaje się pkt 1a w brzmieniu:
„1a) odpisu z
Funduszu Emerytur Pomostowych, o którym mowa w ustawie z dnia 19 grudnia 2008
r. o emeryturach pomostowych;”;
9) w art. 83 w
ust. 1 po pkt 3 dodaje się pkt 3a w brzmieniu:
„3a) ustalania
wymiaru składek na Fundusz Emerytur Pomostowych i ich poboru, a także umarzania
należności z tytułu tych składek;”.
 
Art. 46.
W ustawie z dnia
17 grudnia 1998 r. o emeryturach i rentach z Funduszu Ubezpieczeń
Społecznych (Dz. U. z 2004 r. Nr 39, poz. 353, z późn. zm.[9]))
wprowadza się następujące zmiany:
1) w art. 32:
a) ust. 2
otrzymuje brzmienie:
„2. Dla celów
ustalenia uprawnień, o których mowa w ust. 1, za pracowników zatrudnionych
w szczególnych warunkach uważa się pracowników zatrudnionych przy pracach o
znacznej szkodliwości dla zdrowia oraz o znacznym stopniu uciążliwości lub
wymagających wysokiej sprawności psychofizycznej ze względu na bezpieczeństwo
własne lub otoczenia.”,
b) ust. 4
otrzymuje brzmienie:
„4. Wiek
emerytalny, o którym mowa w ust. 1, rodzaje prac lub stanowisk oraz warunki, na
podstawie których osobom wymienionym w ust. 2 i 3 przysługuje prawo do
emerytury, ustala się na podstawie przepisów dotychczasowych.”;
2) w art. 184:
a) ust. 2
otrzymuje brzmienie:
„2. Emerytura, o
której mowa w ust. 1, przysługuje pod warunkiem nieprzystąpienia do otwartego
funduszu emerytalnego albo złożenia wniosku o przekazanie środków zgromadzonych
na rachunku w otwartym funduszu emerytalnym, za pośrednictwem Zakładu, na
dochody budżetu państwa oraz rozwiązania stosunku pracy – w przypadku
ubezpieczonego będącego pracownikiem.”,
b) dodaje się ust.
3 w brzmieniu:
„3. Przy
ustalaniu podstawy obliczenia emerytury ubezpieczonego, który złożył wniosek o
przekazanie środków zgromadzonych na rachunku w otwartym funduszu emerytalnym
na dochody budżetu państwa, składki na ubezpieczenie emerytalne, zaewidencjonowane
na jego koncie w Zakładzie, zwiększa się przez pomnożenie wskaźnikiem
korygującym 19,52/12,22, stanowiącym stosunek pełnej wysokości składki na
ubezpieczenie emerytalne do wysokości zaewidencjonowanej na koncie
ubezpieczonego w Zakładzie.”.
 
Art. 47.
W ustawie z dnia
27 lipca 2005 r. o zmianie ustawy o emeryturach i rentach z Funduszu
Ubezpieczeń Społecznych oraz ustawy – Karta Nauczyciela (Dz. U. Nr 167, poz.
1397 oraz z 2007 r. Nr 191, poz. 1369) w art. 3 dodaje się ust. 3 w brzmieniu:
„3. Jeżeli osoba,
o której mowa w ust. 1, przystąpiła do otwartego funduszu emerytalnego,
warunkiem do uzyskania emerytury górniczej jest złożenie wniosku o przekazanie
środków zgromadzonych na rachunku w otwartym funduszu emerytalnym, za pośrednictwem
Zakładu Ubezpieczeń Społecznych, na dochody budżetu państwa.”.
 
Art. 48.
W ustawie z dnia
13 kwietnia 2007 r. o Państwowej Inspekcji Pracy (Dz. U. Nr 89, poz. 589)
wprowadza się następujące zmiany: 
1) w art. 10 w
ust. 1 po pkt 9 dodaje się pkt 9a w brzmieniu:
„9a) kontrola
ewidencji pracowników wykonujących prace w szczególnych warunkach lub o szczególnym
charakterze, o której mowa w art. 41 ust. 4 pkt 2 ustawy z dnia 19 grudnia 2008
r. o emeryturach pomostowych (Dz. U. Nr ..., poz. ....),”;
2) po art. 11
dodaje się art. 11a w brzmieniu:
„Art. 11a.
Właściwe organy Państwowej Inspekcji Pracy są uprawnione do nakazania
pracodawcy umieszczenia pracownika w ewidencji pracowników wykonujących prace w
szczególnych warunkach lub o szczególnym charakterze, o której mowa w art. 41
ust. 4 pkt 2 ustawy z dnia 19 grudnia 2008 r. o emeryturach pomostowych,
wykreślenia go z ewidencji oraz do sporządzenia korekty dokonanego wpisu w tej
ewidencji.”;
3) w art. 33 w
ust. 1 pkt 1 otrzymuje brzmienie:
„1) wydaje
decyzje, o których mowa w art. 11 pkt 1-4, 6 i 7 oraz art. 11a;”.
 
 
Rozdział 9
Przepisy
przejściowe, dostosowawcze i końcowe
 
Art. 49.
Prawo do
emerytury pomostowej przysługuje również osobie, która:
1) po dniu 31
grudnia 2008 r. nie wykonywała pracy w szczególnych warunkach lub o szczególnym
charakterze, w rozumieniu art. 3 ust. 1 i 3;
2) spełnia warunki
określone w art. 4 pkt 1-5 i 7 i art. 5-12;
3) w dniu wejścia
w życie ustawy miała wymagany w przepisach, o których mowa w pkt 2, okres pracy
w szczególnych warunkach lub o szczególnym charakterze, w rozumieniu art. 3
ust. 1 i 3.
 
Art. 50.
1. Pierwsze
zgłoszenie danych o pracy w szczególnych warunkach lub o szczególnym
charakterze, o którym mowa w art. 38, płatnik składek przekazuje za 2010 r. 
2. Przekazując
zgłoszenie, o którym mowa w ust. 1, płatnik składek składa informacje
wymienione w art. 38 ust. 1 dotyczące pracowników, którzy w 2009 r. wykonywali
prace w szczególnych warunkach lub o szczególnym charakterze, także wówczas,
gdy w 2010 r. nie wykonywali już tej pracy.
3. Do czasu
przekazania zgłoszenia i informacji, o których mowa w ust. 1 i 2, płatnik
składek jest zobowiązany do wystawiania zaświadczeń o okresach pracy w szczególnych
warunkach lub o szczególnym charakterze, w rozumieniu art. 3 ust. 1 i 3,
przypadających po dniu 31 grudnia 2008 r. Przepis art. 12 stosuje się odpowiednio.
 
Art. 51.
Płatnik składek
jest zobowiązany do wystawiania zaświadczeń o okresach pracy w
szczególnych warunkach lub o szczególnym charakterze, w rozumieniu art. 3
ust. 1 i 3, za okresy przypadające przed dniem 1 stycznia 2009 r. Przepis art.
12 stosuje się odpowiednio.
 
Art. 52.
Pierwszą
prognozę wpływów i wydatków Funduszu Emerytur Pomostowych dla kolejnych 5 lat
obrotowych, o której mowa w art. 33 ust. 2, Zarząd Zakładu sporządzi w 2012 r.
 
Art. 53.
Do dnia 31
grudnia 2014 r. minister właściwy do spraw pracy przygotuje strategię sektorową
na zasadach określonych w ustawie z dnia 6 grudnia 2006 r. o zasadach prowadzenia
polityki rozwoju (Dz. U. Nr 227, poz. 1658 oraz z 2007 r. Nr 140, poz.
984), dotyczącą wspierania zatrudnienia i aktywizacji zawodowej osób
wykonujących przez co najmniej 15 lat prace w szczególnych warunkach lub o
szczególnym charakterze, którym nie przysługuje prawo do emerytury pomostowej.
 
Art. 54.
1. W 2009 r.
wypłaty emerytur pomostowych są finansowane z Funduszu Ubezpieczeń Społecznych,
o którym mowa w art. 51 ustawy o systemie ubezpieczeń społecznych. 
2. Środki na
finansowanie emerytur pomostowych, o którym mowa w ust. 1, pochodzą z dotacji z
budżetu państwa. 
 
Art. 55.
1. Dotychczasowy
akt wykonawczy wydany na podstawie art. 5 ust. 6 ustawy, o której mowa w
art. 44, zachowuje moc do czasu wejścia w życie aktu wykonawczego wydanego
na podstawie art. 5 ust. 6 ustawy, o której mowa w art. 44, w brzmieniu nadanym
niniejszą ustawą, nie dłużej jednak niż 12 miesięcy od dnia wejścia w życie
niniejszej ustawy.
2. Dotychczasowy
akt wykonawczy wydany na podstawie art. 49 ust. 2 ustawy, o której mowa w
art. 45, zachowuje moc do czasu wejścia w życie aktu wykonawczego wydanego na
podstawie art. 49 ust. 2 ustawy, o której mowa w art. 45, w brzmieniu
nadanym niniejszą ustawą, nie dłużej jednak niż 12 miesięcy od dnia wejścia w życie
art. 45 pkt 7.
 
Art. 56.
Ilekroć w
przepisach odrębnych jest mowa o emeryturze, należy przez to rozumieć również
emeryturę pomostową.
 
Art. 57.
Ustawa wchodzi w
życie z dniem 1 stycznia 2009 r., z wyjątkiem:
1) art. 29-42,
art. 45 pkt 1 i 3-9 oraz art. 48, które wchodzą w życie z dniem 1 stycznia
2010 r.;
2) art. 44, art.
47 i art. 55 ust. 1, które wchodzą w życie po upływie 14 dni od dnia
ogłoszenia.
 
 
 
                                                                                                                                 MARSZAŁEK
SEJMU
 
 
                                                                                                                            /
- / Bronisław Komorowski
 
 




 
Załączniki  do ustawy 
                z dnia 19 grudnia 2008 r. (poz. ...) 
 
Załącznik nr 1 
 
                Wykaz prac w
szczególnych warunkach
 

 
  
   
   
   Lp.
   
   
   Rodzaj prac
   
  
 
 
  
     1
  
  
  Prace
  bezpośrednio przy przeróbce mechanicznej węgla oraz rud metali lub ich wzbogacaniu.
  
  
 
 
  
     2
  
  
  Prace udostępniające lub eksploatacyjne związane z
  urabianiem minerałów skalnych. 
  
 
 
  
     3
  
  
  Prace pod ziemią bezpośrednio przy drążeniu
  tuneli w górotworze.
  
 
 
  
     4
  
  
  Prace bezpośrednio przy zalewaniu form odlewniczych,
  transportowaniu naczyń odlewniczych z płynnym, rozgrzanym materiałem (żeliwo,
  staliwo, metale nieżelazne i ich stopy).
  
 
 
  
     5
  
  
  Prace bezpośrednio przy ręcznej
  obróbce wykańczającej odlewy: usuwanie elementów układu wlewowego, ścinanie,
  szlifowanie powierzchni odlewów oraz ich malowanie na gorąco.
  
 
 
  
     6
  
  
  Prace bezpośrednio przy obsłudze wielkich pieców oraz
  pieców stalowniczych lub odlewniczych. 
  
 
 
  
     7
  
  
  Prace murarskie bezpośrednio w piecach hutniczych,
  odlewniczych, bateriach koksowniczych oraz w piecach do produkcji materiałów
  ceramicznych.
  
 
 
  
     8
  
  
  Prace bezpośrednio przy  ręcznym zestawianiu surowców lub
  ręcznym formowaniu wyrobów  szklanych w hutnictwie szkła.
  
 
 
  
    9
  
  
  Prace bezpośrednio przy  kuciu  ręcznym w kuźniach.
  
 
 
  
  10
  
  
  Prace
  bezpośrednio przy obsłudze agregatów i urządzeń do produkcji metali nieżelaznych.
  
 
 
  
  11
  
  
  Prace
  bezpośrednio przy obsłudze ciągów walcowniczych: przygotowanie,  dozorowanie
  pracy walców lub samotoków, ingerencja przy wypadaniu 
  i zaklinowaniu materiałów.
  
 
 
  
  12
  
  
  Prace
  przy obsłudze dźwignic bezpośrednio przy wytapianiu surówki, stopów żelaza
  lub metali nieżelaznych.
  
 
 
  
  13
  
  
  Prace bezpośrednio przy produkcji koksu w bateriach koksowniczych.
  
  
 
 
  
  14
  
  
  Prace bezpośrednio przy wypychaniu koksu z baterii
  koksowniczych, gaszeniu lub sortowaniu koksu.
  
 
 
  
  15
  
  
  Prace
  bezpośrednio przy produkcji materiałów formierskich lub izolacyjno-egzotermicznych
używanych w odlewnictwie i hutnictwie.
  
 
 
  
  16
  
  
  Prace
  bezpośrednio przy ręcznym załadunku lub wyładunku pieców komorowych wyrobami
  ogniotrwałymi.
  
 
 
  
  17
  
  
  Prace
  bezpośrednio przy ręcznym załadunku lub rozładunku gorących wyrobów ceramicznych.
  
 
 
  
  18
  
  
  Prace
  bezpośrednio przy formowaniu wyrobów ogniotrwałych wielko-gabarytowych przy użyciu
  ręcznych narzędzi wibracyjnych. 
  
 
 
  
  19
  
  
  Prace
  przy ręcznym formowaniu, odlewaniu, czyszczeniu lub szkliwieniu wyrobów
  ceramicznych.
  
 
 
  
  20
  
  
  Prace nurka lub kesoniarza, prace
  w komorach hiperbarycznych.
  
 
 
  
  21
  
  
  Prace fizyczne ciężkie bezpośrednio przy
  przeładunku w ładowniach statku.
  
 
 
  
  22
  
  
  Prace rybaków morskich.
  
 
 
  
  23
  
  
  Prace na statkach żeglugi morskiej.
  
 
 
  
  24
  
  
  Prace
  na morskich platformach wiertniczych. 
  
 
 
  
  25
  
  
  Prace w powietrzu wykonywane na statkach powietrznych
  przez personel pokładowy.
  
 
 
  
  26
  
  
  Prace bezpośrednio przy obsłudze urządzeń wiertniczych i
  wydobywczych przy poszukiwaniu złóż ropy naftowej lub gazu ziemnego. 
  
 
 
  
  27
  
  
  Prace
  bezpośrednio przy obróbce odwiertów w górnictwie otworowym: ropy naftowej lub
  gazu ziemnego.
  
 
 
  
  28
  
  
  Prace
  bezpośrednio przy spawaniu łukowym lub cięciu termicznym 
  w pomieszczeniach o bardzo małej kubaturze, z utrudnioną wentylacją (podwójne
  dna statków, zbiorniki, rury itp.).
  
 
 
  
  29
  
  
  Prace bezpośrednio przy malowaniu, nitowaniu lub
  montowaniu elementów wyposażenia w pomieszczeniach o bardzo małej kubaturze z
  utrudnioną wentylacją (podwójne dna statków, zbiorniki, rury itp.).
  
 
 
  
  30
  
  
  Prace
  wewnątrz cystern, kotłów, a także zbiorników o bardzo małej kubaturze 
  po substancjach niebezpiecznych. 
  
 
 
  
  31
  
  
  Prace
  przy ręcznym układaniu na gorąco nawierzchni z mieszanek mineralno-bitumicznych.

  
 
 
  
  32
  
  
  Prace
  bezpośrednio przy przetwórstwie materiałów zawierających azbest lub prace rozbiórkowe
  związane z ich usuwaniem. 
  
 
 
  
  33
  
  
  Prace
  garbarskie bezpośrednio przy obróbce mokrych skór. 
  
 
 
  
  34
  
  
  Prace
  bezpośrednio przy zrywce lub ręcznej ścince drzew przenośną pilarką
  z  piłą łańcuchową.
  
 
 
  
  35
  
  
  Prace w pomieszczeniach o narzuconej technologią
  temperaturze powietrza poniżej 0 °C.
  
 
 
  
  36
  
  
  Prace fizyczne ciężkie w podziemnych kanałach
  ściekowych.
  
 
 
  
  37
  
  
  Prace tancerzy zawodowych związane z bardzo
  ciężkim wysiłkiem fizycznym.
  
 
 
  
  38
  
  
  Prace przy wywozie nieczystości stałych i płynnych oraz
  prace na wysypiskach i wylewiskach nieczystości związane z bardzo ciężkim
  wysiłkiem fizycznym.
  
 
 
  
  39
  
  
  Prace przy kuciu ręcznym w kuźniach przemysłowych oraz obsłudze
  młotów mechanicznych.
  
 
 
  
  40
  
  
  Prace przy produkcji  węglików spiekanych, elektrod, rud i
  walczaków oraz żelazostopów.
  
 

 
 
 




Załącznik nr 2 
 
 
Wykaz
prac o szczególnym charakterze 
 
 

 
  
   
   Lp. 
   
   
   Rodzaj prac
   
  
 
 
  
  1
  
  
  Prace pilotów statków powietrznych (pilot, instruktor).
  
 
 
  
  2
  
  
  Prace kontrolerów ruchu lotniczego.
  
 
 
  
  3
  
  
  Prace mechaników lotniczych związane z
  bezpośrednią obsługą potwierdzającą bezpieczeństwo statków powietrznych na
  płycie lotniska.
  
 
 
  
  4
  
  
  Prace nawigatorów na statkach morskich oraz pilotów
  morskich.
  
 
 
  
  5
  
  
  Prace maszynistów pojazdów trakcyjnych
  (maszynista pojazdów trakcyjnych, maszynista instruktor, maszynista
  zakładowy, maszynista wieloczynnościowych i ciężkich maszyn do kolejowych
  robót budowlanych i kolejowej sieci trakcyjnej, kierowca lokomotywy
  spalinowej o mocy do 300 KM, pomocnik maszynisty pojazdów trakcyjnych) i kierowników pociągów.
  
 
 
  
  6
  
  
  Prace bezpośrednio przy ustawianiu drogi przebiegu
  pociągów i pojazdów metra (dyżurny ruchu, nastawniczy,
  manewrowy, ustawiacz, zwrotniczy, rewident taboru bezpośrednio potwierdzający
  bezpieczeństwo pociągu, dyspozytor ruchu metra, dyżurny ruchu i stacji
  metra).
  
 
 
  
  7
  
  
  Prace funkcjonariuszy straży ochrony kolei.
  
 
 
  
  8
  
  
  Prace kierowców autobusów, trolejbusów oraz motorniczych
  tramwajów w transporcie publicznym.
  
 
 
  
  9
  
  
  Prace kierowców pojazdów uprzywilejowanych.
  
 
 
  
  10
  
  
  Prace kierowców pojazdów przewożących towary niebezpieczne
  wymagające oznakowania pojazdu tablicą ostrzegawczą barwy
  pomarańczowej, zgodnie 
  z przepisami umowy europejskiej dotyczącej międzynarodowego przewozu
  drogowego towarów niebezpiecznych (ADR), sporządzonej w Genewie dnia
  30 września 1957 r.1 
  
 
 
  
  11
  
  
  Prace operatorów reaktorów jądrowych.
  
 
 
  
  12
  
  
  Prace operatorów żurawi wieżowych, do obsługi których są
  wymagane uprawnienia kategorii IŻ lub równorzędne oraz dźwignic portowych lub
  stoczniowych.
  
 
 
  
  13
  
  
  Prace przy bezpośrednim sterowaniu procesami
  technologicznymi mogącymi stwarzać zagrożenie wystąpienia poważnej awarii
  przemysłowej ze skutkami dla bezpieczeństwa publicznego.
  
 
 
  
  14
  
  
  Prace przy bezpośrednim sterowaniu procesami
  technicznymi mogącymi spowodować awarię techniczną z poważnymi skutkami dla
  bezpieczeństwa publicznego.
  
 
 
  
  15
  
  
  Prace bezpośrednio przy produkcji materiałów wybuchowych,
  środków strzałowych, wyrobów pirotechnicznych oraz ich konfekcjonowaniu.
  
 
 
  
  16
  
  
  Prace bezpośrednio przy sterowaniu blokami energetycznymi
  wytwarzającymi energię elektryczną lub cieplną.
  
 
 
  
  17
  
  
  Prace elektromonterów bezpośrednio przy usuwaniu awarii oraz eksploatacji napowietrznych sieci elektroenergetycznych
  w warunkach prac pod napięciem.
  
 
 
  
  18
  
  
  Prace członków zespołów ratownictwa medycznego.
  
 
 
  
  19
  
  
  Prace członków zawodowych ekip ratownictwa (chemicznego,
  górskiego, morskiego, górnictwa otworowego).
  
 
 
  
  20
  
  
  Prace pracowników jednostek ochrony przeciwpożarowej, o
  których mowa w art. 15 pkt 1a-5 i 8 ustawy z dnia 24 sierpnia 1991 r. o
  ochronie przeciwpożarowej2, uczestniczących bezpośrednio
  w akcjach ratowniczych.
  
 
 
  
  21
  
  
  Prace nauczycieli, wychowawców i innych
  pracowników pedagogicznych zatrudnionych w młodzieżowych ośrodkach
  wychowawczych, młodzieżowych ośrodkach socjoterapii, ośrodkach
  szkolno-wychowawczych, schroniskach dla nieletnich oraz zakładach
  poprawczych, zgodnie
  z przepisami ustawy z dnia 26 października 1982 r. o postępowaniu w
  sprawach nieletnich3.
  
 
 
  
  22
  
  
  Prace personelu sprawującego opiekę nad
  mieszkańcami domów pomocy społecznej dla przewlekle psychicznie chorych,
  niepełnosprawnych intelektualnie dzieci i młodzieży lub dorosłych, zgodnie z przepisami ustawy
  z dnia 12 marca 2004 r. o pomocy społecznej4.
  
 
 
  
  23
  
  
  Prace personelu medycznego oddziałów
  psychiatrycznych i leczenia uzależnień w bezpośrednim kontakcie z pacjentami,
  zgodnie z przepisami
  ustawy z dnia 19 sierpnia 1994 r. o ochronie zdrowia psychicznego5.
  
 
 
  
  24
  
  
  Prace personelu medycznego w zespołach
  operacyjnych dyscyplin zabiegowych i anestezjologii w warunkach ostrego
  dyżuru.
  
 

1  Dz. U. z 2005 r. Nr 178, poz. 1481
oraz z 2007 r. Nr 99, poz. 667.
2  Dz. U. z 2002 r. Nr 147, poz. 1229, z
2003 r. Nr 52, poz. 452, z 2004 r. Nr 96, poz. 959, z 2005 r. Nr 100, poz. 835
i 836, z 2006 r. Nr 191, poz. 1410, z 2007 r. Nr 89, poz. 590 oraz z 2008 r. Nr
163, poz. 1015.
 3  Dz. U. z 2002 r. Nr 11, poz. 109 i Nr
58, poz. 542, z 2003 r. Nr 137, poz. 1304 i Nr 223, poz. 2217, z 2005 r. Nr
169, poz. 1413, z 2006 r. Nr 220, poz. 1600, z 2007 r. Nr 112, poz. 766 oraz z
2008 r. Nr 145, poz. 917.
4 Dz. U. z 2008 r. Nr 115, poz. 728 i
Nr 171, poz. 1056.
5 Dz. U. z 1994 r. Nr 111, poz. 535, z
1997 r. Nr 88, poz. 554 i Nr 113, poz. 731, z 1998 r. Nr 106, poz. 668, z 1999
r. Nr 11, poz. 95, z 2000 r. Nr 120, poz. 1268, z 2005 r. Nr 141, poz. 1183, Nr
167, poz. 1398 i Nr 175, poz. 1462, z 2007 r. Nr 112, poz. 766 i Nr 121, poz.
831 oraz z 2008 r. Nr 180, poz. 1108. 




[1])
Niniejszą ustawą zmienia się ustawy: ustawę z dnia 20 grudnia 1990 r. o
ubezpieczeniu społecznym rolników, ustawę z dnia 4 marca 1994 r. o zakładowym
funduszu świadczeń socjalnych, ustawę z dnia 13 października 1998 r. o
systemie ubezpieczeń społecznych, ustawę z dnia 17 grudnia 1998 r. o emeryturach
i rentach z Funduszu Ubezpieczeń Społecznych, ustawę z dnia 27 lipca 2005 r.
o zmianie ustawy o emeryturach i rentach z Funduszu Ubezpieczeń
Społecznych oraz ustawy – Karta Nauczyciela oraz ustawę z dnia 13 kwietnia 2007
r. o Państwowej Inspekcji Pracy. 


[2])
Zmiany tekstu jednolitego wymienionej ustawy zostały ogłoszone w Dz.U. z 2004
r. Nr 64, poz. 593, Nr 99, poz. 1001, Nr 120, poz. 1252, Nr 121, poz. 1264, Nr
144, poz. 1530, Nr 191, poz. 1954, Nr 210, poz. 2135 i Nr 236, poz. 2355, z
2005 r. Nr 167, poz. 1397 i Nr 169, poz. 1412 i 1421, z 2006 r. Nr 104, poz.
708 i 711 i Nr 208, poz. 1534, z 2007 r. Nr 17, poz. 95, Nr 82, poz. 558, Nr
191, poz. 1368 i 1369 i Nr 200, poz. 1445 oraz z 2008 r. Nr 67, poz. 411 i Nr
192, poz. 1180. 


[3])
Zmiany tekstu jednolitego wymienionej ustawy zostały ogłoszone w Dz. U. z 2007
r. Nr 17, poz. 95, Nr 21, poz. 125, Nr 112, poz. 769, Nr 115, poz. 791, 792 i
793 i Nr 176, poz. 1243 oraz z 2008 r. Nr 63, poz. 394, Nr 67, poz. 411, Nr
141, poz. 888 i Nr 171, poz. 1056.


[4])
Zmiany tekstu jednolitego wymienionej ustawy zostały ogłoszone w Dz. U. z 2006
r. Nr 104, poz. 708 i 711, Nr 141, poz. 1008, Nr 170, poz. 1217 i Nr 249,
poz. 1829, z 2007 r. Nr 50, poz. 331 i Nr 82, poz. 558 oraz z 2008 r. Nr
97, poz. 625, Nr 144, poz. 901, Nr 177, poz. 1095 i Nr 180, poz. 1113. 


[5])
Zmiany wymienionej ustawy zostały ogłoszone w Dz. U. z 2005 r. Nr 83, poz. 719,
Nr 183, poz. 1537 i 1538 i Nr 184, poz. 1539, z 2006 r. Nr 157, poz. 1119
oraz z 2007 r. Nr 112, poz. 769. 


[6])
Zmiany tekstu jednolitego wymienionej ustawy zostały ogłoszone w Dz. U. z 2005
r. Nr 85, poz. 727, Nr 86, poz. 732 i Nr 143, poz. 1199, z 2006 r. Nr 66,
poz. 470, Nr 104, poz. 708, Nr 143, poz. 1031, Nr 217, poz. 1590 i Nr 225, poz.
1635, z 2007 r. Nr 112, poz. 769, Nr 120, poz. 818, Nr 192, poz. 1378 i Nr 225,
poz. 1671oraz z 2008 r. Nr 118, poz. 745, Nr 141, poz. 888 i Nr 180, poz. 1109.



[7])
Zmiany tekstu jednolitego wymienionej ustawy zostały ogłoszone w Dz. U. z
1996 r. Nr 118, poz. 561, Nr 139, poz. 647 i Nr 147, poz. 686, z 1997
r. Nr 82, poz. 518 i Nr 121, poz. 770, z 1998 r. Nr 75, poz. 486 i Nr 113,
poz. 717, z 2002 r. Nr 135, poz. 1146, z 2003 r. Nr 213, poz. 2081,
z 2005 r. Nr 249, poz. 2104, z 2007 r. Nr 69, poz. 467 i Nr 89, poz.
589 oraz z 2008 r. Nr 86, poz. 522. 


[8])
Zmiany tekstu jednolitego wymienionej ustawy zostały ogłoszone w Dz. U. z
2007 r. Nr 17, poz. 95, Nr 21, poz. 125, Nr 112, poz. 769, Nr 115, poz. 791,
792 i 793 i Nr 176, poz. 1243 oraz z 2008 r. Nr 63, poz. 394, Nr 67, poz. 411,
Nr 141, poz. 888 i Nr 171, poz. 1056.


[9])
Zmiany tekstu jednolitego wymienionej ustawy zostały ogłoszone w Dz. U. z 2004
r. Nr 64, poz. 593, Nr 99, poz. 1001, Nr 120, poz. 1252, Nr 121, poz.
1264, Nr 144, poz. 1530, Nr 191, poz. 1954, Nr 210, poz. 2135 i Nr 236,
poz. 2355, z 2005 r. Nr 41, poz. 401, Nr 167, poz. 1397 i Nr 169, poz. 1412
i 1421, z 2006 r. Nr 104, poz. 708 i 711 i Nr 208, poz. 1534, z 2007 r. Nr
17, poz. 95, Nr 82, poz. 558, Nr 191, poz. 1368 i 1369 i Nr 200, poz. 1445
oraz z 2008 r. Nr 67, poz. 411 i Nr 192, poz. 1180.  
