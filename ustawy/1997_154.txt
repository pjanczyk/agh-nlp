



Dz.U. z 1997 r. Nr 28, poz. 154                                    
                                    
                                USTAWA
                        z dnia 21 lutego 1997 r.
                                    
         o zmianie ustawy o gwarantowanych przez Skarb Państwa
                ubezpieczeniach kontraktów eksportowych
                                    
                                    
                                Art. 1.
W ustawie z dnia 7 lipca 1994 r. o gwarantowanych przez Skarb Państwa 
ubezpieczeniach kontraktów eksportowych (Dz.U. Nr 86, poz. 398 i z 1996 r. 
Nr 106, poz. 496) wprowadza się następujące zmiany:
 1) w art. 1 ust. 2 otrzymuje brzmienie:
      "2. Celem ubezpieczenia, o którym mowa w ust. 1, zwanego dalej 
         ubezpieczeniem kontraktów eksportowych, jest udzielanie krajowym
         podmiotom gospodarczym ochrony na wypadek strat poniesionych
         w związku z realizacją kontraktu eksportowego.";
      
 2) w art. 2:
    a) w ust. 1 pkt 3 otrzymuje brzmienie:
          "3) ryzyko przewlekłej zwłoki w wypełnianiu zobowiązań płatniczych
             przez państwo lub dłużnika publicznego, innego dłużnika,
             za którego poręczyło państwo lub dłużnik publiczny.",
    b) w ust. 2:
       - po wyrazach "Ryzyko polityczne obejmuje" dodaje się wyrazy "w 
         szczególności:",
       - pkt 3 otrzymuje brzmienie:
          "3) niemożność lub opóźnienie w dokonaniu przez dłużnika 
             transferu należności w walucie płatności spowodowane wydarzeniami
             politycznymi, trudnościami gospodarczymi albo 
             aktami prawnymi lub decyzjami administracyjnymi władz 
             w kraju dłużnika,",
       - w pkt 4 na końcu dodaje się wyrazy "lub dłużnik publiczny,",
       - w pkt 5 wyrazy "przepisy prawne lub decyzje Rządu" zastępuje się 
         wyrazami "wydanie przepisów prawnych lub decyzji przez Rząd",
    c) w ust. 3 wyrazy "następujące klęski żywiołowe:" zastępuje się wyrazami 
      "w szczególności:",
    d) dodaje się ust. 5 i 6 w brzmieniu:
      "5. Dłużnikiem publicznym jest podmiot, do którego nie mają zastosowania
         przepisy prawa upadłościowego, obowiązujące w kraju 
         dłużnika.
       6. Ubezpieczenie kontraktów, o którym mowa w ust. 1, może być realizowane
         w formie ubezpieczenia bezpośredniego lub reasekuracji.";
      
 3) art. 7 otrzymuje brzmienie:
        "Art. 7. 1. Tworzy się Komitet Polityki Ubezpieczeń Kredytów i 
                Gwarancji Ubezpieczeniowych, zwany dalej "Komitetem".
              2. Do zadań Komitetu należy:
                 1) określanie szczegółowych zasad działalności Korporacji
                   w zakresie gwarantowanych przez Skarb Państwa
                   ubezpieczeń kontraktów eksportowych oraz 
                   gwarancji ubezpieczeniowych,
                 2) opiniowanie wniosków o ubezpieczenie kontraktów 
                   eksportowych w ramach limitu, o którym mowa w 
                   art. 5 ust. 2,
                 3) ustalanie uprawnień dla Korporacji w zakresie samodzielnego
                   podejmowania decyzji dotyczących zawierania
                   umów ubezpieczenia kontraktów eksportowych,
                 4) klasyfikowanie krajów w zależności od stopnia ryzyka,
                 5) rozpatrywanie rocznych sprawozdań Korporacji z jej 
                   działalności, obejmujących:
                    a) stan zobowiązań z tytułu ubezpieczenia kontraktów
                      eksportowych, umów kredytowych oraz stopień
                      wykorzystania limitu określonego w ustawie 
                      budżetowej,
                    b) przychody  ze składek, wypłacone odszkodowania
                      oraz uzyskane kwoty regresów,
                    c) przewidywane zobowiązania z tytułu zawartych 
                      umów ubezpieczenia na poszczególne lata,
                 6) rozpatrywanie propozycji zmian w działalności Korporacji
                   i przedstawianie ich Ministrowi Finansów.
              3. Komitet przedkłada Radzie Ministrów roczne sprawozdanie
                ze swojej działalności w terminie do dnia 31 maja 
                następnego roku.";
                 
 4) po art. 7 dodaje się art. 7a-7c w brzmieniu:
       "Art. 7a. W skład Komitetu wchodzą powołani przez Prezesa Rady 
              Ministrów, po jednym przedstawicielu:
                 1) Ministra Finansów,
                 2) Ministra Gospodarki,
                 3) Ministra Skarbu Państwa,
                 4) Ministra Rolnictwa i Gospodarki Żywnościowej,
                 5) Ministra Spraw Zagranicznych
               w randze sekretarza lub podsekretarza stanu
               oraz przedstawiciel Prezesa Narodowego Banku Polskiego
                w randze wiceprezesa.
       Art. 7b. 1. Przewodniczącym Komitetu jest przedstawiciel Ministra 
                Finansów.
              2. Sekretariat Komitetu prowadzony jest przez Ministerstwo
                Finansów.
              3. Rada Ministrów określi, w drodze rozporządzenia, 
                szczegółowy tryb działania i organizację Komitetu.
       Art. 7c. Komitet podejmuje decyzje w formie uchwał wiążących 
              Korporację.";
 
 5) w art. 8:
    a) skreśla się ust. 1,
    b) w ust. 2 po wyrazach "w eksportowanym" dodaje się wyrazy "w ramach 
      kontraktu eksportowego";
    
 6) w art. 9:
    a) w ust. 1 po wyrazie "warunki" dodaje się wyraz "umów",
    b) w ust. 2:
       - skreśla się wyrazy "na podstawie wytycznych Rady Ministrów",
       - wyrazy "Współpracy Gospodarczej z Zagranicą" zastępuje się wyrazem
         "Gospodarki";
    
 7) po art. 15 dodaje się art. 15a w brzmieniu:
       "Art. 15a. 1. Minister Finansów wykonuje prawa z akcji należących 
                do Skarbu Państwa w Korporacji Ubezpieczeń Kredytów
                Eksportowych Spółka Akcyjna.
              2. W zakresie uregulowanym w ust. 1 nie stosuje się przepisu
                art. 10 ust. 2 ustawy z dnia 8 sierpnia 1996 r. - 
                Przepisy wprowadzające ustawy reformujące funkcjonowanie
                gospodarki i administracji publicznej (Dz.U. 
                Nr 106, poz. 497 i Nr 156, poz. 775).";
              
 8) w art. 16 w ust. 1 w pkt 1 i 2 oraz w ust. 2 wyrazy "Współpracy Gospodarczej
   z Zagranicą" zastępuje się wyrazem "Gospodarki";
 
 9) art. 20 otrzymuje brzmienie:
       "Art. 20. 1. Komitet Integracji Europejskiej może przekazać Korporacji,
                na wydzielone rachunki, środki uzyskane z Unii 
                Europejskiej lub z innych źródeł na wspieranie eksportu 
                do krajów nie należących do OECD, z przeznaczeniem 
                na finansowanie przedsięwzięć eksportowych.
              2. Rada Ministrów może zlecić właściwym ministrom przekazanie
                Korporacji na rachunki, o których mowa w ust. 
                1, środków będących w ich dyspozycji w wyniku prywatyzacji
                przedsiębiorstw.
              3. Środki, wykazane na wydzielonych rachunkach z tytułów 
                wymienionych w ust. 1 i 2, nie stanowią przychodu Korporacji
                w rozumieniu przepisów o podatku dochodowym 
                od osób prawnych.".
                                    
                                Art. 2.
Ustawa wchodzi w życie po upływie 14 dni od dnia ogłoszenia.
 
 
 
 
