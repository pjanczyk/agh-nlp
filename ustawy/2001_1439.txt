



Dz.U. z 2001 r. Nr 129, poz. 1439
                                                                                
                                                                                
                                                                                
                                                                                
                                     USTAWA
                            z dnia  27 lipca  2001 r.
                                        
                       o zmianie ustawy - Prawo budowlane
                                        
                                     Art. 1.
W ustawie z dnia 7 lipca 1994 r. " Prawo budowlane (Dz. U. z 2000 r. Nr 106,
poz. 1126,  Nr 109, poz. 1157 i Nr 120, poz. 1268 oraz z 2001 r. Nr 5, poz. 42)
wprowadza się następujące zmiany:
1)  w art. 3 pkt 18 otrzymuje brzmienie:
  "18) wyrobie budowlanym " należy przez to rozumieć wyrób w rozumieniu
     przepisów o ocenie zgodności, wytworzony w celu wbudowania, wmontowania,
     zainstalowania lub zastosowania w sposób trwały w obiekcie budowlanym,
     wprowadzany do obrotu jako wyrób pojedynczy lub jako zestaw wyrobów do
     stosowania we wzajemnym połączeniu stanowiącym  integralną całość
     użytkową,";
2)   w art. 5 w ust. 1 w pkt 1 zdanie wstępne otrzymuje brzmienie:
     "1) spełnienie wymagań podstawowych dotyczących w szczególności:";
3) w art. 7 w ust. 1 pkt 1 otrzymuje brzmienie:
  "1) warunki techniczne, jakim powinny odpowiadać obiekty budowlane i ich
     usytuowanie, uwzględniające wymagania, o których mowa w art. 5,";
4) w art. 10:
   a) w ust. 2 w pkt 2 kropkę na końcu zastępuje się przecinkiem i dodaje się
     pkt 3 w brzmieniu:
     "3)  wyroby budowlane:
         a) oznaczone znakowaniem CE, dla których zgodnie z odrębnymi
           przepisami  dokonano oceny zgodności ze zharmonizowaną normą
           europejską wprowadzoną do zbioru Polskich Norm, z europejską
           aprobatą techniczną lub  krajową specyfikacją techniczną państwa
           członkowskiego Unii Europejskiej uznaną przez Komisję Europejską za
           zgodną z wymaganiami podstawowymi,
         b) wyroby znajdujące się w określonym przez Komisję Europejską wykazie
           wyrobów mających niewielkie znaczenie dla zdrowia i bezpieczeństwa,
           dla których producent wydał deklaracje zgodności z uznanymi regułami
           sztuki budowlanej.",
   b)  dodaje się ust. 6 - 8 w brzmieniu:
     "6. Przy dokonywaniu oceny zgodności, o której mowa w ust. 2 pkt 3
       lit. a), należy stosować następujące metody kontroli zgodności wyrobów:
         1) wstępne badanie typu prowadzone przez producenta lub notyfikowaną
           jednostkę,
         2) badanie próbek pobranych w zakładzie produkcyjnym, prowadzone przez
           producenta lub notyfikowaną jednostkę zgodnie z ustalonym planem
           badań,
         3) badanie sondażowe  próbek pobranych w zakładzie produkcyjnym, w
           obrocie handlowym  lub na  budowie, prowadzone przez producenta lub
           notyfikowaną jednostkę,
         4) badanie przez producenta lub notyfikowaną jednostkę próbek z partii
           przygotowanej do wysłania albo dostarczonej odbiorcy,
         5) zakładową  kontrolę produkcji,
         6) wstępną inspekcję zakładu produkcyjnego i zakładowej kontroli
           produkcji przez notyfikowaną jednostkę,
         7) dozorowanie, ocenę i akceptację zakładowej kontroli produkcji przez
           notyfikowaną jednostkę.
     7. Minister właściwy do spraw architektury i budownictwa określi, w
       drodze  rozporządzenia:
         1) systemy oceny zgodności, o której mowa w ust. 2 pkt 3 lit. a), z
           zastosowaniem metod kontroli zgodności wyrobów, o których mowa w
           ust. 6, oraz  wymagania, jakie powinny spełniać notyfikowane
           jednostki uczestniczące w ocenie zgodności, a także sposób
           oznaczania wyrobów znakowaniem CE, uwzględniając odpowiednie
           unormowania Unii Europejskiej,
         2) polskie jednostki organizacyjne upoważnione do wydawania
           europejskich aprobat technicznych, zakres i formę aprobat oraz tryb
           ich  udzielania, uchylania lub zmiany, mając na uwadze, że jednostki
           wydające europejskie aprobaty techniczne powinny:
           
           a) uzależniać pozytywną ocenę przydatności wyrobu do zamierzonego
             zastosowania w budownictwie od spełnienia przez obiekt budowlany, w
             którym stosuje się ten wyrób, wymagań podstawowych, o których mowa
             w art. 5 ust. 1,
           b) dokonywać oceny przydatności wyrobu w oparciu o podstawy naukowe
             i wiedzę praktyczną,
           c) zapewniać podejmowanie bezstronnych rozstrzygnięć,
           d) dokonywać analiz danych w sposób zapewniający uzyskanie wyważonej
             oceny,
         3) wykaz wyrobów budowlanych, które są dopuszczane do obrotu wyłącznie
           w sposób określony w ust. 2 pkt 3 lit. a), mając na uwadze
           dostosowanie właściwości użytkowych tych wyrobów  do wymagań
           podstawowych, o których mowa w art. 5 ust. 1.
     8. Minister właściwy do spraw architektury i budownictwa ogłosi w
       Dzienniku Urzędowym Rzeczypospolitej Polskiej "Monitor Polski" :
         1) wykaz Polskich Norm i specyfikacji technicznych, o których mowa w
           ust. 2 pkt 3 lit. a),
         2) wykaz wyrobów, o którym mowa w ust. 2 pkt 3 lit. b),
         3) wykaz jednostek organizacyjnych państw członkowskich Unii
           Europejskiej upoważnionych do wydawania  europejskich aprobat
           technicznych.";
5)  w art. 12a dodaje się ust. 2a w brzmieniu:
  "2a. Przepisów ust. 1 pkt 2 i 3 nie stosuje się do osób, którym państwo
     członkowskie Unii Europejskiej nadało tytuł zawodowy architekta za
     szczególnie wyróżniające się osiągnięcia w dziedzinie architektury.";
6)   w art. 18 ust. 1 otrzymuje brzmienie:
  "1. Do obowiązków inwestora należy zorganizowanie procesu budowy z
     uwzględnieniem zawartych w  przepisach zasad bezpieczeństwa i ochrony
     zdrowia, a w szczególności zapewnienie:
     1) opracowania projektu budowlanego i, stosownie do potrzeb, innych
       projektów,
     2) objęcia kierownictwa budowy przez kierownika budowy,
     3) opracowania planu bezpieczeństwa i ochrony zdrowia,
     4) wykonania i odbioru robót budowlanych
   - przez osoby o odpowiednich kwalifikacjach zawodowych.";
7)  w art. 20 w ust. 1:
   a) pkt 1a otrzymuje brzmienie:
     "1a) zapewnienie, w razie potrzeby, udziału w opracowaniu projektu osób
       posiadających uprawnienia budowlane do projektowania w odpowiedniej
       specjalności oraz wzajemne skoordynowanie techniczne wykonanych przez te
       osoby opracowań projektowych, zapewniające uwzględnienie zawartych w
       przepisach zasad bezpieczeństwa i ochrony zdrowia w procesie budowy, z
       uwzględnieniem specyfiki projektowanego obiektu budowlanego,",
   b)  po pkt 1a dodaje się pkt 1b w brzmieniu:
     "1b) sporządzenie informacji dotyczącej bezpieczeństwa i ochrony  zdrowia
       ze względu na specyfikę projektowanego obiektu budowlanego,
       uwzględnianej w planie bezpieczeństwa i ochrony zdrowia,";
8)  po art. 21 dodaje się art. 21a  w brzmieniu:
    "Art. 21a. 1. Kierownik budowy jest obowiązany sporządzić lub zapewnić
             sporządzenie, przed rozpoczęciem budowy, planu bezpieczeństwa i
             ochrony zdrowia, uwzględniając specyfikę obiektu budowlanego i
             warunki prowadzenia robót budowlanych, w tym planowane jednoczesne
             prowadzenie robót budowlanych i produkcji przemysłowej.
         2. W planie, o którym mowa w ust. 1, należy uwzględnić specyfikę
           następujących rodzajów robót budowlanych:
           1) których charakter, organizacja lub miejsce prowadzenia stwarza
             szczególnie wysokie ryzyko powstania zagrożenia bezpieczeństwa i
             zdrowia ludzi, a w szczególności przysypania ziemią lub upadku z
             wysokości,
           2) przy prowadzeniu których występują działania substancji
             chemicznych lub czynników biologicznych zagrażających
             bezpieczeństwu i zdrowiu ludzi,
           3) stwarzających zagrożenie promieniowaniem jonizującym,
           4) prowadzonych w pobliżu linii wysokiego napięcia lub czynnych
             linii komunikacyjnych,
           5) stwarzających ryzyko utonięcia pracowników,
           6) prowadzonych w studniach, pod ziemią i w tunelach,
           7) wykonywanych przez kierujących pojazdami zasilanymi z linii
             napowietrznych,
           8) wykonywanych w kesonach,  z atmosferą wytwarzaną ze sprężonego
             powietrza,
           9) wymagających użycia materiałów wybuchowych,
          10) prowadzonych przy montażu i demontażu ciężkich elementów
            prefabrykowanych.
         3. Minister właściwy do spraw architektury i budownictwa określi, w
           drodze rozporządzenia, szczegółowy zakres i formę planu
           bezpieczeństwa i ochrony zdrowia oraz szczegółowy zakres rodzajów
           robót budowlanych, o których mowa w ust. 2, mając na uwadze stopień
           zagrożeń jakie stwarzają poszczególne ich rodzaje.";
9)  w art. 22 dodaje się pkt 3a - 3d w brzmieniu:
  "3a) koordynowanie realizacji zadań zapobiegających zagrożeniom
     bezpieczeństwa i ochrony zdrowia:
     a) przy opracowywaniu  technicznych lub organizacyjnych założeń
       planowanych robót budowlanych lub ich poszczególnych etapów, które mają
       być prowadzone jednocześnie lub kolejno,
     b) przy planowaniu czasu wymaganego do zakończenia robót budowlanych lub
       ich poszczególnych etapów,
  3b) koordynowanie działań zapewniających przestrzeganie podczas  wykonywania
     robót budowlanych zasad bezpieczeństwa i ochrony zdrowia zawartych w
     przepisach wydanych na podstawie art. 23a oraz w planie bezpieczeństwa i
     ochrony zdrowia,
  3c) wprowadzanie niezbędnych zmian w informacji, o której mowa w art. 20 ust.
     1 pkt 1b, oraz w planie bezpieczeństwa i ochrony zdrowia, wynikających z
     postępu wykonywanych robót budowlanych,
  3d) podejmowanie niezbędnych działań uniemożliwiających wstęp na budowę
     osobom nieupoważnionym,"";
10)  po art. 23 dodaje się art. 23a w brzmieniu:
       "Art. 23a. Minister właściwy do spraw architektury i budownictwa
              określi, w drodze rozporządzenia, warunki bezpieczeństwa i
              ochrony zdrowia podczas wykonywania robót budowlanych,  w
              szczególności dotyczące:
           1) rozmieszczenia stanowisk pracy uwzględniającego odpowiedni dostęp
             do nich oraz rozplanowanie dróg, stref pracy i przemieszczania się
             maszyn,
           2) warunków użytkowania materiałów i dostępu do nich podczas
             wykonywania robót budowlanych,
           3) utrzymywania właściwego stanu technicznego instalacji i
             wyposażenia,
           4) sposobu przechowywania i przemieszczania materiałów i substancji
             niebezpiecznych,
           5) przechowywania i usuwania odpadów i gruzu oraz utrzymania na
             budowie porządku i czystości,
           6) organizacji pracy na budowie,
           7) sposobów informowania pracowników o podejmowanych działaniach
             dotyczących bezpieczeństwa i ochrony zdrowia.";
11) w art. 41  ust. 4 otrzymuje brzmienie:
  "4. Inwestor jest obowiązany zawiadomić o zamierzonym terminie rozpoczęcia
     robót budowlanych, na które jest wymagane pozwolenie na budowę, właściwy
     organ oraz projektanta sprawującego nadzór nad zgodnością realizacji
     budowy z projektem, co najmniej na 7 dni przed ich rozpoczęciem,
     dołączając na piśmie:
     1) oświadczenie kierownika budowy (robót), stwierdzające sporządzenie
       planu bezpieczeństwa i ochrony zdrowia oraz przyjęcie obowiązku
       kierowania budową (robotami budowlanymi),
     2) oświadczenie inspektora nadzoru inwestorskiego, stwierdzające przyjęcie
       obowiązku pełnienia nadzoru inwestorskiego nad danymi robotami
       budowlanymi, w przypadku ustanowienia nadzoru inwestorskiego,
     3) informację zawierającą dane zamieszczone w ogłoszeniu, o którym mowa  w
       art. 42 ust. 2 pkt 2.";
12) w art. 42:
   a)  w ust. 2 w pkt 2 po wyrazach "tablicę informacyjną" dodaje się wyrazy
     Soraz ogłoszenie zawierające dane dotyczące bezpieczeństwa pracy i ochrony
     zdrowia",
   b) po ust. 3 dodaje się ust. 3a w brzmieniu:
     "3a. Ogłoszenie,  o którym mowa w ust. 2 pkt 2, stosuje się do budowy lub
       rozbiórki, na której przewiduje się prowadzenie robót budowlanych
       trwających dłużej niż 30 dni roboczych i jednoczesne zatrudnienie co
       najmniej 20 pracowników albo na których planowany zakres robót
       przekracza 500 osobodni.";
13) w art. 45:
   a) w ust. 4 po wyrazach "tablica informacyjna" dodaje się wyrazy "oraz
     ogłoszenie zawierające dane dotyczące bezpieczeństwa i ochrony zdrowia",
   b) po ust. 4 dodaje się ust. 5 w brzmieniu:
     "5. W rozporządzeniu, o którym mowa w ust. 4, określa się w szczególności:
         1) kształt i wymiary tablicy informacyjnej oraz napisów na niej
           umieszczonych,
         2) formę ogłoszenia,
         3) miejsce umieszczenia tablicy informacyjnej oraz ogłoszenia,
         4) zakres danych osobowych uczestników procesu budowlanego i
           pełnionych przez nich funkcji w dziedzinie bezpieczeństwa pracy i
           ochrony zdrowia,
         5) informacje dotyczące decyzji o pozwoleniu na budowę,
         6) informacje dotyczące podmiotów wykonujących roboty budowlane, w tym
           imię lub imiona i nazwisko lub nazwę i adres,
         7) przewidywane terminy rozpoczęcia i zakończenia wykonywania robót
           budowlanych oraz maksymalną liczbę pracowników zatrudnionych na
           budowie,
         8) informacje dotyczące telefonów alarmowych.";
14) w art. 46 skreśla się wyrazy "certyfikaty, deklaracje zgodności i";
15) w art. 91 dotychczasową treść oznacza się jako ust. 1 i dodaje się ust. 2 w
  brzmieniu:
   "2. Kto wprowadza do obrotu lub przy wykonywaniu robót budowlanych stosuje
     wyroby budowlane niedopuszczone do obrotu i stosowania w budownictwie,
     naruszając przepisy art. 10, podlega karze grzywny do 100 000 zł.";
16) w art. 93 skreśla się pkt 2.
                                        
                                     Art. 2
Przepisy art. 1 pkt 4 lit. a) i pkt 5 stosuje się z dniem uzyskania przez
Rzeczpospolitą Polską członkostwa w Unii Europejskiej.
                                        
                                     Art. 3.
Ustawa wchodzi w życie po upływie 3 miesięcy od dnia ogłoszenia.
