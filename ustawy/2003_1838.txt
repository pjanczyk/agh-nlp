


Tekst ustawy
przekazany do Senatu zgodnie z art. 52 regulaminu Sejmu 
 
 
 
USTAWA
z dnia 29 czerwca
2007 r.
 
o zmianie ustawy o zasadach uznawania nabytych w
państwach członkowskich Unii Europejskiej kwalifikacji do wykonywania zawodów
regulowanych oraz ustawy o świadczeniu przez prawników zagranicznych pomocy
prawnej w Rzeczypospolitej Polskiej[1])
 
 
Art. 1.
W ustawie z dnia 26 kwietnia 2001 r. o
zasadach uznawania nabytych w państwach członkowskich Unii Europejskiej
kwalifikacji do wykonywania zawodów regulowanych (Dz. U. Nr 87, poz. 954, z
późn. zm.[2]))
w załączniku nr 2 w części 3 – Sektor morski w lit. a Transport wprowadza się następujące
zmiany:
1) po pozycji
dotyczącej Holandii dodaje się pozycję w brzmie­niu:
„w Rumunii:
– sternik
morski II/4 ST CW („timonier maritim”),”;
2) po wyrazach
„których szkolenie obejmuje” po pozycji dotyczącej Holandii dodaje się pozycję
w brzmieniu:
„– w Rumunii: dla
sternika morskiego II/4 ST CW („timonier maritim”): ukończenie osiemnastu lat,
1) uzyskanie
świadectwa marynarza (szkoła średnia o profilu morskim), praktyka w charakterze
marynarza na statkach morskich trwająca dwadzieścia cztery miesiące, w tym co
najmniej dwanaście miesięcy odbyte w ciągu ostatnich pięciu lat,
zatwierdzony kurs upoważniający do awansu na poziom wykonawczy (7 dni) lub
2) uzyskanie
świadectwa marynarza (szkoła średnia o profilu morskim) lub świadectwa operatora
radiowego, operatora technicznego morskich radiowych usług ruchomych, praktyka
morska trwająca dwadzieścia cztery miesiące w charakterze marynarza oraz
operatora radiowego, operatora technicznego morskich radiowych usług ruchomych
lub operatora systemu GMDSS-GOC, zatwierdzony kurs upoważniający do awansu na
poziom wykonawczy (7 dni),”.
 
Art. 2.
W ustawie z dnia
5 lipca 2002 r. o świadczeniu przez prawników zagranicznych pomocy prawnej w Rzeczypospolitej
Polskiej (Dz. U. Nr 126, poz. 1069, z 2004 r. Nr 96, poz. 959 oraz z 2005
r. Nr 150, poz. 1240 i Nr 163, poz. 1361) w załączniku nr 1 wprowadza się
następujące zmiany:
1) po wyrazach „–
w Królestwie Belgii – Avocat/Advo­caat/Rechtsan­walt,” dodaje się wyrazy „– w
Bułgarii – Адвокат,”;
2) po wyrazach „–
w Republice Portugalii – Advogado,” dodaje się wyrazy „– w Rumunii – Avocat,”.
 
Art. 3.
Ustawa wchodzi w
życie po upływie 14 dni od dnia ogłoszenia.
 
 
 
 
                                                                                                                 MARSZAŁEK
SEJMU
 
 
                                                                                                                 /-/
Ludwik Dorn




[1]) Niniejsza ustawa dokonuje w zakresie swojej regulacji
wdrożenia dyrektywy Rady 2006/100/WE z dnia 20 listopada 2006 r. dostosowującej
niektóre dyrektywy w dziedzinie swobodnego przepływu osób, w związku z
przystąpieniem Bułgarii i Rumunii (Dz.Urz. UE L 363 z 20.12.2006, str. 141).


[2]) Zmiany wymienionej ustawy zostały
ogłoszone w Dz. U. z 2002 r. Nr 71, poz. 655, z 2003 r. Nr 190, poz. 1864,
z 2004 r. Nr 96, poz. 959 oraz z 2006 r. Nr 12, poz. 62.
