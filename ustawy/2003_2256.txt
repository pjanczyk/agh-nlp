


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 24 sierpnia
2007 r.
 
o zmianie ustawy o świadczeniach opieki zdrowotnej
finansowanych ze środków publicznych oraz niektórych innych ustaw[1]),
[2])
 
 
Art. 1. 
W ustawie z dnia 27 sierpnia 2004 r. o
świadczeniach opieki zdrowotnej finansowanych ze środków publicznych (Dz. U. Nr
210, poz. 2135, z późn. zm.[3]))
wprowadza się następujące zmiany:
1) w art. 2 w ust.
1 po pkt 2 dodaje się pkt 3 w brzmieniu:
„3) inne, niż
wymienione w pkt 1 i 2, osoby posiadające obywatelstwo polskie i posiadające
miejsce zamieszkania na terytorium Rzeczypospolitej Polskiej, które nie
ukończyły 18. roku życia lub są w okresie ciąży, porodu i połogu”; 
2) art. 3
otrzymuje brzmienie:
„Art. 3.
1. Ubezpieczonymi są:
1) osoby
posiadające obywatelstwo państwa członkowskiego Unii Europejskiej lub państwa
członkowskiego Europejskiego Porozumienia o Wolnym Handlu (EFTA), zamieszkujące
na terytorium państwa członkowskiego Unii Europejskiej lub państwa
członkowskiego Europejskiego Porozumienia o Wolnym Handlu (EFTA),
2) osoby
nieposiadające obywatelstwa państwa członkowskiego Unii Europejskiej lub
państwa członkowskiego Europejskiego Porozumienia o Wolnym Handlu (EFTA),
przebywające na terytorium Rzeczypospolitej Polskiej na podstawie wizy
pobytowej w celu wykonywania pracy, zezwolenia na zamieszkanie na czas
oznaczony, zezwolenia na osiedlenie się, zezwolenia na pobyt rezydenta
długoterminowego Wspólnot Europejskich, zgody na pobyt tolerowany lub
posiadające status uchodźcy nadany w Rzeczypospolitej Polskiej albo
korzystające z ochrony czasowej na jej terytorium,
3) osoby
nieposiadające obywatelstwa państwa członkowskiego Unii Europejskiej lub
państwa członkowskiego Europejskiego Porozumienia o Wolnym Handlu (EFTA), legalnie
zamieszkujące na terytorium innego niż Rzeczpospolita Polska państwa
członkowskiego Unii Europejskiej lub państwa członkowskiego Europejskiego
Porozumienia o Wolnym Handlu (EFTA)
 – jeżeli
podlegają zgodnie z art. 66 obowiązkowi ubezpieczenia zdrowotnego albo
ubezpieczają się dobrowolnie na zasadach określonych w art. 68;
4) osoby
posiadające obywatelstwo państwa członkowskiego Unii Europejskiej lub państwa
członkowskiego Europejskiego Porozumienia o Wolnym Handlu (EFTA),
niezamieszkujące na terytorium państwa członkowskiego Unii Europejskiej lub
państwa członkowskiego Europejskiego Porozumienia o Wolnym Handlu (EFTA),
jeżeli podlegają obowiązkowi ubezpieczenia zdrowotnego na terytorium Rzeczypospolitej
Polskiej i są objęte:
a) ubezpieczeniami emerytalnym i rentowymi
na podstawie przepisów ustawy z dnia 13 października 1998 r. o systemie
ubezpieczeń społecznych (Dz. U. Nr 137, poz. 887, z późn. zm.[4])),
b) ubezpieczeniem społecznym rolników na
podstawie przepisów ustawy z dnia 20 grudnia 1990 r. o ubezpieczeniu społecznym
rolników (Dz. U. z 1998 r. Nr 7, poz. 25, z późn. zm.[5])).
2.
Ubezpieczonymi są także:
1) studenci i
uczestnicy studiów doktoranckich, którzy studiują w Rzeczypospolitej Polskiej,
oraz absolwenci, którzy odbywają w Rzeczypospolitej Polskiej obowiązkowy staż,
nieposiadający obywatelstwa państwa członkowskiego Unii Europejskiej lub
państwa członkowskiego Europejskiego Porozumienia o Wolnym Handlu (EFTA) i
niebędący osobami, o których mowa w ust. 1 pkt 3,
2) członkowie
zakonów oraz alumni wyższych seminariów duchownych i teologicznych, postulanci,
nowicjusze i junioryści zakonów i ich odpowiednicy nieposiadający obywatelstwa
państwa członkowskiego Unii Europejskiej lub państwa członkowskiego
Europejskiego Porozumienia o Wolnym Handlu (EFTA) i niebędący osobami, o
których mowa w ust. 1 pkt 3, a przebywający na terytorium Rzeczypospolitej
Polskiej na podstawie wizy, zezwolenia na zamieszkanie na czas oznaczony,
zezwolenia na osiedlenie się, zezwolenia na pobyt rezydenta długoterminowego
Wspólnot Europejskich, zgody na pobyt tolerowany lub posiadający status
uchodźcy nadany w Rzeczypospolitej Polskiej albo korzystający z ochrony czasowej
na jej terytorium,
3) odbywający
staż adaptacyjny,
4) odbywający
kursy języka polskiego oraz kursy przygotowawcze do podjęcia nauki w języku
polskim, o których mowa w przepisach o szkolnictwie wyższym, nieposiadający
obywatelstwa państwa członkowskiego Unii Europejskiej lub państwa
członkowskiego Europejskiego Porozumienia o Wolnym Handlu (EFTA) i niebędący
osobami, o których mowa w ust. 1 pkt 3
      – jeżeli
ubezpieczają się dobrowolnie na zasadach określonych w art. 68;
5) członkowie
rodzin osób, o których mowa w ust. 1 pkt 1 i 3, zamieszkujący na terytorium
państwa członkowskiego Unii Europejskiej lub państwa członkowskiego
Europejskiego Porozumienia o Wolnym Handlu (EFTA), jeżeli nie są osobami podlegającymi
obowiązkowi ubezpieczenia zdrowotnego, o których mowa w art. 66 ust. 1, z
zastrzeżeniem art. 66 ust. 2 i 3, ani nie są osobami uprawnionymi do świadczeń
opieki zdrowotnej na podstawie przepisów o koordynacji;
6) członkowie
rodzin osób, o których mowa w ust. 1 pkt 2, zamieszkujący na terytorium
Rzeczypospolitej Polskiej, jeżeli nie są osobami podlegającymi obowiązkowi
ubezpieczenia zdrowotnego, o których mowa w art. 66 ust. 1, z zastrzeżeniem
art. 66 ust. 2 i 3.”;
3) w art. 5:
a) pkt 13
otrzymuje brzmienie:
„13) lekarz
podstawowej opieki zdrowotnej – lekarza:
a)
posiadającego tytuł specjalisty w dziedzinie medycyny rodzinnej lub
b)
odbywającego szkolenie specjalizacyjne w dziedzinie medycyny rodzinnej, lub
c)
posiadającego specjalizację II stopnia w dziedzinie medycyny ogólnej
      –
udzielającego świadczeń w zakresie podstawowej opieki zdrowotnej, z którym
Fundusz zawarł umowę o udzielanie świadczeń opieki zdrowotnej albo który
jest zatrudniony lub wykonuje zawód u świadczeniodawcy, z którym Fundusz zawarł
umowę o udzielanie świadczeń podstawowej opieki zdrowotnej;”,
b) po pkt 14
dodaje się pkt 14a w brzmieniu:
„14a) migracja
ubezpieczonych – korzystanie przez ubezpieczonych oraz osoby uprawnione do
świadczeń opieki zdrowotnej na podstawie przepisów o koordynacji,
zarejestrowanych w danym oddziale wojewódzkim Funduszu, ze świadczeń opieki
zdrowotnej udzielanych przez świadczeniodawców, którzy zawarli umowy o
udzielanie świadczeń opieki zdrowotnej z innymi oddziałami wojewódzkimi
Funduszu, lub nabywanie przez ubezpieczonych oraz osoby uprawnione do świadczeń
opieki zdrowotnej na podstawie przepisów o koordynacji, zarejestrowanych w
danym oddziale wojewódzkim Funduszu, leków i wyrobów medycznych, bezpłatnie, za
opłatą ryczałtową albo za częściową odpłatnością, w aptekach działających na
terytorium innych oddziałów wojewódzkich Funduszu;”,
c) po pkt 15
dodaje się pkt 15a w brzmieniu:
„15a) Narodowy
Rachunek Zdrowia – zestawienie wszystkich wydatków na ochronę zdrowia,
uwzględniające źródła finansowania ochrony zdrowia, dostawców usług medycznych
oraz funkcje tych usług, oparte na zasadach przejrzystości i rzetelności
gromadzonych danych;”, 
d) pkt 20
otrzymuje brzmienie: 
„20) osoba
pobierająca emeryturę lub rentę – osobę objętą zaopatrzeniem emerytalnym lub
rentowym, pobierającą rentę socjalną albo rentę strukturalną na podstawie
ustawy z dnia 26 kwietnia 2001 r. o rentach strukturalnych w rolnictwie (Dz. U.
Nr 52, poz. 539, z 2003 r. Nr 229, poz. 2273 oraz z 2004 r. Nr 91, poz. 873)
lub ustawy z dnia 28 listopada 2003 r. o wspieraniu rozwoju obszarów wiejskich
ze środków pochodzących z Sekcji Gwarancji Europejskiego Funduszu Orientacji i
Gwarancji Rolnej (Dz. U. Nr 229, poz. 2273, z 2004 r. Nr 42, poz. 386, Nr 148,
poz. 1551 i Nr 162, poz. 1709 oraz z 2005 r. Nr 10, poz. 64), oraz osobę
otrzymującą emeryturę lub rentę z zagranicy;”,
e) pkt 23
otrzymuje brzmienie: 
„23) osoba
uprawniona do świadczeń opieki zdrowotnej na podstawie przepisów o koordynacji
– osobę, która nie jest ubezpieczona w Funduszu i posiada prawo do świadczeń
opieki zdrowotnej na podstawie ustawodawstwa innego niż Rzeczpospolita Polska
państwa członkowskiego Unii Europejskiej lub państwa członkowskiego Europejskiego
Porozumienia o Wolnym Handlu (EFTA), a której przysługują na terytorium
Rzeczypospolitej Polskiej świadczenia opieki zdrowotnej z ubezpieczenia
zdrowotnego na podstawie przepisów o koordynacji;”,
f) pkt 25
otrzymuje brzmienie:
„25) pielęgniarka
podstawowej opieki zdrowotnej – pielęgniarkę, która ukończyła szkolenie
specjalizacyjne w dziedzinie pielęgniarstwa: rodzinnego, pediatrycznego,
środowiskowego, środowiskowo-rodzinnego, przewlekle chorych i
niepełnosprawnych, opieki długoterminowej, w ochronie zdrowia pracujących,
środowiska nauczania i wychowania, zachowawczego, promocji zdrowia i edukacji
zdrowotnej lub ukończyła kurs kwalifikacyjny w dziedzinie pielęgniarstwa:
rodzinnego, pediatrycznego, środowiskowego, środowiskowo-rodzinnego, przewlekle
chorych i niepełnosprawnych, opieki długoterminowej, w ochronie zdrowia
pracujących, środowiska nauczania i wychowania, zachowawczego, promocji zdrowia
i edukacji zdrowotnej lub odbywa szkolenie specjalizacyjne w dziedzinie pielęgniarstwa:
rodzinnego, pediatrycznego, opieki długoterminowej, środowiska nauczania i
wychowania, zachowawczego, promocji zdrowia i edukacji zdrowotnej lub odbywa
kurs kwalifikacyjny w dziedzinie pielęgniarstwa: rodzinnego, pediatrycznego,
opieki długoterminowej, środowiska nauczania i wychowania, zachowawczego,
promocji zdrowia i edukacji zdrowotnej lub posiada tytuł zawodowy magistra
pielęgniarstwa oraz co najmniej trzyletni staż pracy w podstawowej opiece
zdrowotnej, będącą świadczeniodawcą, z którym Fundusz zawarł umowę o udzielanie
świadczeń opieki zdrowotnej, albo która jest zatrudniona lub wykonuje zawód u
świadczeniodawcy, z którym Fundusz zawarł umowę o udzielanie świadczeń opieki
zdrowotnej;”,
g) pkt 28
otrzymuje brzmienie:
„28) położna
podstawowej opieki zdrowotnej – położną, która ukończyła szkolenie specjalizacyjne
w dziedzinie pielęgniarstwa: rodzinnego, środowiskowego, środowisko-rodzinnego
oraz promocji zdrowia i edukacji zdrowotnej lub ukończyła kurs kwalifikacyjny w
dziedzinie pielęgniarstwa rodzinnego, środowiskowego, środowiskowo-rodzinnego,
promocji zdrowia i edukacji zdrowotnej lub odbywa szkolenie specjalizacyjne w
dziedzinie pielęgniarstwa: rodzinnego lub promocji zdrowia i edukacji
zdrowotnej, lub odbywa kurs kwalifikacyjny w dziedzinie pielęgniarstwa:
rodzinnego lub promocji zdrowia i edukacji zdrowotnej lub posiada tytuł
zawodowy magistra położnictwa oraz co najmniej trzyletni staż pracy w podstawowej
opiece zdrowotnej udzielającą świadczeń w ramach podstawowej opieki zdrowotnej,
będącą świadczeniodawcą, z którym Fundusz zawarł umowę o udzielanie świadczeń
opieki zdrowotnej albo która jest zatrudniona lub wykonuje zawód u świadczeniodawcy,
z którym Fundusz zawarł umowę o udzielanie świadczeń opieki zdrowotnej;”,
h) pkt 32
otrzymuje brzmienie:
„32) przepisy o
koordynacji – przepisy o koordynacji systemów zabezpieczenia społecznego w
zakresie udzielania rzeczowych świadczeń zdrowotnych, określone w
rozporządzeniu Rady (EWG) nr 1408/71 z dnia 14 czerwca 1971 r. w sprawie
stosowania systemów zabezpieczenia społecznego do pracowników najemnych, osób
prowadzących działalność na własny rachunek i do członków ich rodzin
przemieszczających się we Wspólnocie i rozporządzeniu Rady (EWG) nr 574/72 z
dnia 21 marca 1972 r. w sprawie wykonywania rozporządzenia (EWG) nr 1408/71 w
sprawie stosowania systemów zabezpieczenia społecznego do pracowników najemnych,
osób prowadzących działalność na własny rachunek i do członków ich rodzin
przemieszczających się we Wspólnocie oraz rozporządzeniu Rady (WE) nr 859/2003
z dnia 14 maja 2003 r. rozszerzającym przepisy rozporządzenia (EWG) nr 1408/71
i rozporządzenia (EWG) nr 574/72 na obywateli państw trzecich, którzy nie są
jeszcze objęci tymi przepisami wyłącznie ze względu na ich obywatelstwo oraz
decyzje wydane na podstawie przepisów powyższych rozporządzeń;”,
i) w pkt 41 lit. c
otrzymuje brzmienie:
„c) państwową
jednostkę budżetową, o której mowa w art. 20 ust. 1 ustawy z dnia 30
czerwca 2005 r. o finansach publicznych (Dz. U. Nr 249, poz. 2104 i Nr 169,
poz. 1420 oraz z 2006 r. Nr 45, poz. 319 i Nr 104, poz. 708), tworzoną i
nadzorowaną przez Ministra Obrony Narodowej, ministra właściwego do spraw
wewnętrznych, Ministra Sprawiedliwości lub Szefa Agencji Bezpieczeństwa
Wewnętrznego, posiadającą w strukturze organizacyjnej ambulatorium, ambulatorium
z izbą chorych lub lekarza podstawowej opieki zdrowotnej,”;
4) art. 10
otrzymuje brzmienie:
„Art. 10. 1. Do
zadań wojewody w zakresie zapewnienia równego dostępu do świadczeń opieki
zdrowotnej należy w szczególności:
1) ocena
zabezpieczenia opieki zdrowotnej na terenie województwa;
2) ocena
realizacji zadań z zakresu administracji rządowej realizowanych przez jednostki
samorządu terytorialnego;
3)
przekazywanie ministrowi właściwemu do spraw zdrowia, do dnia 15 lutego każdego
roku, rocznych informacji o zrealizowanych w ubiegłym roku programach
zdrowotnych oraz o programach zdrowotnych planowanych na ten rok. 
2. Informacje
o programach zdrowotnych, o których mowa w ust. 1 pkt 3, art. 7 ust. 1 pkt 1,
art. 8 pkt 1 i art. 9 pkt 1, zawierają w szczególności:
1) nazwę
programu zdrowotnego;
2) określenie
jednostki samorządu terytorialnego opracowującej, wdrażającej, realizującej i finansującej
program zdrowotny;
3) rodzaj i
zakres świadczeń opieki zdrowotnej udzielanych w ramach programu zdrowotnego.
3. Minister
właściwy do spraw zdrowia określi, w drodze rozporządzenia, sposób oraz terminy
przekazywania informacji o programach zdrowotnych oraz wzór dokumentu
zawierającego te informacje, biorąc pod uwagę zakres danych określonych w ust. 2.”;
5) w art. 11: 
a) w ust. 1:
– po pkt 4 dodaje
się pkt 4a w brzmieniu:
„4a)
finansowanie świadczeń wysokospecjalistycznych w zakresie i na zasadach określonych
w przepisach wydanych na podstawie art. 15 ust. 3 oraz innych świadczeń opieki
zdrowotnej finansowanych z budżetu państwa, z części pozostającej w dyspozycji
ministra właściwego do spraw zdrowia, w tym medycznych czynności ratunkowych
wykonywanych przez lotnicze zespoły ratownictwa medycznego, o których mowa
w ustawie z dnia 8 września 2006 r. o Państwowym Ratownictwie Medycznym, w
stosunku do osób uprawnionych do świadczeń opieki zdrowotnej na podstawie
przepisów o koordynacji;”,
– pkt 9 otrzymuje
brzmienie: 
„9)
przedkładanie Sejmowi Rzeczypospolitej Polskiej do dnia 31 sierpnia następnego
roku sprawozdania rocznego z działalności Funduszu przygotowanego w trybie, o
którym mowa w art. 187.”,
b) po ust. 1
dodaje się ust. 1a-1d w brzmieniu:
„1a. Minister
właściwy do spraw zdrowia oblicza średnie koszty, o których mowa w art. 94 i 95
rozporządzenia Rady (EWG) nr 574/72, uwzględniając w szczególności Narodowy Rachunek
Zdrowia. 
1b. Narodowy Rachunek Zdrowia opracowywany jest na podstawie
badań  prowadzonych na zasadzie obowiązku w rozumieniu ustawy z dnia 29 czerwca
1995 r. o statystyce publicznej (Dz. U. Nr 88, poz. 439, z późn. zm.[6])).
1c. Zakład
Ubezpieczeń Społecznych, Kasa Rolniczego Ubezpieczenia Społecznego, Główny
Urząd Statystyczny, organy administracji rządowej, organy jednostek samorządu
terytorialnego, świadczeniodawcy oraz inne instytucje podejmujące czynności w zakresie
organizowania, finansowania i udzielania świadczeń opieki zdrowotnej
finansowanych ze środków publicznych udzielają nieodpłatnie informacji
koniecznych do obliczeń, o których mowa w ust. 1a.
1d. Na potrzeby
obliczeń, o których mowa w ust. 1a, przez świadczenia opieki zdrowotnej
udzielane w ramach ubezpieczenia zdrowotnego należy rozumieć wszystkie
świadczenia opieki zdrowotnej, których koszt został poniesiony przez jednostki
należące do sektora finansów publicznych, wymienione w przepisach o finansach
publicznych.”,
c) w ust. 2 pkt 2
otrzymuje brzmienie:
„2) zatwierdzanie
sprawozdania finansowego Funduszu, po zasięgnięciu opinii ministra właściwego
do spraw zdrowia, oraz przedkładanie sprawozdania wraz z opinią ministra właściwego
do spraw zdrowia Sejmowi Rzeczypospolitej Polskiej do dnia 31 sierpnia roku
następującego po roku, którego to sprawozdanie dotyczy.”;
6) w art. 12:
a) wprowadzenie do
wyliczenia otrzymuje brzmienie:
        „Przepisy
ustawy nie naruszają przepisów o świadczeniach opieki zdrowotnej udzielanych
bezpłatnie bez względu na uprawnienia z tytułu ubezpieczenia zdrowotnego przez
zakłady opieki zdrowotnej na podstawie:”,
b) uchyla się pkt
1;
7) po art. 12
dodaje się art. 12a w brzmieniu:
„Art. 12a. Przepisów ustawy, z wyłączeniem
przepisów określających zasady i tryb finansowania z budżetu państwa świadczeń
opieki zdrowotnej oraz przepisów określających prawo do świadczeń opieki
zdrowotnej na podstawie przepisów o koordynacji, nie stosuje się wobec osób,
którym świadczenia zdrowotne są udzielane bezpłatnie, bez względu na
uprawnienia z tytułu ubezpieczenia zdrowotnego, na podstawie art. 102 pkt 1 i
art. 115 § 1 ustawy z dnia 6 czerwca 1997 r.– Kodeks karny wykonawczy (Dz. U.
Nr 90, poz. 557, z późn. zm.[7])).”;
8) art. 13
otrzymuje brzmienie: 
„Art. 13.
Świadczenia opieki zdrowotnej udzielane świadczeniobiorcom innym niż
ubezpieczeni są finansowane z budżetu państwa, chyba że przepisy odrębne stanowią
inaczej.”;
9) po art. 13
dodaje się art. 13a w brzmieniu:
„Art. 13a. Rada
Ministrów określi, w drodze rozporządzenia, sposób i tryb finansowania z budżetu
państwa świadczeń opieki zdrowotnej: 
1) udzielanych
świadczeniobiorcom, o których mowa w art. 2 ust. 1 pkt 3,
2) o których
mowa w art. 12 pkt 2-5 i w art. 12a 
      –
uwzględniając zasady i sposób wydatkowania środków publicznych.”;
10) w art. 15 w
ust. 2:
a) pkt 13
otrzymuje brzmienie:
„13) świadczenia
pielęgnacyjne i opiekuńcze;”,
b) po pkt 13
dodaje się pkt 13a w brzmieniu:
„13a) opiekę
paliatywną i hospicyjną;”;
11) w art. 16:
a) w ust. 1 pkt 1
otrzymuje brzmienie:
„1) orzeczenia o
zdolności do prowadzenia pojazdów mechanicznych oraz inne orzeczenia i
zaświadczenia lekarskie wydawane na życzenie świadczeniobiorcy, jeżeli nie są
one związane z dalszym leczeniem, rehabilitacją, niezdolnością do pracy,
kontynuowaniem nauki, uczestnictwem dzieci, uczniów, słuchaczy zakładów
kształcenia nauczycieli i studentów w zajęciach sportowych i w zorganizowanym
wypoczynku, a także jeżeli nie są wydawane dla celów pomocy społecznej,
orzecznictwa o niepełnosprawności lub uzyskania zasiłku pielęgnacyjnego;”,
b) ust. 4
otrzymuje brzmienie:
„4. Koszty
badania, wydania orzeczenia lub zaświadczenia, związanego z orzekaniem o niezdolności
do pracy dla celów rentowych, ustalaniem uprawnień w ramach ubezpieczeń
społecznych, są finansowane przez podmiot, na którego zlecenie zostaje
przeprowadzone badanie, wydane orzeczenie lub zaświadczenie.”;
12) w art. 21: 
a) ust. 1
otrzymuje brzmienie:
„1. Listy
oczekujących na udzielenie świadczenia podlegają okresowej, co najmniej raz w miesiącu,
ocenie:
1) zespołu
oceny przyjęć powołanego przez świadczeniodawcę, który zawarł umowę o
udzielanie świadczeń opieki zdrowotnej – w przypadku szpitali;
2) kierownika
świadczeniodawcy, który zawarł umowę o udzielanie świadczeń opieki zdrowotnej –
w przypadku świadczeń specjalistycznych w ambulatoryjnej opiece zdrowotnej;
3)
świadczeniodawcy – w przypadku innym niż określone w pkt 1 i 2.”,
b) po ust. 2
dodaje się ust. 2a w brzmieniu:
„2a. W przypadku
gdy zespół oceny przyjęć działa przy publicznym zakładzie opieki zdrowotnej,
rada społeczna, o której mowa w art. 44b i 44c ustawy z dnia 30 sierpnia 1991
r. o zakładach opieki zdrowotnej, może wyznaczyć do zespołu oceny przyjęć
swojego przedstawiciela wykonującego zawód medyczny i niebędącego zatrudnionym
w tym zakładzie.”,
c) ust. 3
otrzymuje brzmienie:
„3.
Świadczeniodawca, o którym mowa w ust. 1 pkt 1, wyznacza przewodniczącego
zespołu spośród osób, o których mowa w ust. 2, a także określa tryb pracy zespołu.”,
d) w ust. 4
wprowadzenie do wyliczenia otrzymuje brzmienie:
        „Do zadań
zespołu oceny przyjęć, kierownika świadczeniodawcy albo świadczeniodawcy, o
którym mowa w ust. 1 pkt 3, należy przeprowadzanie oceny list oczekujących na
udzielenie świadczenia pod względem:”,
e) ust. 5-7
otrzymują brzmienie:
„5. Zespół
oceny przyjęć sporządza każdorazowo raport z oceny i przedstawia go świadczeniodawcy,
o którym mowa w ust. 1 pkt 1.
6. Jeżeli u
świadczeniodawcy, o którym mowa w ust. 1 pkt 1, nie udziela świadczeń
lekarz specjalista w specjalności zabiegowej, to w skład zespołu oceny przyjęć
wchodzą osoby, o których mowa w ust. 2 pkt 2 i 3.
7. Jeżeli w
zakładzie opieki zdrowotnej będącym świadczeniodawcą, o którym mowa w ust. 1
pkt 1, działa zespół zarządzania jakością, spełniający warunki określone w ust.
2, wykonuje on zadania, o których mowa w ust. 4 i 5.”;
13) w art. 23
ust. 1 otrzymuje brzmienie:
„1.
Świadczeniodawca, o którym mowa w art. 20 ust. 1, przekazuje co miesiąc,
oddziałowi wojewódzkiemu Funduszu właściwemu ze względu na miejsce udzielania
świadczenia, informację zawierającą:
1) liczbę
oczekujących i średni czas oczekiwania obliczony w sposób określony w
przepisach wydanych na podstawie art. 190 ust. 1;
2) listy
oczekujących na udzielanie świadczeń wysokospecjalistycznych, na podstawie umowy
z Funduszem, obejmujące zakres przedmiotowy świadczeń oraz dane określone w
przepisach wydanych na podstawie art. 190 ust. 1.”;
14) art. 25
otrzymuje brzmienie:
„Art. 25. 1.
Fundusz finansuje koszty leczenia lub badań diagnostycznych poza granicami
kraju, udzielonych zgodnie z przepisami o koordynacji, oraz wynikające z art.
26.
2. Prezes
Funduszu wydaje świadczeniobiorcy, osobie uprawnionej do świadczeń opieki
zdrowotnej na podstawie przepisów o koordynacji lub osobie, o której mowa w
art. 12a, zwanym dalej „wnioskodawcą”, na wniosek wnioskodawcy, jego przedstawiciela
ustawowego lub małżonka, instytucji właściwej, instytucji miejsca zamieszkania,
instytucji miejsca pobytu lub instytucji łącznikowej w innym państwie
członkowskim Unii Europejskiej lub w państwie członkowskim Europejskiego Porozumienia
o Wolnym Handlu (EFTA), zwanym dalej „podmiotem uprawnionym”, zgodę na
przeprowadzenie leczenia lub badań diagnostycznych albo kontynuację leczenia
lub badań diagnostycznych w innym państwie członkowskim Unii Europejskiej lub w
państwie członkowskim Europejskiego Porozumienia o Wolnym Handlu (EFTA), w
przypadkach o których mowa w przepisach o koordynacji.
3. Prezes
Funduszu lub dyrektor oddziału wojewódzkiego Funduszu może wydać wnioskodawcy,
na wniosek podmiotu uprawnionego, zgodę na pokrycie kosztów transportu:
1) do miejsca
udzielenia świadczeń w innym państwie członkowskim Unii Europejskiej lub
państwie członkowskim Europejskiego Porozumienia o Wolnym Handlu (EFTA) –
najtańszym środkiem komunikacji możliwym do zastosowania w aktualnym stanie
zdrowia, w przypadkach uzasadnionych stanem zdrowia;
2) do miejsca
leczenia lub zamieszkania w kraju – najtańszym środkiem komunikacji możliwym do
zastosowania w aktualnym stanie zdrowia, gdy przewidywane koszty leczenia za
granicą przewyższają koszty transportu i leczenia w kraju.
4. Decyzje, o
których mowa w ust. 2 i 3, są ostateczne. Od tych decyzji przysługuje skarga do
sądu administracyjnego.
5. Minister
właściwy do spraw zdrowia, po zasięgnięciu opinii Prezesa Funduszu i Naczelnej
Rady Lekarskiej, określi, w drodze rozporządzenia, sposób i kryteria ustalania
dopuszczalnego czasu oczekiwania na wybrane świadczenia opieki zdrowotnej,
uwzględniając aktualną, opartą na potwierdzonych dowodach naukowych, wiedzę i
praktykę medyczną, kierując się potrzebą właściwej realizacji przepisów o
koordynacji.”;
15) art. 26
otrzymuje brzmienie:
„Art. 26. 1.
Prezes Funduszu może na wniosek wnioskodawcy, o którym mowa w art. 25, jego
przedstawiciela ustawowego lub małżonka, skierować wnioskodawcę do przeprowadzenia
poza granicami kraju leczenia lub badań diagnostycznych, których nie
przeprowadza się w kraju, kierując się niezbędnością udzielenia takiego świadczenia
w celu ratowania życia lub poprawy stanu zdrowia wnioskodawcy.
2. W
przypadkach określonych w ust. 1 Prezes Funduszu może wydać wnioskodawcy, na
jego wniosek albo na wniosek jego przedstawiciela ustawowego lub małżonka,
zgodę na pokrycie kosztów transportu do miejsca udzielenia świadczeń w państwie
niebędącym państwem członkowskim Unii Europejskiej lub państwem członkowskim
Europejskiego Porozumienia o Wolnym Handlu (EFTA) lub do miejsca leczenia lub
zamieszkania w kraju, najtańszym środkiem komunikacji możliwym do zastosowania
w aktualnym stanie zdrowia, w przypadkach uzasadnionych stanem zdrowia.
3. Decyzje, o
których mowa w ust. 1 i 2, są ostateczne. Od tych decyzji przysługuje skarga do
sądu administracyjnego. 
4. Koszty
leczenia, badań diagnostycznych lub transportu wynikające z ust. 1 i 2 są finansowane
z budżetu państwa.”;
16) po art. 26
dodaje się art. 26a w brzmieniu:
„Art. 26a.
Minister właściwy do spraw zdrowia po zasięgnięciu opinii ministra właściwego
do spraw wewnętrznych oraz Prezesa Funduszu, określi, w drodze rozporządzenia:
1) tryb
składania i rozpatrywania oraz wzór wniosku, o którym mowa w art. 25 ust. 2 i 3
oraz w art. 26 ust. 1 i 2,
2) tryb
pokrywania kosztów, o których mowa w art. 25 ust. 3 i art. 26 ust. 1 i 2 
-     mając na
względzie dobro wnioskodawcy oraz zasadność i skuteczność takiego leczenia lub
badania diagnostycznego poza granicami kraju, a także gospodarność i celowość
wydatkowania środków publicznych.”;
17) w art. 36:
a) ust. 4
otrzymuje brzmienie:
„4. Leki
nieposiadające pozwolenia na dopuszczenie do obrotu na terytorium
Rzeczypospolitej Polskiej i sprowadzone z zagranicy na warunkach i w trybie
określonych w art. 4 ustawy z dnia 6 września 2001 r. – Prawo farmaceutyczne
mogą być wydawane po wniesieniu przez świadczeniobiorcę opłaty ryczałtowej za
opakowanie jednostkowe, pod warunkiem wydania zgody na refundację leku przez
Prezesa Funduszu, który uwzględnia w szczególności jego skuteczność kliniczną,
bezpieczeństwo i cenę w porównaniu z lekami o tym samym wskazaniu
terapeutycznym, posiadającymi pozwolenie na dopuszczenie do obrotu na
terytorium Rzeczypospolitej Polskiej.”,
b) po ust. 4
dodaje się ust. 4a i 4b w brzmieniu:
„4a. Prezes
Funduszu rozpatruje wystąpienie o refundację leku, o którym mowa w ust. 4, w
terminie nie dłuższym niż 30 dni od dnia wystąpienia o refundację tego leku
przez wystawiającego zapotrzebowanie lub świadczeniobiorcę.
4b. Wystąpieniem
o refundację leku, o którym mowa w ust. 4, jest złożenie przez
wystawiającego zapotrzebowanie lub świadczeniobiorcę, potwierdzonego przez
ministra właściwego do spraw zdrowia, zapotrzebowania, o którym mowa w art. 4
ust. 2 ustawy z dnia 6 września 2001 r. – Prawo farmaceutyczne.”,
c) ust. 5 i 6
otrzymują brzmienie:
„5. Minister
właściwy do spraw zdrowia, po zasięgnięciu opinii Prezesa Funduszu, Naczelnej
Rady Lekarskiej i Naczelnej Rady Aptekarskiej, określi, w drodze rozporządzenia:
1) wykaz leków
podstawowych i uzupełniających,
2) wysokość
opłaty ryczałtowej za leki podstawowe i recepturowe,
3) wysokość
odpłatności za leki uzupełniające,
4) wykaz
leków, które mogą być traktowane jako surowce farmaceutyczne przy sporządzaniu
leków recepturowych,
5) ilość leku
recepturowego, którego dotyczy opłata ryczałtowa, oraz sposób obliczania kosztu
sporządzania leku recepturowego
      – biorąc pod uwagę stanowiska wyrażone przez
Zespół do Spraw Gospodarki Lekami, o którym mowa w art. 7 ustawy z dnia 5 lipca
2001 r. o cenach (Dz. U. Nr 97, poz. 1050, z późn. zm.[8])),
zwany dalej „Zespołem”, a także konieczność zapewnienia ochrony zdrowia
społeczeństwa, dostępność do leków oraz bezpieczeństwo ich stosowania,
znaczenie leku w zwalczaniu chorób o znacznym zagrożeniu epidemiologicznym
i cywilizacyjnym, wpływ leku na bezpośrednie koszty leczenia, a także
możliwości płatnicze podmiotu zobowiązanego do finansowania świadczeń ze środków
publicznych.
6. Wykazy, o
których mowa w ust. 5 pkt 1, są aktualizowane nie rzadziej niż co 90 dni,
jeżeli wpłynął co najmniej jeden kompletny wniosek, o którym mowa w art. 39
ust. 1, który nie został rozpatrzony negatywnie.”;
18) w art. 37
ust. 2 i 3 otrzymują brzmienie:
„2. Minister
właściwy do spraw zdrowia, po zasięgnięciu opinii Prezesa Funduszu, Naczelnej
Rady Lekarskiej i Naczelnej Rady Aptekarskiej, określi, w drodze rozporządzenia:
1) wykaz chorób, o
których mowa w ust. 1,
2) dla każdej z
chorób, o których mowa w ust. 1, wykaz leków i wyrobów medycznych, które ze
względu na choroby określone w wykazie, o którym mowa w pkt 1, są przepisywane
bezpłatnie, za opłatą ryczałtową lub za częściową odpłatnością
       – biorąc
pod uwagę stanowiska wyrażone przez Zespół, a także konieczność zapewnienia
ochrony zdrowia społeczeństwa, dostępność do leków i wyrobów medycznych,
bezpieczeństwo ich stosowania oraz możliwości płatnicze podmiotu zobowiązanego
do finansowania świadczeń ze środków publicznych.
3. Wykazy, o
których mowa w ust. 2, są aktualizowane nie rzadziej niż co 90 dni, jeżeli
wpłynął co najmniej jeden kompletny wniosek, o którym mowa w art. 39 ust. 1,
który nie został rozpatrzony negatywnie.”;
19) w art. 38:
a) ust. 4
otrzymuje brzmienie:
„4. Apteka
ma obowiązek poinformować świadczeniobiorcę o możliwości nabycia leku, innego
niż lek przepisany na recepcie, o tej samej nazwie międzynarodowej, dawce,
postaci farmaceutycznej lub postaci farmaceutycznej zbliżonej, która nie
powoduje powstania różnic terapeutycznych, i o tym samym wskazaniu
terapeutycznym, którego cena nie przekracza limitu ceny. Apteka ma obowiązek
posiadać ten lek.”,
b) po ust. 4
dodaje się ust. 4a i 4b w brzmieniu:
„4a. Apteka ma
obowiązek na żądanie świadczeniobiorcy wydać lek, którego cena jest niższa niż
cena leku przepisanego na recepcie. Nie dotyczy to sytuacji, w której
wystawiający receptę dokonał odpowiedniej  adnotacji na druku recepty,
wskazując na niemożność dokonania zamiany przepisanego leku.
4b. Przepis ust.
4 i 4a stosuje się odpowiednio do wyrobów medycznych.”,
c) ust. 5 i 6 otrzymują
brzmienie:
„5. Jeżeli w
wykazach, o których mowa w art. 36 ust. 5 pkt 1 i art. 37 ust. 2 pkt 2,
zamieszczono lek o nazwie międzynarodowej lub własnej, apteka może wydać, na
zasadach określonych w art. 36 ust. 1, art. 37 ust. 1 i art. 43-46, również inny
lek dopuszczony do obrotu, niezamieszczony w tych wykazach, a o tej samej
nazwie międzynarodowej lub własnej, tej samej dawce, wielkości opakowania i
drodze podania, pod warunkiem że jego cena nie jest wyższa od limitu ceny, a
jeżeli limit nie został ustalony – od ceny leku zamieszczonego w wykazach.
6. Minister
właściwy do spraw zdrowia, po zasięgnięciu opinii Prezesa Funduszu, Naczelnej
Rady Lekarskiej i Naczelnej Rady Aptekarskiej, określi, w drodze
rozporządzenia, limity cen leków posiadających tę samą nazwę międzynarodową
oraz leków o różnych nazwach międzynarodowych, ale o podobnym działaniu
terapeutycznym, a także wyrobów medycznych wymienionych w:
1) wykazach leków
podstawowych i uzupełniających, o których mowa w art. 36 ust. 5 pkt 1,
2) wykazie leków i
wyrobów medycznych, o którym mowa w art. 37 ust. 2 pkt 2
      –
uwzględniając w szczególności skuteczność i bezpieczeństwo ich stosowania, a
także możliwości płatnicze podmiotu zobowiązanego do finansowania świadczeń ze
środków publicznych.”;
20) w art. 39:
a) ust. 1
otrzymuje brzmienie:
„1. Podmiot
odpowiedzialny, przedstawiciel podmiotu odpowiedzialnego oraz importer równoległy,
w rozumieniu ustawy z dnia 6 września 2001 r. – Prawo farmaceutyczne, a także
wytwórca wyrobów medycznych, jego autoryzowany przedstawiciel albo importer, w
rozumieniu ustawy z dnia 20 kwietnia 2004 r. o wyrobach medycznych (Dz. U. Nr
93, poz. 896 oraz z 2005 r. Nr 64, poz. 565), zwani dalej „wnioskodawcą”, może
przez pierwszych siedem dni każdego kwartału składać do ministra właściwego do
spraw zdrowia wniosek o umieszczenie leków lub wyrobów medycznych w wykazach, o
których mowa w art. 36 ust. 5 pkt 1 i art. 37 ust. 2 pkt 2.”,
b) po ust. 1
dodaje się ust. 1a-1g w brzmieniu:
„1a. W przypadku
złożenia wniosku w terminie późniejszym niż określony w ust. 1, wniosek ten
jest zwracany wnioskodawcy. 
1b. Wnioski są
rozpatrywane według kolejności ich wpływu.
1c. Minister
właściwy do spraw zdrowia, ustalając wykazy, o których mowa w art. 36 ust. 5
pkt 1 i art. 37 ust. 2 pkt 2, może dokonywać, w drodze decyzji, weryfikacji pod
względem zasadności pozostawania leku lub wyrobu medycznego w określonym
wykazie, na podstawie kryteriów, o których mowa w ust. 2 pkt 3-10, 12 i 13. 
1d. Decyzja
ministra właściwego do spraw zdrowia, o której mowa w ust. 1c, jest ostateczna.
Od decyzji przysługuje skarga do sądu administracyjnego.
1e. Dokonanie
weryfikacji, o której mowa w ust. 1c, stanowi podstawę aktualizacji wykazów, o
których mowa w art. 36 ust. 5 pkt 1 i art. 37 ust. 2 pkt 2.
1f. Po rozpatrzeniu wniosków, o
których mowa w ust. 1, minister właściwy do spraw zdrowia zamieszcza na stronie
internetowej urzędu obsługującego ministra właściwego do spraw zdrowia wysokość
limitów cen leków i wyrobów medycznych w wykazach, o których mowa w art. 36
ust. 5 pkt 1 i art. 37 ust. 2 pkt 2.
1g. Wnioskodawca
może, w terminie 7 dni od dnia zamieszczenia na stronie internetowej urzędu
obsługującego ministra właściwego do spraw zdrowia wysokości limitów cen leków
i wyrobów medycznych w wykazach, o których mowa w art. 36 ust. 5 pkt 1 i art.
37 ust. 2 pkt 2, zaproponować cenę niższą niż cena określona we wniosku, o
której mowa w ust. 2 pkt 3.”,
c) ust. 2
otrzymuje brzmienie:
„2. Wniosek, o
którym mowa w ust. 1, zawiera:
1) oznaczenie
(firmę) wnioskodawcy, jego siedzibę i adres;
2) nazwę oraz
szczegółowe informacje dotyczące leku lub wyrobu medycznego;
3) proponowaną
cenę;
4) średnią
cenę sprzedaży w Rzeczypospolitej Polskiej w ciągu ostatnich dwóch lat, w
podziale na poszczególne lata, jeżeli dotyczy;
5) ceny w
innych państwach członkowskich Unii Europejskiej; 
6) wielkość
realizowanych dostaw w okresie poprzedzającym złożenie wniosku, jeżeli dotyczy;
7) udowodnioną
dostępność do leku lub wyrobu medycznego w chwili składania wniosku;
8)
zobowiązanie do zapewnienia ciągłości dostaw, w przypadku umieszczenia leku lub
wyrobu medycznego w wykazach, o których mowa w art. 36 ust. 5 pkt 1 i art.
37 ust. 2 pkt 2;
9) dzienny
koszt terapii;
10) średni
koszt i czas standardowej terapii;
11) numer
pozwolenia oraz kopię decyzji dopuszczenia do obrotu, jeżeli dotyczy;
12)
uzasadnienie wniosku i proponowanej ceny;
13) analizę
skuteczności klinicznej i efektywności kosztowej oraz analizę wpływu na ogólne
koszty refundacji dla leku, którego substancja czynna nie jest umieszczona w
wykazach, o których mowa w art. 36 ust. 5 pkt 1 i art. 37 ust. 2 pkt 2, oraz
analizę wpływu na ogólne koszty refundacji dla leku, którego substancja czynna
jest umieszczona w wykazach, o których mowa w art. 36 ust. 5 pkt 1 i art. 37
ust. 2 pkt 2, i dla jego odpowiednika.”,
d) po ust. 2
dodaje się ust. 2a-2c w brzmieniu:
„2a. Złożenie
wniosku, o którym mowa w ust. 1, podlega opłacie w kwocie 400 zł, która jest
waloryzowana w każdym roku prognozowanym średniorocznym wskaźnikiem cen towarów
i usług ogółem, przyjętym w ustawie budżetowej.
2b. Uzupełnienie
wniosku, o którym mowa w ust. 1, podlega opłacie w kwocie 200 zł, która jest
waloryzowana w każdym roku prognozowanym średniorocznym wskaźnikiem cen towarów
i usług ogółem, przyjętym w ustawie budżetowej.
2c. Opłaty, o których
mowa w ust. 2a i 2b, są wnoszone na rachunek urzędu obsługującego ministra
właściwego do spraw zdrowia i stanowią dochód budżetu państwa.”,
e) ust. 3
otrzymuje brzmienie:
„3. Wnioski
określone w ust. 1 rozpatruje Zespół.”,
f) uchyla się ust.
5,
g) ust. 6 i 7
otrzymują brzmienie:
„6. Wniosek
rozpatruje się w ciągu 90 dni, licząc od dnia jego złożenia, z tym że w
przypadku konieczności uzupełnienia danych niezbędnych do umieszczenia danego
leku i wyrobu medycznego we właściwym wykazie termin ten ulega zawieszeniu do
dnia otrzymania uzupełnienia danych. W przypadku gdy wniosek nie zawiera
wymaganych danych, minister właściwy do spraw zdrowia niezwłocznie informuje
wnioskodawcę o konieczności ich uzupełnienia w wyznaczonym terminie. 
7. W przypadku gdy
procedura umieszczenia leku lub wyrobu medycznego w wykazach, o których mowa w
art. 36 ust. 5 pkt 1 i art. 37 ust. 2 pkt 2, występuje łącznie z rozpatrywaniem
informacji lub wniosku o ustalenie ceny urzędowej, o których mowa w art. 6 ust.
1 ustawy z dnia 5 lipca 2001 r. o cenach, łączny termin rozpatrywania wniosków
lub informacji nie powinien przekroczyć 180 dni. W przypadku konieczności
uzupełnienia danych niezbędnych do rozpatrzenia wniosków łącznie lub w
przypadku zwrócenia się wnioskodawcy do ministra właściwego do spraw zdrowia o
ponowne rozpatrzenie wniosku, o którym mowa w ust. 1, bieg tego terminu ulega
zawieszeniu odpowiednio do dnia otrzymania uzupełnienia danych albo do dnia
otrzymania wniosku o ponowne rozpatrzenie albo upływu terminu do złożenia tego
wniosku.”,
h) po ust. 7
dodaje się ust. 7a i 7b w brzmieniu:
„7a. W przypadku
złożenia w okresie, w jakim dany wniosek o ustalenie ceny urzędowej powinien
być rozpatrzony, wniosków w liczbie przekraczającej 10% przeciętnej liczby wniosków
będących podstawą ustalenia poprzednich wykazów cen urzędowych, o których mowa
w art. 5 ust. 4 pkt 1 ustawy z dnia 5 lipca 2001 r. o cenach, termin jego
rozpatrzenia może być jednorazowo przedłużony o 60 dni. W takim przypadku
Zespół niezwłocznie informuje wnioskodawcę o przedłużeniu terminu, o którym
mowa w ust. 6. Podstawą ustalenia przeciętnej liczby wniosków jest średnia
liczba wniosków będących podstawą ustalenia trzech poprzednich wykazów cen urzędowych.
7b. Jeżeli
wniosek w sprawie zmiany ceny dla leku lub wyrobu medycznego znajdującego się w
wykazach, o których mowa w art. 36 ust. 5 pkt 1 i art. 37 ust. 2 pkt 2, nie
zostanie rozpatrzony w terminie, o którym mowa w ust. 6, z uwzględnieniem ust.
7a, to wnioskowaną cenę uwzględnia się w przepisach wydanych na podstawie art.
5 ust. 4 ustawy z dnia 5 lipca 2001 r. o cenach, zgodnie z art. 5 ust. 4c tej
ustawy.”,
i) uchyla się ust. 8,
j) ust. 9 otrzymuje
brzmienie:
„9. Minister
właściwy do spraw zdrowia określi, w drodze rozporządzenia, wzór wniosku, o którym
mowa w ust. 1, sposób jego składania oraz format przekazywanych danych, z
uwzględnieniem przepisów ust. 2, mając na względzie zapewnienie jednolitości
zakresu i rodzaju danych.”;
21) po art. 39
dodaje się art. 39a-39c w brzmieniu:
„Art. 39a. 1.
Tworzy się Rejestr Korzyści, zwany dalej „Rejestrem”.
2. W Rejestrze
ujawniane są korzyści uzyskiwane przez członków grup i zespołów biorących
udział w pracach nad przygotowaniem wykazów, o których mowa w art. 36 ust. 5
pkt 1 i art. 37 ust. 2 pkt 2. 
3. Do Rejestru
należy zgłaszać informacje o:
1) wszystkich
pełnionych i zajmowanych stanowiskach i zajęciach, z tytułu których pobiera się
wynagrodzenie, oraz pracy zawodowej wykonywanej na własny rachunek;
2) faktach
materialnego wspierania działalności publicznej prowadzonej przez zgłaszającego
informacje;
3) darowiźnie, jeżeli jej wartość
przekracza 20% przeciętnego wynagrodzenia w gospodarce narodowej w
poprzednim roku kalendarzowym ogłaszanego przez Prezesa Głównego Urzędu Statystycznego
na podstawie art. 20 pkt 1 lit. a ustawy z dnia 17 grudnia 1998 r.
o emeryturach i rentach z Funduszu Ubezpieczeń Społecznych (Dz. U. z 2004
r. Nr 39, poz. 353, z późn. zm.[9]));
4) wyjazdach
krajowych lub zagranicznych, jeżeli ich koszt nie został pokryty przez
zgłaszającego informacje lub jego małżonka albo instytucje ich zatrudniające;
5) innych
uzyskanych korzyściach, o wartościach większych niż wskazane w pkt 3,
niezwiązanych z zajmowaniem stanowisk lub wykonywaniem zajęć albo pracy
zawodowej, o których mowa w pkt 1.
4. Do Rejestru
należy także zgłaszać informacje o udziale w organach fundacji, spółek
handlowych lub spółdzielni, nawet wówczas, gdy z tego tytułu nie pobiera się żadnych
świadczeń pieniężnych.
5. Przy
podawaniu informacji zgłaszający informacje jest obowiązany zachować największą
staranność i kierować się swoją najlepszą wiedzą.
6. Informacje
do Rejestru są zgłaszane za każdy rok kalendarzowy do dnia 31 stycznia roku
następnego.
7. Wszystkie
zmiany informacji objętych Rejestrem należy zgłosić nie później niż w terminie
30 dni od dnia zaistnienia okoliczności powodujących obowiązek zmiany
informacji objętych Rejestrem.
8. Nowo
powołani członkowie grup i zespołów, o których mowa w ust. 2, zgłaszają informacje,
o których mowa w ust. 3 i 4, w terminie 30 dni od dnia ich powołania, za okres
12 miesięcy poprzedzających dzień powołania.
9. Rejestr
jest jawny. Rejestr prowadzi minister właściwy do spraw zdrowia.
10. Minister
właściwy do spraw zdrowia raz w roku podaje do publicznej wiadomości w
Biuletynie Informacji Publicznej informacje objęte Rejestrem.
11. W
przypadku niezgłoszenia informacji do Rejestru w terminie, o którym mowa w ust.
6 albo ust. 8, lub niezgłoszenia zmian danych objętych Rejestrem w terminie, o
którym mowa w ust. 7, członka grupy albo zespołu, o których mowa w ust. 2,
odwołuje się niezwłocznie.
12.
Informacje, o których mowa w ust. 3 i 4, obejmują również informacje o
korzyściach uzyskanych przez małżonka członka grupy albo zespołu, o których
mowa w ust. 2.
13.
Informacje, o których mowa w ust. 3 i 4, są przechowywane w Rejestrze przez 10
lat od dnia powołania członka grupy albo zespołu, o których mowa w ust. 2.
Art. 39b.
1. Osoby niebędące członkami grup lub zespołów, o których mowa w art. 39a
ust. 2, przed przyjęciem zlecenia na przygotowanie ekspertyzy albo innego opracowania
dla grupy lub zespołu, są obowiązane każdorazowo do złożenia do Rejestru
oświadczenia zawierającego informacje, o których mowa w art. 39a ust. 3 i 4, za
ostatnie 12 miesięcy poprzedzających złożenie oświadczenia.
2. Zlecenia
można udzielić wyłącznie osobie, która złożyła oświadczenie, o którym mowa
w ust. 1.
3. Do osób, o
których mowa w ust. 1, przepisy art. 39a ust. 5, 10, 12 i 13 stosuje się
odpowiednio.
Art. 39c.
Minister właściwy do spraw zdrowia określi, w drodze rozporządzenia:
1) wzór zgłoszenia
do Rejestru informacji, o których mowa w art. 39a ust. 3 i 4,
2) wzór
oświadczenia, o którym mowa w art. 39b ust. 1,
3) sposób
prowadzenia i wzór Rejestru 
      – mając
na uwadze zakres niezbędnych danych zawartych w Rejestrze lub oświadczeniu.”;
22) art. 43
otrzymuje brzmienie:
„Art. 43. 1.
Świadczeniobiorcy, który posiada tytuł „Zasłużonego Honorowego Dawcy Krwi” lub
„Zasłużonego Dawcy Przeszczepu” i przedstawi legitymację „Zasłużonego Honorowego
Dawcy Krwi” lub „Zasłużonego Dawcy Przeszczepu”, przysługuje bezpłatne, do
wysokości limitu, o którym mowa w art. 38 ust. 1, zaopatrzenie w leki objęte wykazami:
1) leków
podstawowych i uzupełniających, o których mowa w art. 36 ust. 5 pkt 1,
2) leków,
które świadczeniobiorca posiadający tytuł „Zasłużonego Honorowego Dawcy Krwi”
lub „Zasłużonego Dawcy Przeszczepu” może stosować w związku z oddawaniem krwi
lub w związku z oddawaniem szpiku lub innych regenerujących się komórek i
tkanek albo narządów 
      – na
podstawie recepty wystawionej przez lekarza ubezpieczenia zdrowotnego albo
felczera ubezpieczenia zdrowotnego lub lekarza albo felczera niebędącego lekarzem
albo felczerem ubezpieczenia zdrowotnego, jeżeli posiada uprawnienia do
wykonywania zawodu oraz zawarł z oddziałem wojewódzkim Funduszu umowę
upoważniającą go do wystawiania takich recept.
2. Osoba
przedstawiająca receptę do realizacji jest obowiązana do okazania dokumentu, o
którym mowa w ust. 1.
3. Osoba
realizująca receptę jest obowiązana do odnotowania na rewersie recepty numeru i
rodzaju dokumentu potwierdzającego uprawnienia, o których mowa w ust. 1.
4. Minister
właściwy do spraw zdrowia, po zasięgnięciu opinii Prezesa Funduszu, Naczelnej
Rady Lekarskiej i Naczelnej Rady Aptekarskiej, określi, w drodze rozporządzenia,
wykaz leków, które świadczeniobiorca posiadający tytuł „Zasłużonego Honorowego
Dawcy Krwi” lub „Zasłużonego Dawcy Przeszczepu” może stosować w związku z
oddawaniem krwi lub w związku z oddawaniem szpiku lub innych regenerujących się
komórek i tkanek albo narządów, uwzględniając w szczególności konieczność
zapewnienia ochrony jego zdrowia, dostępność do leków, bezpieczeństwo ich
stosowania oraz możliwości płatnicze podmiotu zobowiązanego do finansowania
świadczeń opieki zdrowotnej ze środków publicznych.”; 
23) w art. 44
dodaje się ust. 5 w brzmieniu:
„5. Osoba
realizująca receptę jest obowiązana odnotować na rewersie recepty numer i
rodzaj dokumentu potwierdzającego uprawnienia, o których mowa w ust. 1.”;
24) w art. 45
dodaje się ust. 5a w brzmieniu:
„5a. Osoba
realizująca receptę jest obowiązana odnotować na rewersie recepty numer i
rodzaj dokumentu potwierdzającego uprawnienia, o których mowa w ust. 1.”;
25) w art. 46: 
a) ust. 1
otrzymuje brzmienie: 
„1. Inwalidom
wojennym oraz osobom represjonowanym, ich małżonkom pozostającym na ich
wyłącznym utrzymaniu oraz wdowom i wdowcom po poległych żołnierzach i zmarłych
inwalidach wojennych oraz osobach represjonowanych, uprawnionym do renty
rodzinnej, przysługuje bezpłatne zaopatrzenie w leki oznaczone symbolami „Rp”
lub „Rpz”, dopuszczone do obrotu na terytorium Rzeczypospolitej Polskiej.”,
b) dodaje się ust.
6 w brzmieniu:
„6. Osoba
realizująca receptę jest obowiązana do odnotowania na rewersie recepty numeru i
rodzaju dokumentu potwierdzającego uprawnienia, o których mowa w ust. 1.”;
26) po art. 47b
dodaje się art. 47c w brzmieniu:
„Art. 47c.
Osoby, o których mowa w art. 43 ust. 1, inwalidzi wojenni i wojskowi oraz
kombatanci mają prawo do korzystania poza kolejnością ze świadczeń opieki
zdrowotnej oraz z usług farmaceutycznych udzielanych w aptekach.”;
27) w art. 48
ust. 4 i 5 otrzymują brzmienie: 
„4. W przypadku
programów zdrowotnych realizowanych przez inne niż Fundusz podmioty, o których
mowa w ust. 1, wyboru realizatora programu zdrowotnego dokonuje się w drodze
konkursu ofert, z zastrzeżeniem odrębnych przepisów.
5. O
przeprowadzeniu konkursu ofert, o którym mowa w ust. 4, podmiot, o którym mowa
w ust. 1, ogłasza w swojej siedzibie i na swojej stronie internetowej co
najmniej na 15 dni przed upływem wyznaczonego terminu składania ofert.”;
28) art. 49
otrzymuje brzmienie:
„Art. 49. 1.
Dokumentem potwierdzającym prawo ubezpieczonego do świadczeń opieki zdrowotnej
oraz umożliwiającym potwierdzanie wykonania świadczeń opieki zdrowotnej jest
karta ubezpieczenia zdrowotnego. 
2. Karta
ubezpieczenia zdrowotnego jest kartą typu elektronicznego.
3. Karta
ubezpieczenia zdrowotnego zawiera w szczególności następujące dane:
1) imię
(imiona) i nazwisko;
2) datę
urodzenia;
3) numer
PESEL, a w przypadku nieposiadania numeru PESEL – numer paszportu lub innego
dokumentu potwierdzającego tożsamość;
4) numer
identyfikacyjny instytucji ubezpieczenia zdrowotnego;
5) dwuznakowy
kod ISO 3166-1 dla Rzeczypospolitej Polskiej;
6) datę
ważności karty;
7) numer
identyfikacyjny karty.
4. Funkcję
karty ubezpieczenia zdrowotnego może pełnić również inny dokument typu
elektronicznego, o ile zawiera dane wskazane w ust. 3 pkt 1-3 oraz spełnia
funkcje, o których mowa w ust. 1.
5. Karta
ubezpieczenia zdrowotnego może pełnić funkcję Europejskiej Karty Ubezpieczenia
Zdrowotnego. 
6. Karta
ubezpieczenia zdrowotnego jest wydawana bezpłatnie. W przypadku utraty karty
ubezpieczenia zdrowotnego za wydanie nowej karty pobiera się opłatę w wysokości
1,5 % minimalnego wynagrodzenia.
7. Dyrektor
oddziału wojewódzkiego Funduszu może, w szczególnie uzasadnionych przypadkach,
zwolnić ubezpieczonego z obowiązku ponoszenia opłaty, o której mowa w ust. 6.
Przepisy art. 109 i 110 stosuje się odpowiednio.
8. W przypadku
posługiwania się kartą ubezpieczenia zdrowotnego lub innym dokumentem
potwierdzającym prawo do świadczeń opieki zdrowotnej przez osobę, która
utraciła to prawo w okresie ważności karty lub dokumentu, osoba ta jest obowiązana
do zwrotu poniesionych przez Fundusz kosztów świadczeń opieki zdrowotnej udzielonych
po utracie prawa do tych świadczeń.
9. Rada
Ministrów określi, w drodze rozporządzenia:
1) wzór karty
ubezpieczenia zdrowotnego oraz sposób jej wykonania, uwzględniając przepisy
Unii Europejskiej w sprawie wzoru Europejskiej Karty Ubezpieczenia Zdrowotnego,
2) wzór
wniosku o wydanie karty ubezpieczenia zdrowotnego,
3) szczegółowy
zakres danych zawartych na karcie ubezpieczenia zdrowotnego oraz ich format,
4) tryb
wydawania i anulowania karty ubezpieczenia zdrowotnego
      –
uwzględniając konieczność identyfikacji ubezpieczonych, potwierdzania prawa
ubezpieczonych do świadczeń opieki zdrowotnej i elektronicznego potwierdzania
wykonanych świadczeń, konieczność zapewnienia przejrzystości danych zawartych
na karcie ubezpieczenia zdrowotnego oraz sprawność postępowania w sprawie
wydawania i anulowania karty ubezpieczenia zdrowotnego.
10.
Rozporządzenie, o którym mowa w ust. 9, może także określać dokumenty mogące
pełnić funkcję karty ubezpieczenia zdrowotnego, uwzględniając możliwość potwierdzenia
przez te dokumenty prawa do świadczeń opieki zdrowotnej oraz funkcję
potwierdzenia udzielenia tych świadczeń.”; 
29) art. 51
otrzymuje brzmienie:
„Art. 51. 1. W
celu potwierdzenia prawa do świadczeń opieki zdrowotnej przysługujących świadczeniobiorcy
lub osobie uprawnionej do świadczeń opieki zdrowotnej na podstawie przepisów o
koordynacji, zgodnie z przepisami o koordynacji, na terytorium innego niż
Rzeczpospolita Polska państwa członkowskiego Unii Europejskiej lub państwa
członkowskiego Europejskiego Porozumienia o Wolnym Handlu (EFTA), oddział
wojewódzki Funduszu wydaje Europejską Kartę Ubezpieczenia Zdrowotnego lub
zaświadczenie o prawie do tych świadczeń.
2. Europejską
Kartę Ubezpieczenia Zdrowotnego i zaświadczenie, o którym mowa w ust. 1, wydaje
się na zasadach i w zakresie określonych w przepisach o koordynacji.
3.
Zaświadczenie określone w ust. 1 dla osób, o których mowa w art. 66 ust. 1 pkt
16 i art. 67 ust. 7, zamieszkałych na terytorium innego niż Rzeczpospolita
Polska państwa członkowskiego Unii Europejskiej lub państwa członkowskiego
Europejskiego Porozumienia o Wolnym Handlu (EFTA), wydaje Mazowiecki Oddział
Wojewódzki Funduszu.
4. Przepisy
wydane na podstawie art. 49 ust. 9 pkt 4 stosuje się odpowiednio.”;
30) art. 53
otrzymuje brzmienie:
„Art. 53. 1.
Dokumentem potwierdzającym prawo do świadczeń opieki zdrowotnej osoby uprawnionej
do świadczeń opieki zdrowotnej na podstawie przepisów o koordynacji jest
poświadczenie wydawane przez Fundusz lub dokument potwierdzający prawo do tych
świadczeń, wystawiony przez zagraniczną instytucję właściwą.
2. Jeżeli
poświadczenie albo dokument, o których mowa w ust. 1, nie zostaną przedstawione
w przypadku:
1) stanu
nagłego,
2) porodu
      –
przepisy art. 50 ust. 2-4, 6, 8 i 9 stosuje się odpowiednio.”; 
31) art. 54
otrzymuje brzmienie:
„Art. 54. 1.
Dokumentem potwierdzającym prawo do świadczeń opieki zdrowotnej świadczeniobiorcy,
o którym mowa w art. 2 ust. 1 pkt 2, jest decyzja wójta (burmistrza, prezydenta)
gminy właściwej ze względu na miejsce zamieszkania świadczeniobiorcy,
potwierdzająca to prawo.
2. Decyzja, o
której mowa w ust. 1, powinna zawierać numer PESEL świadczeniobiorcy.
3. Decyzję, o
której mowa w ust. 1, wydaje się po:
1)
przedłożeniu przez świadczeniobiorcę, o którym mowa w ust. 1, dokumentów
potwierdzających:
a) posiadanie
obywatelstwa polskiego,
b)
zamieszkiwanie na terytorium Rzeczypospolitej Polskiej;
2)
przeprowadzeniu rodzinnego wywiadu środowiskowego;
3)
stwierdzeniu spełniania kryterium dochodowego, o którym mowa w art. 8 ustawy z
dnia 12 marca 2004 r. o pomocy społecznej;
4)
stwierdzeniu braku okoliczności, o której mowa w art. 12 ustawy z dnia 12 marca
2004 r. o pomocy społecznej, w wyniku przeprowadzenia rodzinnego wywiadu
środowiskowego, o którym mowa w pkt 2.
4. Decyzję, o
której mowa w ust. 1, wydaje się na wniosek świadczeniobiorcy, a w przypadku
stanu nagłego – na wniosek świadczeniodawcy udzielającego świadczenia opieki
zdrowotnej, złożony niezwłocznie po udzieleniu świadczenia.
5. Wójt
(burmistrz, prezydent) gminy właściwej ze względu na miejsce zamieszkania
świadczeniobiorcy może wszcząć postępowanie w celu wydania decyzji, o której
mowa w ust. 1, również z urzędu lub na wniosek właściwego oddziału wojewódzkiego
Funduszu.
6. W przypadku
wydania decyzji, o której mowa w ust. 1, z urzędu lub na wniosek właściwego
oddziału wojewódzkiego Funduszu wójt (burmistrz, prezydent) gminy właściwej ze
względu na miejsce zamieszkania świadczeniobiorcy jest obowiązany dostarczyć niezwłocznie
kopię tej decyzji właściwemu oddziałowi wojewódzkiemu Funduszu.
7. Prawo do
świadczeń opieki zdrowotnej na podstawie decyzji, o której mowa w ust. 1,
przysługuje przez okres 90 dni od dnia określonego w decyzji, którym jest:
1) dzień
złożenia wniosku,
2) w przypadku
udzielania świadczeń w stanie nagłym – dzień udzielenia świadczenia
      – chyba
że w tym okresie świadczeniobiorca zostanie objęty ubezpieczeniem zdrowotnym.
8. W przypadku
wydania decyzji, o której mowa w ust. 1, z urzędu przez wójta (burmistrza,
prezydenta) gminy właściwej ze względu na miejsce zamieszkania świadczeniobiorcy,
prawo do świadczeń opieki zdrowotnej przysługuje od dnia określonego w decyzji
przez okres 90 dni od tego dnia.
9. Wójt
(burmistrz, prezydent) gminy właściwej ze względu na miejsce zamieszkania
świadczeniobiorcy, o którym mowa w art. 7 ust. 2, niezwłocznie stwierdza wygaśnięcie
decyzji, o której mowa w ust. 1, w przypadku gdy w okresie, o którym mowa w
ust. 7 i 8:
1)
świadczeniobiorca zostanie objęty ubezpieczeniem zdrowotnym lub
2) w przypadku
wystąpienia okoliczności, o których mowa w ust. 10.
10.
Świadczeniobiorca, o którym mowa w art. 7 ust. 2, jest obowiązany niezwłocznie
poinformować wójta (burmistrza, prezydenta) gminy właściwej ze względu na swoje
miejsce zamieszkania o:
1) każdej
zmianie w sytuacji dochodowej lub majątkowej;
2) objęciu
ubezpieczeniem zdrowotnym.
11. Wójt
(burmistrz, prezydent) gminy właściwej ze względu na miejsce zamieszkania
świadczeniobiorcy może upoważnić kierownika ośrodka pomocy społecznej do załatwiania
spraw i wydawania decyzji w jego imieniu dotyczących potwierdzania prawa do
świadczeń opieki zdrowotnej.
12. Przepisów
ust. 1-11 nie stosuje się do medycznych czynności ratunkowych udzielanych
świadczeniobiorcom innym niż ubezpieczeni przez jednostki systemu, o których
mowa w art. 32 ust. 1 pkt 2 ustawy z dnia 8 września 2006 r. o Państwowym
Ratownictwie Medycznym, w warunkach pozaszpitalnych.”;
32) w art. 57 w
ust. 2 pkt 10 otrzymuje brzmienie:
„10) dla
inwalidów wojennych i wojskowych, osób represjonowanych oraz kombatantów;”;
33) po art. 63
dodaje się art. 63a-63c w brzmieniu: 
„Art. 63a. 1.
Osoby prowadzące obrót lekami lub wyrobami medycznymi oraz osoby świadczące
usługi farmaceutyczne nie mogą żądać lub  przyjmować nieuzasadnionej korzyści
majątkowej dla siebie lub osoby trzeciej, w zamian za wykonanie lub powstrzymanie
się od wykonania obowiązku służbowego, jeżeli jej uzyskanie jest uzależnione
bezpośrednio lub pośrednio:
1) od poziomu
obrotu lekami lub wyrobami medycznymi podlegającymi refundacji ze środków
publicznych;
2) od takich
działań tych osób, które prowadzą do zwiększenia poziomu sprzedaży leków lub
wyrobów medycznych podlegających refundacji ze środków publicznych. 
2. Lekarz
ubezpieczenia zdrowotnego, felczer ubezpieczenia zdrowotnego oraz lekarz lub
felczer niebędący lekarzem albo felczerem ubezpieczenia zdrowotnego, którzy
posiadają uprawnienia do wykonywania zawodu oraz zawarli z oddziałem wojewódzkim
Funduszu umowę upoważniającą do wystawiania recept na leki podlegające
refundacji ze środków publicznych, nie mogą żądać lub przyjmować nieuzasadnionej
korzyści majątkowej dla siebie lub osoby trzeciej, w zamian za wykonanie lub
powstrzymanie się od wykonania obowiązku służbowego, które prowadzą do
zwiększenia poziomu sprzedaży leków lub wyrobów medycznych podlegających
refundacji ze środków publicznych. 
3. Osoby
zaopatrujące świadczeniodawcę w leki i wyroby medyczne oraz świadczeniodawcy
nie mogą żądać lub przyjmować nieuzasadnionej korzyści majątkowej dla siebie
lub osoby trzeciej, w zamian za wykonanie lub powstrzymanie się od wykonania
obowiązku służbowego, jeżeli jej uzyskanie jest uzależnione od zakupu leku lub
wyrobu medycznego podlegającego finansowaniu ze środków publicznych. 
4. Zabrania
się oferowania, obiecywania lub udzielania korzyści, o których mowa
w ust. 1-3.
Art. 63b. 1.
Kierownik apteki jest obowiązany, w ramach kontroli, o której mowa w art. 189,
udostępnić podmiotowi zobowiązanemu do finansowania świadczeń opieki zdrowotnej
ze środków publicznych, w terminie określonym przez ten podmiot, informacje o
treści każdej umowy, w tym także uzgodnienia dokonanego w jakiejkolwiek formie,
pomiędzy apteką a hurtownią farmaceutyczną, których celem jest nabycie leków
lub wyrobów medycznych.
2. W razie
stwierdzenia, na podstawie informacji, o których mowa w ust. 1, naruszenia
przepisów art. 63a podmiot zobowiązany do finansowania świadczeń ze środków
publicznych niezwłocznie powiadamia o tym wojewódzkiego inspektora farmaceutycznego
i Głównego Inspektora Farmaceutycznego. 
3. Podmiot
realizujący zaopatrzenie w zakresie środków pomocniczych i wyrobów medycznych
będących przedmiotami ortopedycznymi jest obowiązany, w ramach kontroli, o
której mowa w art. 64, udostępnić podmiotowi zobowiązanemu do finansowania
świadczeń ze środków publicznych, w terminie określonym przez ten podmiot, informacje
o treści każdej umowy, w tym także uzgodnienia dokonanego w jakiejkolwiek
formie, pomiędzy podmiotem a dostawcą, których celem jest nabycie środków
pomocniczych i wyrobów medycznych będących przedmiotami ortopedycznymi.
Art. 63c. 1.
Przedsiębiorca zajmujący się wytwarzaniem lub obrotem lekami lub wyrobami medycznymi
podlegającymi refundacji ze środków publicznych nie może: 
1) różnicować
cen tych leków lub wyrobów medycznych w umowach z hurtowniami farmaceutycznymi,
w tym także stosować uciążliwych lub niejednolitych warunków tych umów;
2) uzależniać
zawarcia umowy od przyjęcia lub spełnienia przez hurtownię farmaceutyczną
innego świadczenia, niemającego rzeczowego ani zwyczajowego związku z
przedmiotem umowy.
2. Czynności
prawne sprzeczne z ust. 1 są w całości lub w odpowiedniej części nieważne.
3. Przepisy
ust. 1 i 2 stosuje się do umów zawieranych pomiędzy podmiotem realizującym
zaopatrzenie w zakresie środków pomocniczych i wyrobów medycznych będących
przedmiotami ortopedycznymi dostawcom tych środków i wyrobów.”;
34) w art. 64:
a) w ust. 1 w pkt
4 kropkę zastępuje się średnikiem i dodaje pkt 5 w brzmieniu:
„5) dokumentacji
medycznej dotyczącej świadczeń opieki zdrowotnej finansowanych ze środków
publicznych.”,
b) ust. 4
otrzymuje brzmienie:
„4. Kontrolę
dokumentacji medycznej oraz jakości i zasadności udzielanych świadczeń opieki
zdrowotnej podmiot zobowiązany do finansowania świadczeń ze środków publicznych
może zlecić, w razie potrzeby, osobie posiadającej wykształcenie medyczne
odpowiadające zakresowi prowadzonej kontroli, a w przypadku konieczności zbadania
lub rozstrzygnięcia określonych zagadnień wymagających specjalnych kwalifikacji
- powołać specjalistę w danej dziedzinie.”,
c) po ust. 5
dodaje się ust. 5a i 5b w brzmieniu: 
„5a. Osoba
przeprowadzająca kontrolę, zwana dalej „kontrolerem”, może sporządzać lub zażądać
od świadczeniodawcy sporządzenia niezbędnych odpisów lub wyciągów z dokumentów,
jak również zestawień i obliczeń sporządzanych na podstawie dokumentów.
5b. Zgodność z
oryginałami dokumentów, odpisów i wyciągów oraz  zestawień i obliczeń, o
których mowa w art. 5a, potwierdza świadczeniodawca lub osoba przez niego
upoważniona. W przypadku odmowy, potwierdzenia dokonuje kontroler.”,
d) ust. 6
otrzymuje brzmienie:
„6. Z przebiegu
przeprowadzonej kontroli sporządza się protokół, który jest podpisywany przez
kontrolera i świadczeniodawcę.”,
e) po ust. 6
dodaje się ust. 6a-6f w brzmieniu: 
„6a.
Świadczeniodawca może w terminie 7 dni od dnia otrzymania protokołu kontroli
zgłosić na piśmie zastrzeżenia do tego protokołu.
6b. Zastrzeżenia
do protokołu kontroli rozpatruje kontroler w terminie 14 dni. Kontroler dokonuje
ich analizy i w miarę potrzeby podejmuje dodatkowe czynności kontrolne, a w przypadku
stwierdzenia zasadności zastrzeżeń zmienia lub uzupełnia odpowiednią część protokołu
kontroli. 
6c. W razie
nieuwzględnienia zastrzeżeń w całości lub w części kontroler niezwłocznie przekazuje
na piśmie swoje stanowisko zgłaszającemu zastrzeżenia.
6d.
Świadczeniodawca może odmówić podpisania protokołu, składając w terminie 7 dni
od dnia jego otrzymania pisemne wyjaśnienie tej odmowy.
6e. O odmowie
podpisania protokołu kontroli i złożeniu wyjaśnienia kontroler czyni wzmiankę w
protokole.
6f. Odmowa podpisania protokołu przez
świadczeniodawcę nie stanowi przeszkody do podpisania protokołu przez
kontrolera i realizacji ustaleń kontroli. ”,
f) ust. 7
otrzymuje brzmienie:
„7. Podmiot
zobowiązany do finansowania świadczeń ze środków publicznych sporządza wystąpienie
pokontrolne zawierające ocenę działalności kontrolowanego świadczeniodawcy i
zalecenia pokontrolne w razie stwierdzenia nieprawidłowości.”,
g) ust. 9
otrzymuje brzmienie:
„9.
Świadczeniodawca jest obowiązany, w terminie 14 dni od dnia otrzymania
wystąpienia pokontrolnego albo od dnia otrzymania informacji o nieuwzględnieniu
zastrzeżeń, do poinformowania podmiotu zobowiązanego do finansowania świadczeń
ze środków publicznych o sposobie wykonania zaleceń pokontrolnych oraz o
podjętych działaniach lub przyczynach niepodjęcia tych działań.”;
35) w art. 66:
a) w ust. 1:
– po pkt 15 dodaje
się pkt 15a w brzmieniu:
„15a) ławnicy
sądowi niepodlegający obowiązkowi ubezpieczenia zdrowotnego z innego tytułu;”,
– pkt 34 otrzymuje
brzmienie:
„34) rolnicy i
ich domownicy, którzy nie podlegają ubezpieczeniu społecznemu rolników z mocy
ustawy z dnia 20 grudnia 1990 r. o ubezpieczeniu społecznym rolników,
niepodlegający obowiązkowi ubezpieczenia zdrowotnego na podstawie pkt 1-33 i
35;”,
– pkt 35 otrzymuje
brzmienie:
„35)
członkowie rad nadzorczych posiadający miejsce zamieszkania na terytorium Rzeczypospolitej
Polskiej.”,
b) ust. 2
otrzymuje brzmienie:
„2. Status
członka rodziny osoby ubezpieczonej oraz status członka rodziny będącego osobą
uprawnioną do świadczeń opieki zdrowotnej na podstawie przepisów o koordynacji
zwalnia z obowiązku ubezpieczenia zdrowotnego osoby, o których mowa w ust. 1
pkt 17-20, 26-28, 30 i 33.”;
36) w art. 68
ust. 1 otrzymuje brzmienie:
„1. Osoba
niewymieniona w art. 66 ust. 1, pracownik przebywający na urlopie bezpłatnym
lub osoba niewymieniona w art. 66 ust. 1, do której ma zastosowanie art. 13
ust. 2 lit. f rozporządzenia Rady (EWG) nr 1408/71 w sprawie stosowania
systemów zabezpieczenia społecznego do pracowników najemnych, osób prowadzących
działalność na własny rachunek i do członków ich rodzin przemieszczających się
we Wspólnocie (Dz.Urz. WE L 149 z 5.07.1971, str. 2, z późn. zm.; Dz.Urz. UE
Polskie wydanie specjalne, rozdz. 5, t. 1, str. 35), może ubezpieczyć się dobrowolnie
na podstawie pisemnego wniosku złożonego w Funduszu, jeżeli ma miejsce zamieszkania
na terytorium Rzeczypospolitej Polskiej.”;
37) w art. 69
ust. 3 otrzymuje brzmienie:
„3. Pracownik
korzystający z urlopu bezpłatnego traci prawo do świadczeń z ubezpieczenia
zdrowotnego po upływie 30 dni od dnia rozpoczęcia urlopu.”;
38) w art. 73:
a) pkt 17
otrzymuje brzmienie:
„17) osób, o
których mowa w art. 66 ust. 1 pkt 35, powstaje z dniem powołania na członka rady
nadzorczej, a wygasa w dniu zaprzestania pełnienia tej funkcji;”,
b) po pkt 17
dodaje się pkt 17a w brzmieniu:
„17a) ławników
sądowych, o których mowa w art. 66 ust. 1 pkt 15a, powstaje z dniem wyboru
na stanowisko ławnika sądowego, a wygasa z dniem upływu kadencji lub
wcześniejszego wygaśnięcia mandatu.”;
39) w art. 75:
a) po ust. 3
dodaje się ust. 3a w brzmieniu:
„3a. Osoby, o
których mowa w art. 66 ust. 1 pkt 15a, zgłasza do ubezpieczenia zdrowotnego
sąd, w którym ławnik pełni swoją funkcję.”,
b) ust. 17
otrzymuje brzmienie: 
„17. Osoby, o
których mowa w art. 66 ust. 1 pkt 35, zgłasza do ubezpieczenia zdrowotnego
podmiot, w którym działa rada nadzorcza.”;
40) w art. 77:
a) w ust. 2 po pkt
4 dodaje się pkt 4a w brzmieniu:
„4a) płeć;”,
b) w ust. 3
wprowadzenie do wyliczenia otrzymuje brzmienie:
        „W
przypadku zgłoszenia do ubezpieczenia zdrowotnego członków rodzin, o których mowa
w art. 3 ust. 2 pkt 5 i 6, podmiot obowiązany do zgłoszenia ubezpieczonego
przesyła odpowiednio do Zakładu Ubezpieczeń Społecznych albo do Kasy Rolniczego
Ubezpieczenia Społecznego dane wymienione w ust. 2 oraz następujące dane
dotyczące członka rodziny:”; 
41) w art. 80
ust. 2 i 3 otrzymują brzmienie:
„2. Rolnik
prowadzący działalność w zakresie działów specjalnych produkcji rolnej w
rozumieniu ustawy z dnia 20 grudnia 1990 r. o ubezpieczeniu społecznym rolników
opłaca ponadto składki na ubezpieczenie zdrowotne od deklarowanej podstawy
wymiaru składki:
1) odpowiadającej
dochodowi ustalonemu dla opodatkowania podatkiem dochodowym od osób fizycznych,
w kwocie nie niższej jednak niż kwota odpowiadająca wysokości minimalnego
wynagrodzenia;
2) odpowiadającej
minimalnemu wynagrodzeniu, w przypadku prowadzenia działalności niepodlegającej
opodatkowaniu podatkiem dochodowym od osób fizycznych.
 3. Podstawą
wymiaru składki dla rolnika, o którym mowa w art. 66 ust. 1 pkt 34, oraz dla
domowników, o których mowa w art. 66 ust. 1 pkt 1 lit. b i pkt 34, jest kwota
odpowiadająca wysokości minimalnego wynagrodzenia.”;
42) w art. 81 w
ust. 8:
a) po pkt 1 dodaje
się pkt 1a w brzmieniu:
„1a) osób, o
których mowa w art. 66 ust. 1 pkt 15a, jest kwota uzyskiwanej diety;”,
b) pkt 5 otrzymuje
brzmienie:
„5) osób, o
których mowa w art. 66 ust. 1 pkt 24, jest kwota odpowiadająca wysokości pobieranego
zasiłku dla bezrobotnych lub stypendium, a w przypadku niepobierania przez bezrobotnego
zasiłku lub stypendium – kwota odpowiadająca wysokości zasiłku dla bezrobotnych;”,
c) pkt 6 otrzymuje
brzmienie:
„6) osób, o
których mowa w art. 66 ust. 1 pkt 25, jest kwota zasiłku przedemerytalnego lub
świadczenia przedemerytalnego, a w przypadku niepobierania zasiłku
przedemerytalnego lub świadczenia przedemerytalnego – kwota odpowiadająca
wysokości świadczenia przedemerytalnego;”,
d) pkt 12
otrzymuje brzmienie:
„12) osób, o
których mowa w art. 66 ust. 1 pkt 35, jest kwota przychodu w rozumieniu przepisów
o podatku dochodowym od osób fizycznych otrzymywanego z tytułu pełnionej funkcji.”;
43) w art. 82
ust. 2 otrzymuje brzmienie:
„2. W przypadku
gdy w ramach jednego z tytułów do objęcia obowiązkiem ubezpieczenia zdrowotnego
wymienionych w art. 66 ust. 1 ubezpieczony uzyskuje więcej niż jeden przychód,
składka na ubezpieczenie zdrowotne jest opłacana od każdego z uzyskanych
przychodów odrębnie.”;
44) w art. 83
uchyla się ust. 4-6;
45) w art. 84
dodaje się ust. 3 w brzmieniu:
„3. Przy
opłacaniu składki na ubezpieczenie zdrowotne ubezpieczony wymieniony w ust. 2
podaje:
1) nazwisko i
imię;
2) adres zamieszkania;
3) numer PESEL, a
w przypadku jego nienadania - numer i serię innego dokumentu potwierdzającego
tożsamość ubezpieczonego wymienionego w ust. 2 lub numer dokumentu potwierdzającego
jego prawo do świadczeń opieki zdrowotnej na podstawie przepisów o koordynacji
i, jeżeli nadano, numer NIP;
4) okres, którego
dotyczy składka na ubezpieczenie zdrowotne.”;
46) w art. 85:
a) ust. 16
otrzymuje brzmienie:
„16. Za członka
rady nadzorczej składkę jako płatnik oblicza, pobiera z dochodu ubezpieczonego
i odprowadza podmiot, w którym działa rada nadzorcza.”,
b) dodaje się ust.
17 w brzmieniu:
„17. Za osobę, o
której mowa w art. 66 ust. 1 pkt 15a, składkę jako płatnik oblicza, pobiera z
dochodu ubezpieczonego i odprowadza sąd, w którym ławnik pełni swoją funkcję.”;
47) w art. 87:
a) ust. 7
otrzymuje brzmienie:
„7. Zakład
Ubezpieczeń Społecznych i Kasa Rolniczego Ubezpieczenia Społecznego przekazują
do centrali Funduszu dane o ubezpieczonych oraz zgłoszonych do ubezpieczenia
zdrowotnego członkach rodzin ubezpieczonych, określone w art. 188 ust. 4 pkt 1,
7-9 i 13, oraz o opłaconych za nich składkach na ubezpieczenie zdrowotne,
przekazane w zgłoszeniu, o którym mowa w art. 77 ust. 1 i 3, i w imiennym
raporcie miesięcznym, oraz o odsetkach za zwłokę, nie później niż w ciągu 15
dni roboczych od dnia wpływu składek i odsetek oraz dokumentów umożliwiających
ustalenie ich wysokości i rozdzielenie ich na ubezpieczonych.”,
b) ust. 9
otrzymuje brzmienie:
„9. Zakład
Ubezpieczeń Społecznych i Kasa Rolniczego Ubezpieczenia Społecznego przekazują
do centrali Funduszu dane, o których mowa w art. 188 ust. 4 pkt 1, 3, 4, 7-10 i
13, zawarte w zgłoszeniu, o którym mowa w art. 77 ust. 1 i 3, po
przeprowadzeniu ich weryfikacji polegającej na stwierdzeniu ich zgodności z
danymi objętymi ewidencją PESEL.”,
c) po ust. 10
dodaje się ust. 10a i 10b w brzmieniu:
„10a. Do 10 dnia
każdego miesiąca organ prowadzący centralną ewidencję PESEL przekazuje do
centrali Funduszu w formie elektronicznej:
1) zbiór nowo
nadanych w poprzednim miesiącu numerów PESEL i odpowiadające im: imiona,
nazwiska i nazwiska rodowe oraz wskazanie rodzaju i numeru dokumentu
potwierdzającego tożsamość danej osoby;
2) zbiór
zawierający numery PESEL i odpowiadające im imiona, nazwiska i nazwiska rodowe
osób, których zgon został zgłoszony w poprzednim miesiącu;
3) informacje
o zmianie danych objętych zbiorami, o których mowa w pkt 1 i 2.
10b. Format
przekazywanych danych, o których mowa w ust. 10a, uzgadnia organ prowadzący
ewidencję numerów PESEL i Fundusz.”;
48) w art. 97:
a) w ust. 3:
– po pkt 2 dodaje
się pkt 2a w brzmieniu:
„2a) finansowanie świadczeń opieki
zdrowotnej udzielanych osobom, o których mowa w art. 12 pkt 2-4 i 6 oraz w art.
2 ust. 1 pkt 3;”,
– po pkt 3a dodaje
się pkt 3b w brzmieniu:
„3b)
finansowanie świadczeń opieki zdrowotnej określonych w art. 26;”,
b) po ust. 3
dodaje ust. 3a-3c w brzmieniu: 
„3a. Do zadań
Funduszu należy rozliczanie z instytucjami właściwymi lub instytucjami miejsca
zamieszkania w państwach członkowskich Unii Europejskiej lub państwach członkowskich
Europejskiego Porozumienia o Wolnym Handlu (EFTA):
1) kosztów
świadczeń opieki zdrowotnej finansowanych z budżetu państwa z części
pozostającej w dyspozycji ministra właściwego do spraw zdrowia, o których mowa
w art. 11 ust. 1 pkt 4a,
2) kosztów medycznych
czynności ratunkowych wykonanych przez zespoły ratownictwa medycznego, o
których mowa w ustawie z dnia 8 września 2006 r. o Państwowym Ratownictwie
Medycznym, z wyłączeniem kosztów medycznych czynności ratunkowych wykonywanych
przez lotnicze zespoły ratownictwa medycznego
      – w stosunku
do osób uprawnionych do tych świadczeń na podstawie przepisów o koordynacji.
3b. Minister
właściwy do spraw zdrowia, po ostatecznym rozliczeniu ze świadczeniodawcą
świadczeń, o których mowa w art. 11 ust. 1 pkt 4a, obciąża Fundusz kosztami
tych świadczeń oraz przekazuje niezbędną dokumentację dotyczącą udzielonych
świadczeń wraz z kopią dokumentu potwierdzającego prawo do tych świadczeń na
podstawie przepisów o koordynacji. Środki zwrócone przez instytucję państwa
członkowskiego Unii Europejskiej lub państwa członkowskiego Europejskiego
Porozumienia o Wolnym Handlu (EFTA) Fundusz przekazuje na rachunek urzędu
ministra właściwego do spraw zdrowia w terminie 14 dni od dnia zidentyfikowania
podstawy zwrotu.
3c. W przypadku
rozliczania przez Fundusz kosztów medycznych czynności ratunkowych udzielonych
osobom uprawnionym do tych świadczeń na podstawie przepisów o koordynacji przez
zespoły ratownictwa medycznego, Fundusz powiadamia właściwego wojewodę o
należnościach przysługujących mu z tego tytułu. Środki zwrócone przez
instytucję państwa członkowskiego Unii Europejskiej lub państwa członkowskiego
Europejskiego Porozumienia o Wolnym Handlu (EFTA) Fundusz przekazuje na rachunek
urzędu właściwego wojewody w terminie 14 dni od dnia zidentyfikowania podstawy
zwrotu. Przepisu nie stosuje się do lotniczych zespołów ratownictwa medycznego,
o których mowa w ustawie z dnia 8 września 2006 r. o Państwowym Ratownictwie Medycznym.”,
c) ust. 8
otrzymuje brzmienie:
„8. Fundusz
otrzymuje dotację z budżetu państwa na sfinansowanie kosztów realizacji zadania,
o którym mowa w ust. 3 pkt 2a, 3 i 3b, uwzględniającą koszty administracyjne, z
zastrzeżeniem ust. 9.”,
d) dodaje się ust.
9 w brzmieniu:
„9. Fundusz
otrzymuje dotację z budżetu państwa na sfinansowanie kosztów realizacji zadań,
o których mowa w ust. 3 pkt 3, z wyjątkiem kosztów, o których mowa w art. 117
ust. 1 pkt 1a.”;
49) w art. 99:
a) w ust. 1:
– wprowadzenie do
wyliczenia otrzymuje brzmienie:
      „Rada
Funduszu składa się z dziesięciu osób powoływanych przez Prezesa Rady
Ministrów, przy czym:”,
– w pkt 6 kropkę
zastępuje się średnikiem i dodaje pkt 7 w brzmieniu:
„7) jednego
członka powołuje się spośród kandydatów wskazanych przez ministra właściwego do
spraw finansów publicznych.”, 
b) ust. 6
otrzymuje brzmienie: 
„6. Członkowie
Rady Funduszu nie mogą być jednocześnie:
1)
pracownikami Funduszu;
2)
świadczeniodawcami;
3)
właścicielami apteki, hurtowni farmaceutycznej lub podmiotu wytwarzającego produkty
lecznicze i wyroby medyczne;
4)
posiadaczami akcji lub udziałów w spółkach prowadzących podmioty, o których
mowa w pkt 2 i 3;
 5) osobami, o
których mowa w art. 112 ust. 1 pkt 2-8.”; 
50) w art. 100 w
ust. 1:
a) pkt 5 otrzymuje
brzmienie:
„5) podejmowanie
uchwał w sprawach dotyczących majątku Funduszu i inwestycji przekraczających
zakres upoważnienia statutowego dla Prezesa Funduszu oraz nabywania, zbywania i
obciążania nieruchomości stanowiących własność Funduszu, a także podejmowanie
uchwał w sprawach, o których mowa w art. 129 ust. 2;”, 
b) po pkt 6 dodaje
się pkt 6a w brzmieniu:
„6a) dokonywanie
wyboru biegłego rewidenta do badania sprawozdania finansowego Funduszu;”;
51) w art. 102:
a) ust. 3
otrzymuje brzmienie:
„3. W przypadku
rażącego naruszenia obowiązków ustawowych Prezes Rady Ministrów, na wniosek
ministra właściwego do spraw zdrowia, może odwołać Prezesa Funduszu bez
zasięgania opinii, o której mowa w ust. 2. W takim przypadku Prezes Rady
Ministrów powierza kierowanie Funduszem jednemu z zastępców Prezesa Funduszu i
niezwłocznie informuje o odwołaniu Radę Funduszu, przedstawiając jej uzasadnienie.”,
b) w ust. 5:
– pkt 4 otrzymuje
brzmienie: 
„4)
przygotowywanie i przedstawianie Radzie Funduszu corocznych prognoz, o których
mowa w art. 120 ust. 1 i 3;”,
– pkt 11 otrzymuje
brzmienie:
„11)
sporządzanie okresowych i rocznych sprawozdań z działalności Funduszu, zawierających
w szczególności informację o dostępności do świadczeń opieki zdrowotnej
finansowanych ze środków Funduszu;”,
– po pkt 21 dodaje
się pkt 21a w brzmieniu:
„21a)
przeprowadzanie kontroli, o której mowa w art. 64 i 189, jeżeli z uzyskanych informacji
wynika konieczność przeprowadzenia takiej kontroli;”;
52) w art. 103: 
a) ust. 6
otrzymuje brzmienie:
„6. Prezes
Funduszu i jego zastępcy nie mogą być jednocześnie:
1) członkami
Rady Funduszu i rady oddziału wojewódzkiego Funduszu;
2)
pracownikami oddziałów wojewódzkich Funduszu;
3)
świadczeniodawcami;
4)
właścicielami lub pracownikami apteki, hurtowni farmaceutycznej lub podmiotu wytwarzającego
produkty lecznicze i wyroby medyczne;
5)
posiadaczami akcji lub udziałów w spółkach prowadzących podmioty będące
świadczeniodawcami oraz podmiotami, o których mowa w pkt 4;
6) osobami, o
których mowa w art. 112 ust. 1 pkt 2-8.”,
b) po ust. 6
dodaje się ust. 6a w brzmieniu: 
„6a. Do głównego
księgowego Funduszu stosuje się odpowiednio przepisy ust. 6 pkt 2-5.”;
53) w art. 106
ust. 7 otrzymuje brzmienie: 
„7. Członkowie
rady oddziału wojewódzkiego Funduszu nie mogą być jednocześnie:
1) dyrektorami
oddziałów wojewódzkich Funduszu oraz pracownikami oddziału wojewódzkiego Funduszu;
2) Prezesem
Funduszu;
3) zastępcą
Prezesa Funduszu;
4) pracownikami
centrali Funduszu;
5)
świadczeniodawcami;
6) właścicielami
lub pracownikami apteki, hurtowni farmaceutycznej lub podmiotu wytwarzającego
produkty lecznicze i wyroby medyczne;
7) posiadaczami
akcji lub udziałów w spółkach prowadzących podmioty, o których mowa w pkt 5 i
6;
8) osobami, o
których mowa w art. 112 ust. 1 pkt 2-8.”;
54) w art. 107:
a) ust. 1
otrzymuje brzmienie:
„1. Dyrektor
oddziału wojewódzkiego Funduszu kieruje oddziałem wojewódzkim Funduszu i
reprezentuje Fundusz na zewnątrz w zakresie właściwości danego oddziału.”, 
b) w ust. 5:
– pkt 3 otrzymuje
brzmienie: 
„3)
przygotowanie i przedstawienie radzie oddziału wojewódzkiego Funduszu projektu
planu finansowego oddziału wojewódzkiego Funduszu na rok następny;”,
– dodaje się pkt
20 w brzmieniu:
„20)
zawieranie umów dobrowolnego ubezpieczenia zdrowotnego, o którym mowa w art. 68.”,
c) ust. 6 otrzymuje
brzmienie:
„6. Dyrektor
oddziału wojewódzkiego Funduszu nie może być jednocześnie:
1) Prezesem
Funduszu albo jego zastępcą:
2) głównym
księgowym Funduszu; 
3)
pracownikiem centrali Funduszu;
4)
świadczeniodawcą;
5)
właścicielem lub pracownikiem apteki, hurtowni farmaceutycznej lub podmiotu wytwarzającego
produkty lecznicze i wyroby medyczne;
6) posiadaczem
akcji lub udziałów w spółkach prowadzących podmioty będące świadczeniodawcami
oraz podmiotami, o których mowa w pkt 5;
7) osobą, o
której mowa w art. 112 ust. 1 pkt 2-9.”;
55) w art. 108: 
a) po ust. 1
dodaje się ust. 1a w brzmieniu:
„1a. Oddział
wojewódzki Funduszu finansuje świadczeniodawcy, mającemu siedzibę na terenie
województwa, z którym zawarto umowę o udzielanie świadczeń opieki zdrowotnej,
koszty świadczeń opieki zdrowotnej udzielonych na terenie danego województwa osobom,
o których mowa w art. 12 pkt 2-4 i 6 oraz w art. 2 ust. 1 pkt 3, z
zastrzeżeniem ust. 2.”,
b) ust. 2
otrzymuje brzmienie:
„2. Koszty
leczenia uzdrowiskowego świadczeniobiorcy, o którym mowa w ust. 1 pkt 1
i w ust. 1a, ponosi oddział wojewódzki Funduszu właściwy ze względu na
miejsce jego zamieszkania, a jeżeli nie można ustalić miejsca zamieszkania oddział
wojewódzki Funduszu właściwy ze względu na miejsce wystawienia skierowania,
o którym mowa w art. 33 ust. 1.”;
56) w art. 109:
a) ust. 3
otrzymuje brzmienie:
„3. Wniosek o
rozpatrzenie sprawy, o której mowa w ust. 1, zgłasza ubezpieczony, a w zakresie
objęcia ubezpieczeniem zdrowotnym wniosek może zgłosić w szczególności Zakład
Ubezpieczeń Społecznych, Kasa Rolniczego Ubezpieczenia Społecznego lub członek
rodziny ubezpieczonego, także w zakresie dotyczącym objęcia ubezpieczeniem w
okresie poprzedzającym złożenie wniosku.”, 
b) dodaje się ust.
6 w brzmieniu:
„6. W sprawach, o
których mowa w ust. 1, w zakresie nieregulowanym niniejszą ustawą, stosuje się
przepisy Kodeksu postępowania administracyjnego.”; 
57) w art. 112: 
a) w ust. 1:
– pkt 1 i 2
otrzymują brzmienie:
„1)
świadczeniodawcami, którzy zawarli umowy o udzielanie świadczeń opieki zdrowotnej
lub ubiegają się o zawarcie takich umów;
2)
właścicielami, pracownikami lub osobami współpracującymi ze świadczeniodawcami,
którzy zawarli umowy o udzielanie świadczeń opieki zdrowotnej lub ubiegają się
o zawarcie takich umów;”,
– dodaje się pkt 8
i 9 w brzmieniu:
„8) posłami,
posłami do Parlamentu Europejskiego albo senatorami;
9) członkami
Rady Funduszu oraz rad oddziałów wojewódzkich Funduszu.”, 
b) ust. 2
otrzymuje brzmienie: 
„2. Pracownicy
Funduszu nie mogą bez zgody Prezesa Funduszu:
1) podejmować
zatrudnienia u innego pracodawcy;
2) wykonywać
działalności gospodarczej.”;
58) w art. 116 w
ust. 1 pkt 5 otrzymuje brzmienie:
„5) dotacje, w
tym dotacje celowe przeznaczone na finansowanie zadania, o którym mowa w art.
97 ust. 3 pkt 2a, 3 i 3b;”;
59) w art. 117 w
ust. 1 pkt 4 otrzymuje brzmienie:
„4) koszt
zadania, o którym mowa w art. 97 ust. 3 pkt 2a, 3 i 3b;”;
60) art. 118
otrzymuje brzmienie:
„Art. 118. 1.
Prezes Funduszu sporządza corocznie plan finansowy Funduszu zrównoważony w
zakresie przychodów i kosztów.
2. W planie
finansowym Funduszu Prezes Funduszu określa wysokość:
1) planowanych
kosztów dla centrali, w tym:
a) kosztów
finansowania działalności centrali,
b) rezerwy na
koszty realizacji zadań wynikających z przepisów o koordynacji,
c) rezerwy na
koszty świadczeń, o których mowa w art. 117 ust. 1 pkt 1a;
2) planowanych
kosztów poszczególnych oddziałów wojewódzkich Funduszu, w tym:
a) kosztów
finansowania działalności poszczególnych oddziałów;
b) rezerwy na
koszty świadczeń opieki zdrowotnej w ramach migracji ubezpieczonych;
3) łącznych
przychodów i kosztów Funduszu.
3. Planowane
środki na pokrycie kosztów finansowania przez oddziały wojewódzkie Funduszu
świadczeń opieki zdrowotnej dla ubezpieczonych, z wyłączeniem środków
odpowiadających przychodom wymienionym w art. 125, są dzielone pomiędzy
oddziały wojewódzkie Funduszu, przy czym:
1) podstawą
podziału środków jest liczba ubezpieczonych zarejestrowanych w oddziale
wojewódzkim Funduszu, z uwzględnieniem ryzyka zdrowotnego przypisanego
ubezpieczonym należącym do danej grupy wydzielonej według struktury wieku i
płci, w porównaniu z grupą odniesienia;
2) wysokość
środków określonych w pkt 1 koryguje się przez uwzględnienie: 
a) wskaźnika
wynikającego ze zróżnicowania kosztu jednostkowego świadczenia opieki
zdrowotnej,
b) wskaźnika
wynikającego z liczby i rodzaju świadczeń wysokospecjalistycznych wykonanych
dla ubezpieczonych zarejestrowanych w danym oddziale wojewódzkim Funduszu przez
świadczeniodawców mających umowy o udzielanie świadczeń opieki zdrowotnej
zawarte z tym oddziałem wojewódzkim Funduszu, w relacji do liczby tych
świadczeń ogółem w roku poprzedzającym rok, w którym ten plan jest tworzony.
4. Planowane
koszty finansowania świadczeń opieki zdrowotnej przez dany oddział wojewódzki
Funduszu nie mogą być niższe niż wysokość kosztów finansowania świadczeń opieki
zdrowotnej dla danego oddziału w roku poprzednim, zaplanowanych w planie
finansowym, o którym mowa w art. 121 ust. 3 i 5 oraz art. 123 ust. 3.
5. W planie
finansowym, o którym mowa w art. 121 ust. 3 i 5 oraz art. 123 ust. 3, tworzy
się rezerwę ogólną w wysokości 1% planowanych należnych przychodów z tytułu
składek na ubezpieczenie zdrowotne.
6. Przepisów
ust. 3 i 4 nie stosuje się w zakresie środków przekazywanych Funduszowi z
budżetu państwa na podstawie przepisów ustawy z dnia 8 września 2006 r. o
Państwowym Ratownictwie Medycznym.”;
61) art. 120
otrzymuje brzmienie:
„Art. 120. 1.
Prezes Funduszu w porozumieniu z ministrem właściwym do spraw finansów publicznych
oraz z ministrem właściwym do spraw zdrowia w terminie do dnia 15 czerwca
sporządza coroczną prognozę przychodów na kolejne 3 lata.
2. Dyrektorzy
oddziałów wojewódzkich Funduszu przekazują informację dotyczącą prognozowanych
kosztów oddziałów w terminie do dnia 20 czerwca na podstawie prognozy, o której
mowa w ust. 1. 
3. Prezes
Funduszu w porozumieniu z ministrem właściwym do spraw finansów publicznych
oraz ministrem właściwym do spraw zdrowia w terminie do dnia 30 czerwca
sporządza coroczną prognozę kosztów na kolejne 3 lata na podstawie informacji
przekazanych przez dyrektorów oddziałów wojewódzkich Funduszu.
4. Prezes
Funduszu w terminie do dnia 5 lipca informuje dyrektorów oddziałów wojewódzkich
Funduszu o przewidywanych kosztach oddziałów wojewódzkich Funduszu.
5. Dyrektorzy
oddziałów wojewódzkich przekazują Prezesowi Funduszu w terminie do dnia 10
lipca projekty planów finansowych oddziałów wojewódzkich Funduszu.
6. Prognozy, o
których mowa w ust. 1 i 3, oraz projekty planów, o których mowa w ust. 5, są
podstawą do sporządzenia projektu planu finansowego na rok następny.
7. Zakład
Ubezpieczeń Społecznych, Kasa Rolniczego Ubezpieczenia Społecznego, organy
administracji rządowej, jednostki samorządu terytorialnego, świadczeniodawcy
oraz inne instytucje udzielają nieodpłatnie Funduszowi informacji koniecznych
do sporządzenia prognoz, o których mowa w ust. 1 i 3.”;
62) art. 121
otrzymuje brzmienie: 
„Art. 121. 1.
Prezes Funduszu opracowuje projekt planu finansowego Funduszu i przedstawia go,
w celu zaopiniowania, w terminie do dnia 15 lipca roku poprzedzającego rok, którego
dotyczy ten plan:
1) Radzie
Funduszu;
2) komisji
właściwej do spraw finansów publicznych oraz komisji właściwej do spraw zdrowia
Sejmu Rzeczypospolitej Polskiej.
2. Niewydanie
opinii, o których mowa w ust. 1, w terminie 14 dni od dnia otrzymania projektu
planu finansowego jest równoznaczne z wydaniem pozytywnej opinii.
3. Prezes
Funduszu po rozpatrzeniu opinii, o których mowa w ust. 1, jeżeli zostały wydane,
sporządza plan finansowy Funduszu i przekazuje go wraz z tymi opiniami w
terminie do dnia 1 sierpnia roku poprzedzającego rok, którego dotyczy ten plan,
ministrowi właściwemu do spraw zdrowia.
4. Minister
właściwy do spraw zdrowia w porozumieniu z ministrem właściwym do spraw
finansów publicznych zatwierdza plan finansowy Funduszu w terminie do dnia 14
sierpnia roku poprzedzającego rok, którego dotyczy ten plan.
5. W przypadku
gdy Prezes Funduszu nie przekaże w terminie, o którym mowa w ust. 3, planu
finansowego Funduszu, minister właściwy do spraw zdrowia w porozumieniu z
ministrem właściwym do spraw finansów publicznych ustala, w drodze zarządzenia,
plan finansowy Funduszu do dnia 14 sierpnia
roku poprzedzającego rok, którego dotyczy ten plan.”;
63) art. 124
otrzymuje brzmienie:
„Art. 124. 1. Zmiany planu finansowego Funduszu można dokonać w
przypadku zaistnienia sytuacji, których nie można było przewidzieć w chwili
zatwierdzenia albo ustalenia planu.
2. Zmiany
planu finansowego Funduszu zatwierdzonego w trybie, o którym mowa w art. 121
ust. 4, może dokonać Prezes Funduszu. Przepisy art. 121 ust. 1-4 stosuje się
odpowiednio.
3. Zmiany
planu finansowego Funduszu ustalonego zgodnie z art. 121 ust. 5 albo art. 123
ust. 3 może dokonać minister właściwy do spraw zdrowia w porozumieniu z
ministrem właściwym do spraw finansów publicznych na uzasadniony wniosek
Prezesa Funduszu. Do wniosku o zmianę planu dołącza się opinię Rady Funduszu,
opinie komisji właściwej do spraw finansów publicznych oraz komisji właściwej
do spraw zdrowia Sejmu Rzeczypospolitej Polskiej.
4. Prezes
Funduszu, po poinformowaniu ministra właściwego do spraw zdrowia i ministra
właściwego do spraw finansów publicznych, może dokonać przesunięcia kosztów w
planie finansowym centrali Funduszu oraz przesunięcia kosztów w ramach kosztów
administracyjnych w planie finansowym Funduszu, a także dokonać zmiany planu
finansowego w zakresie środków przekazywanych Narodowemu Funduszowi Zdrowia z
budżetu państwa na podstawie przepisów ustawy z dnia 8 września 2006 r. o
Państwowym Ratownictwie Medycznym.
5. Dyrektor
oddziału wojewódzkiego Funduszu, po poinformowaniu Prezesa Funduszu, może
dokonać przesunięcia kosztów w ramach kosztów przeznaczonych na świadczenia
opieki zdrowotnej oraz uruchomić rezerwę, o której mowa w art. 118 ust. 2 pkt 2
lit. b, w planie finansowym oddziału wojewódzkiego Funduszu.
6. Prezes
Funduszu podejmuje decyzję o uruchomieniu rezerwy ogólnej po uzyskaniu
pozytywnych opinii ministra właściwego do spraw zdrowia oraz ministra właściwego
do spraw finansów publicznych.
7. Prezes
Funduszu podejmuje decyzje o uruchomieniu rezerw, o których mowa w art. 118
ust. 2 pkt 1 lit. b i c, po poinformowaniu ministra właściwego do spraw
zdrowia i ministra właściwego do spraw finansów publicznych. 
8. Zmian planu
finansowego Funduszu, o których mowa w ust. 1-3, dokonuje się zgodnie z
zasadami określonymi w art. 118.
9. Do zmian
planu finansowego, o których mowa w ust. 4-7, oraz do zmiany planu finansowego
wynikającej z art. 129 ust. 3 i 4 nie stosuje się przepisów art. 118
ust. 3 oraz art. 121.
10. W
przypadku gdy w danym roku obrotowym wysokość kosztów, o których mowa w art.
117 ust. 1 pkt 1a, jest wyższa od wysokości rezerwy, o której mowa w art. 118
ust. 2 pkt 1 lit. c, różnica jest pokrywana z rezerwy ogólnej Funduszu.
11. W
przypadku gdy w danym roku obrotowym wysokość kosztów, o których mowa w art.
117 ust. 1 pkt 1a, jest niższa od wysokości rezerwy, o której mowa w art. 118
ust. 2 pkt 1 lit. c, różnicę przeznacza się na powiększenie wysokości tej
rezerwy w następnym roku obrotowym.”;
64) art. 125
otrzymuje brzmienie:
„Art. 125.
Przychody Funduszu:
1) nieujęte w
planie finansowym ustalonym zgodnie z art. 121 ust. 3, ust. 5 albo z art. 123
ust. 3:
a)
z tytułu nadwyżki przychodów nad kosztami korygującymi koszty świadczeń opieki zdrowotnej z lat
ubiegłych,
b) z tytułu
nadwyżki przychodów nad kosztami z działalności finansowej,
2) pochodzące
z dotacji przeznaczonych na finansowanie świadczeń opieki zdrowotnej
      – w
części dotyczącej oddziału wojewódzkiego Funduszu przeznacza się na pokrycie
kosztów świadczeń opieki zdrowotnej w tym oddziale wojewódzkim Funduszu.”;
65) art. 126
otrzymuje brzmienie:
„Art. 126. 1.
Dyrektor oddziału wojewódzkiego Funduszu sporządza roczne sprawozdanie z wykonania
planu finansowego oddziału wojewódzkiego Funduszu.
2.
Sprawozdanie, o którym mowa w ust. 1, podlega zatwierdzeniu przez radę oddziału
wojewódzkiego Funduszu po przeprowadzeniu badania sprawozdania, o którym mowa w
art. 128 ust. 4, przez biegłego rewidenta.”;
66) art. 129
otrzymuje brzmienie:
„Art. 129.
1. Zatwierdzony zysk netto za dany rok obrotowy przeznacza się na:
1) pokrycie
strat z lat ubiegłych;
2) fundusz
zapasowy.
2. O pokryciu
straty netto albo przeznaczeniu zysku netto decyduje Rada Funduszu, w drodze
uchwały, z uwzględnieniem pierwszeństwa pokrycia strat z lat ubiegłych. Uchwała
Rady Funduszu może być podjęta po uzyskaniu pozytywnej opinii ministra
właściwego do spraw finansów publicznych oraz ministra właściwego do spraw
zdrowia odnośnie sposobu podziału zysku netto lub pokrycia straty netto.
3. W przypadku
przyjęcia przez Radę Funduszu uchwały przewidującej przeznaczenie zysku netto
za dany rok obrotowy na fundusz zapasowy Prezes Funduszu może dokonać zmiany
planu finansowego na rok, w którym dokonuje się podziału zysku, przewidującej
zwiększenie planowanych kosztów świadczeń opieki zdrowotnej o kwotę nie większą
niż wysokość funduszu zapasowego. W tym przypadku przepisu art. 118 ust. 1
nie stosuje się.
4. W przypadku
zmiany planu finansowego Funduszu, o której mowa w ust. 3, przy ustalaniu wysokości
środków przekazywanych poszczególnym oddziałom wojewódzkim Funduszu na
finansowanie świadczeń opieki zdrowotnej uwzględnia się wyniki finansowe
oddziałów wojewódzkich Funduszu za dany rok obrotowy. 
5. W
przypadku, o którym mowa w ust. 3, oraz w przypadku przeznaczenia rezerwy, o
której mowa w art. 118 ust. 2 pkt 1 lit. c, zgodnie z art. 124 ust. 11,
przepisu art. 118 ust. 1 nie stosuje się.
6. Przy
stosowaniu art. 118 ust. 4 do planu finansowego na rok następny nie uwzględnia
się środków przekazanych oddziałom wojewódzkim Funduszu zgodnie z ust. 3 i 4
oraz środków przekazanych oddziałom wojewódzkim Funduszu przy uruchomieniu
rezerwy, o której mowa w art. 118 ust. 2 pkt 1 lit. c.”; 
67) w art. 130:
a) ust. 1
otrzymuje brzmienie: 
„1. Prezes
Funduszu, na podstawie sprawozdań, o których mowa w art. 126, sporządza roczne
sprawozdanie z wykonania planu finansowego Funduszu, nie później niż w ciągu 6
miesięcy od zakończenia roku, którego dotyczy sprawozdanie.”,
b) dodaje się ust.
4 w brzmieniu:
„4. Niewydanie
opinii, o których mowa w ust. 3, w terminie 14 dni od dnia otrzymania
projektu sprawozdania jest równoznaczne z wydaniem opinii pozytywnych.”; 
68) w art. 135
ust. 2 otrzymuje brzmienie:
„2. Fundusz
realizuje zasadę jawności umów przez zamieszczenie na swojej stronie
internetowej informacji o każdej zawartej umowie, z uwzględnieniem maksymalnej
kwoty zobowiązania Funduszu wobec świadczeniodawcy wynikającej z zawartej
umowy, rodzaju, liczby i ceny zakupionych świadczeń albo rodzaju zakupionych
świadczeń, liczby jednostek rozliczeniowych (miara przyjęta do określenia
wartości świadczenia opieki zdrowotnej w określonym zakresie lub rodzaju, w
szczególności: punkt, porada, osobodzień) wyrażających wartość świadczenia oraz
cenę jednostki rozliczeniowej, a także maksymalnej kwoty zobowiązania Funduszu
wobec świadczeniodawcy wynikającej ze wszystkich zawartych umów.”;
69) w art. 136:
a) pkt 3 otrzymuje
brzmienie:
„3) wykaz
podwykonawców oraz wymagania dla nich inne niż techniczne i sanitarne, określone
w odrębnych przepisach;”,
b) pkt 7 otrzymuje
brzmienie:
„7) postanowienie
o rozwiązaniu umowy, które może nastąpić za uprzednim nie krótszym niż 3
miesiące okresem wypowiedzenia, chyba że strony postanowią inaczej;”;
70) po art. 136a
dodaje się art. 136b w brzmieniu:
„Art. 136b. 1.
Świadczeniodawca udzielający świadczeń opieki zdrowotnej podlega obowiązkowi
ubezpieczenia odpowiedzialności cywilnej za szkody wyrządzone przy udzielaniu
świadczeń opieki zdrowotnej wykonywanych na podstawie umowy o udzielanie
świadczeń opieki zdrowotnej.
2. Minister
właściwy do spraw instytucji finansowych w porozumieniu z ministrem właściwym
do spraw zdrowia, po zasięgnięciu opinii samorządów zawodów medycznych oraz
Polskiej Izby Ubezpieczeń, określi, w drodze rozporządzenia, szczegółowy zakres
ubezpieczenia obowiązkowego, o którym mowa w ust. 1, termin powstania obowiązku
ubezpieczenia oraz minimalną sumę gwarancyjną, biorąc w szczególności pod uwagę
specyfikę wykonywanego zawodu oraz zakres wykonywanych zadań.”; 
71) w art. 137:
a) ust. 1
otrzymuje brzmienie: 
„1. Prezes
Funduszu, uwzględniając przepisy niniejszego działu oraz przepisy odrębne, przygotowuje
projekt ogólnych warunków umów o udzielanie świadczeń opieki zdrowotnej zawierający
w szczególności rodzaje świadczeń opieki zdrowotnej, sposób wyceny, sposób
finansowania oraz warunki ich udzielania.”,
b) po ust. 1
dodaje się ust. 1a w brzmieniu:
„1a. Projekt, o
którym mowa w ust. 1, nie dotyczy ustalania standardów postępowania i procedur
medycznych, które są określane przez ministra właściwego do spraw zdrowia na podstawie
odrębnych przepisów.”,
c) ust. 2
otrzymuje brzmienie:
„2. Prezes
Funduszu nie później niż do dnia 15 kwietnia przesyła projekt, o którym mowa w ust. 1, Naczelnej Radzie Lekarskiej,
Naczelnej Radzie Pielęgniarek i Położnych i reprezentatywnym organizacjom
świadczeniodawców.”,
d) ust. 6
otrzymuje brzmienie: 
„6. Projekt, o
którym mowa w ust. 1, podlega uzgodnieniu z podmiotami, o których mowa w ust.
2, w trybie negocjacji nie później niż do dnia 31 maja. Projekt uważa się za
uzgodniony, jeżeli przedstawiciele wszystkich stron biorących udział w
negocjacjach złożą pod nim własnoręczne podpisy.”,
e) ust. 10
otrzymuje brzmienie:
„10. W przypadku
nieuzgodnienia projektu, o którym mowa w ust. 1, w terminie, o którym mowa w ust.
6, minister właściwy do spraw zdrowia określi, w drodze rozporządzenia, ogólne
warunki umów o udzielanie świadczeń opieki zdrowotnej, kierując się dobrem
świadczeniobiorców oraz koniecznością zapewnienia właściwej realizacji umów, a
także biorąc pod uwagę treść ustalonych warunków projektu przekazanych przez
Prezesa Funduszu ministrowi właściwemu do spraw zdrowia.”,
f) ust. 12
otrzymuje brzmienie:
„12. W przypadku,
o którym mowa w ust. 9, zmiana ogólnych warunków umów o udzielanie świadczeń
opieki zdrowotnej dokonywana jest w trybie określonym w ust. 1-9, nie częściej
niż raz na 2 lata, z wyjątkiem zaistnienia istotnej zmiany uwarunkowań
społeczno-gospodarczych udzielania świadczeń opieki zdrowotnej lub
stwierdzonych nieprawidłowości w realizacji tych umów wynikających z przepisów
wydanych na podstawie ust. 9.”;
72) w art. 146
dotychczasową treść oznacza się jako ust. 1 i dodaje ust. 2 i 3 w brzmieniu:
„2. Prezes
Funduszu przed określeniem przedmiotu postępowania w sprawie zawarcia umowy o
udzielanie świadczeń opieki zdrowotnej, kryteriów oceny ofert i warunków
wymaganych od świadczeniodawców zasięga opinii właściwych konsultantów krajowych.
3. Opinia, o
której mowa w ust. 2, jest przekazywana przez konsultanta krajowego Prezesowi
Funduszu w wyznaczonym przez niego terminie, nie krótszym jednak niż 14 dni. Nieprzedłożenie
opinii w tym terminie jest równoznaczne z wydaniem opinii pozytywnej.”;
73) w art. 149
ust. 1 otrzymuje brzmienie: 
„1. Odrzuca
się ofertę:
1) złożoną przez
świadczeniodawcę po terminie;
2) zawierającą
nieprawdziwe informacje;
3) jeżeli
świadczeniodawca nie określił przedmiotu oferty lub nie podał proponowanej
liczby lub ceny świadczeń opieki zdrowotnej;
4) jeżeli zawiera
rażąco niską cenę w stosunku do przedmiotu zamówienia;
5) jeżeli jest
nieważna na podstawie odrębnych przepisów;
6) jeżeli
świadczeniodawca złożył ofertę alternatywną;
7) jeżeli oferent
lub oferta nie spełniają wymaganych warunków określonych w przepisach prawa
oraz warunków określonych przez Prezesa Funduszu na podstawie art. 146 ust. 1
pkt 3;
8) złożoną przez
świadczeniodawcę, z którym została rozwiązana przez oddział wojewódzki Funduszu
prowadzący postępowanie umowa o udzielanie świadczeń opieki zdrowotnej w
określonym rodzaju lub zakresie w trybie natychmiastowym z przyczyn leżących po
stronie świadczeniodawcy.”; 
74) w art. 150
ust. 1 otrzymuje brzmienie:
„1. Dyrektor
oddziału wojewódzkiego Funduszu unieważnia postępowanie w sprawie zawarcia umowy
o udzielanie świadczeń opieki zdrowotnej, gdy:
1) nie wpłynęła
żadna oferta;
2) wpłynęła jedna
oferta niepodlegająca odrzuceniu, z zastrzeżeniem ust. 2;
3) odrzucono
wszystkie oferty;
4) kwota
najkorzystniejszej oferty przewyższa kwotę, którą Fundusz przeznaczył na finansowanie
świadczeń opieki zdrowotnej w danym postępowaniu;
5) nastąpiła
istotna zmiana okoliczności powodująca, że prowadzenie  postępowania lub zawarcie
umowy nie leży w interesie ubezpieczonych, czego nie można było wcześniej
przewidzieć.”;
75) w art. 153
ust. 3 otrzymuje brzmienie:
„3. Komisja
rozpatruje i rozstrzyga protest w ciągu 7 dni od dnia jego otrzymania i udziela
pisemnej odpowiedzi składającemu protest. Nieuwzględnienie protestu wymaga
uzasadnienia.”;
76)  art. 154
otrzymuje brzmienie:
„Art. 154.
1. Świadczeniodawca biorący udział w postępowaniu może wnieść do dyrektora
oddziału wojewódzkiego Funduszu, w terminie 7 dni od dnia ogłoszenia
o rozstrzygnięciu postępowania, odwołanie dotyczące rozstrzygnięcia
postępowania. Odwołanie wniesione po terminie nie podlega rozpatrzeniu.
2. Odwołanie
rozpatrywane jest w terminie 7 dni od dnia jego otrzymania. Wniesienie
odwołania wstrzymuje zawarcie umowy o udzielanie świadczeń opieki zdrowotnej do
czasu jego rozpatrzenia. 
3. Po
rozpatrzeniu odwołania dyrektor oddziału wojewódzkiego Funduszu wydaje decyzję
administracyjną uwzględniającą lub oddalającą odwołanie. Decyzja jest zamieszczana
w terminie 2 dni od dnia jej wydania, na tablicy ogłoszeń oraz na stronie
internetowej właściwego oddziału wojewódzkiego Funduszu.
4. Od decyzji
dyrektora oddziału wojewódzkiego Funduszu przysługuje odwołanie do Prezesa
Funduszu. Odwołanie wnosi się za pośrednictwem dyrektora właściwego oddziału
wojewódzkiego Funduszu.
5.
Świadczeniodawca wnosi odwołanie, o którym mowa w ust. 4, w terminie 7 dni od
dnia otrzymania decyzji dyrektora oddziału wojewódzkiego Funduszu.
6. Prezes
Funduszu rozpatruje odwołanie, o którym mowa w ust. 4, w terminie 30 dni od
dnia jego otrzymania i wydaje decyzję administracyjną w sprawie. Decyzja Prezesa
Funduszu podlega natychmiastowemu wykonaniu.
7. W przypadku
uwzględnienia odwołania, o którym mowa w ust. 4,  przeprowadza się ponownie
postępowanie w sprawie zawarcia umowy o udzielanie świadczeń opieki zdrowotnej.
Do ponownie przeprowadzanego postępowania stosuje się odpowiednio art. 144
pkt 1 oraz art. 145.
8. Od decyzji,
o której mowa w ust. 6, świadczeniodawcy przysługuje skarga do sądu
administracyjnego.”;
77) w art. 158
ust. 2 otrzymuje brzmienie:
„2.     W
przypadku konieczności wprowadzenia zmian, o których mowa w ust. 1, umowa w
nowym brzmieniu obowiązuje do czasu zapewnienia świadczeń na podstawie nowego
postępowania w sprawie zawarcia umowy.”;
78) w art. 161:
a) ust. 2
otrzymuje brzmienie:
„2. Zażalenie, o
którym mowa w ust. 1, składa się wraz z uzasadnieniem za pośrednictwem
właściwego miejscowo oddziału wojewódzkiego Funduszu w terminie 14 dni od dnia
dokonania czynności przez dyrektora oddziału wojewódzkiego Funduszu.”,
b) po ust. 2
dodaje się ust. 2a w brzmieniu:
„2a. Prezes
Funduszu, uwzględniając zażalenie w części lub w całości, nakłada na dyrektora
oddziału wojewódzkiego Funduszu obowiązek usunięcia stwierdzonych
nieprawidłowości, w szczególności poprzez uchylenie czynności, której dotyczy
zażalenie, i zawiadamia świadczeniodawcę w terminie 7 dni o uwzględnieniu
zażalenia.”,
c) ust. 3
otrzymuje brzmienie:
„3. W przypadku
nieuwzględnienia zażalenia przez Prezesa Funduszu w części lub całości,
świadczeniodawcy przysługuje wniosek o ponowne rozpatrzenie.”,
d) po ust. 3
dodaje się ust. 3a-3c w brzmieniu:
„3a. Wniosek, o
którym mowa w ust. 3, świadczeniodawca może złożyć do Prezesa Funduszu w
terminie 14 dni od dnia otrzymania stanowiska Prezesa na złożon przez
świadczeniodawcę zażalenie.
3b. Wniosek o
ponowne rozpatrzenie rozpatrywany jest przez Prezesa Funduszu w terminie 14 dni
od dnia jego otrzymania.
3c. Zażalenie na
ponowne rozpatrzenie wniosku nie przysługuje.”;
79) w art. 165:
a) w ust. 1 dodaje
się pkt 5 w brzmieniu:
„5) żądania
udostępnienia przez podmiot, o którym mowa w art. 163 ust. 1 pkt 4,
wszelkich informacji, dokumentów i wyjaśnień dotyczących refundacji leków.”, 
b) ust. 3
otrzymuje brzmienie:
„3. W razie
stwierdzenia, na podstawie uzyskanych informacji, wyjaśnień i dokumentów, o których
mowa w ust. 1, przypadków naruszeń prawa, statutu Funduszu lub interesu świadczeniobiorców
minister właściwy do spraw zdrowia powiadamia odpowiednio Fundusz,
świadczeniodawcę, podmiot, o którym mowa w art. 163 ust. 1 pkt 3, lub aptekę o
stwierdzonych nieprawidłowościach oraz wydaje zalecenia mające na celu
usunięcie stwierdzonych nieprawidłowości i dostosowanie działalności
powiadamianego podmiotu do przepisów prawa, wyznaczając termin do usunięcia
stwierdzonych nieprawidłowości i dostosowania działalności do przepisów
prawa.”,
c) ust. 5
otrzymuje brzmienie: 
„5. W terminie 3
dni od dnia upływu terminu wyznaczonego do usunięcia nieprawidłowości Fundusz,
świadczeniodawca, podmiot, o którym mowa w art. 163 ust. 1 pkt 3, lub apteka
informuje pisemnie ministra właściwego do spraw zdrowia o sposobie usunięcia
nieprawidłowości.”;
80) art. 167
otrzymuje brzmienie:
„Art. 167.
1. W przypadku naruszenia prawa, statutu Funduszu lub interesów
świadczeniobiorców, a także w przypadku odmowy udzielenia wyjaśnień i
informacji, o których mowa w art. 128 ust. 5 i w art. 165 ust. 1 pkt 1-4,
minister właściwy do spraw zdrowia może nałożyć na Prezesa Funduszu lub
zastępcę Prezesa Funduszu albo dyrektora oddziału wojewódzkiego Funduszu,
odpowiedzialnego za te naruszenia lub nieudzielanie wyjaśnień i informacji,
karę pieniężną w wysokości do trzykrotnego miesięcznego wynagrodzenia tej osoby,
wyliczonego na podstawie wynagrodzenia za ostatnie 3 miesiące poprzedzające
miesiąc, w którym nałożono karę, niezależnie od innych środków nadzoru
przewidzianych przepisami prawa.
2. W przypadku
naruszenia prawa lub interesów świadczeniobiorców, a także w przypadku odmowy
udzielenia wyjaśnień i informacji, o których mowa w art. 165 ust. 1 pkt 5,
minister właściwy do spraw zdrowia może nałożyć na aptekę karę pieniężną w
wysokości do trzykrotnego przeciętnego wynagrodzenia.”;
81) w art. 170
dotychczasowe brzmienie oznacza się jako ust. 1 i dodaje się ust. 2 w
brzmieniu:
„2. W razie
nieusunięcia przez aptekę w wyznaczonym terminie stwierdzonych nieprawidłowości
minister właściwy do spraw zdrowia może nałożyć na aptekę karę pieniężną w
wysokości do trzykrotnego przeciętnego wynagrodzenia.”;
82) art. 171
otrzymuje brzmienie:
„Art. 171. 1. W
przypadku stwierdzenia na podstawie uzyskanych informacji, wyjaśnień lub dokumentów,
o których mowa w art. 165 ust. 1 pkt 1-4, rażącego naruszenia prawa lub
rażącego naruszenia interesu świadczeniobiorców przez świadczeniodawcę lub
podmiot, o którym mowa w art. 163 ust. 1 pkt 3, minister właściwy do spraw zdrowia
może nałożyć na te podmioty karę pieniężną w wysokości do miesięcznej wartości
umowy łączącej te podmioty z Funduszem, której dotyczą nieprawidłowości.
2. W przypadku
stwierdzenia na podstawie uzyskanych informacji, wyjaśnień lub dokumentów, o
których mowa w art. 165 ust. 1 pkt 5, rażącego naruszenia prawa lub rażącego
naruszenia interesu świadczeniobiorców przez aptekę minister właściwy do spraw
zdrowia może nałożyć na aptekę karę pieniężną w wysokości do sześciokrotnego
przeciętnego wynagrodzenia.”;
83) art. 172
otrzymuje brzmienie:
„Art. 172.
W przypadkach określonych w art. 170 ust. 1 i art. 171 minister właściwy do
spraw zdrowia może wystąpić do dyrektora oddziału wojewódzkiego Funduszu o
rozwiązanie umowy ze świadczeniodawcą albo podmiotem, o którym mowa w art. 163
ust. 1 pkt 3.”;
84) w art. 173:
a) w ust. 1 w pkt
3 kropkę zastępuje się średnikiem i dodaje pkt 4 w brzmieniu:
„4) aptek, w
zakresie refundacji leków.”,
b) ust. 3
otrzymuje brzmienie:
„3. Minister
właściwy do spraw zdrowia w upoważnieniu do przeprowadzenia kontroli określa
przedmiot i zakres kontroli oraz wskazuje osobę upoważnioną do przeprowadzenia
kontroli, zwaną dalej „kontrolerem.”,
c) po ust. 4
dodaje się ust. 4a w brzmieniu:
„4a. Kontrolerzy,
w zakresie ustalonym w upoważnieniu ministra właściwego do spraw zdrowia, mają
prawo do:
1) wstępu do
wszystkich pomieszczeń kontrolowanego podmiotu;
2) swobodnego
dostępu do:
a) oddzielnego
pomieszczenia biurowego, przeznaczonego wyłącznie na potrzeby wykonywania zadań
przez kontrolera,
b) środków
łączności;
3) wglądu do
wszelkich dokumentów kontrolowanego podmiotu oraz żądania sporządzenia kopii,
odpisów i wyciągów z tych dokumentów;
4) wglądu do
danych zawartych w systemie informatycznym kontrolowanego podmiotu oraz żądania
sporządzenia kopii lub wyciągów z tych danych, w tym w formie elektronicznej;
5) żądania
wyjaśnień ustnych lub pisemnych od osób pozostających w stosunku pracy,
zlecenia lub innym stosunku prawnym o podobnym charakterze z kontrolowanym
podmiotem, w tym w formie elektronicznej;
6) żądania
przekazania niezbędnych danych lub sporządzenia zestawień danych, w tym w
formie elektronicznej;
7) zabezpieczenia
dokumentów i innych dowodów.”,
d) uchyla się ust.
10;
85) po art. 179
dodaje się art. 179a w brzmieniu:
„Art. 179a.
Przepisy art. 173-179 stosuje się do kontroli przeprowadzanych przez ministra
właściwego do spraw finansów publicznych.”; 
86) w art. 181
ust. 2 otrzymuje brzmienie:
„2. W sprawach, o
których mowa w art. 163 ust. 2, art. 164, art. 165 ust. 3, art. 167, art.
170 i 171, minister właściwy do spraw zdrowia wydaje decyzje administracyjne.”;
87) art. 187
otrzymuje brzmienie: 
„Art. 187. 1.
Prezes Funduszu przedstawia corocznie ministrowi właściwemu do spraw zdrowia
oraz ministrowi właściwemu do spraw finansów publicznych, nie później niż do
dnia 30 czerwca roku następnego, przyjęte przez Radę Funduszu roczne
sprawozdanie z działalności Funduszu.
2. Minister
właściwy do spraw zdrowia przedstawia Sejmowi Rzeczypospolitej Polskiej, nie
później niż do dnia 31 sierpnia roku następnego, roczne sprawozdanie z
działalności Funduszu, o którym mowa w ust. 1, po zaopiniowaniu tego sprawozdania
przez ministra właściwego do spraw finansów publicznych, wraz ze swoim stanowiskiem
w sprawie tego sprawozdania.”; 
88) w art. 188:
a) w ust. 1
wprowadzenie do wyliczenia otrzymuje brzmienie:
          „Fundusz
jest uprawniony do przetwarzania danych osobowych ubezpieczonych w celu:”,
b) po ust. 1
dodaje się ust. 1a i 1b w brzmieniu: 
„1a. Fundusz jest
uprawniony do przetwarzania danych osobowych osób, o których mowa w art. 2 ust.
1 pkt 2, w celu:
1) rozliczania
ze świadczeniodawcami; 
2) rozliczania
dotacji, o której mowa w art. 116 ust. 1 pkt 5; 
3) kontroli
przestrzegania zasad legalności, gospodarności, rzetelności i celowości finansowania
udzielanych świadczeń opieki zdrowotnej;
4) kontroli
rodzaju, zakresu i przyczyny udzielanych świadczeń opieki zdrowotnej.
 1b. Fundusz jest
uprawniony do przetwarzania danych osobowych osób, o których mowa w art. 2 ust.
1 pkt 3, w celu rozliczania kosztów refundacji leków.”,
c) w ust. 2
wprowadzenie do wyliczenia otrzymuje brzmienie: 
      „Fundusz
jest uprawniony do przetwarzania danych osobowych osób uprawnionych do
świadczeń opieki zdrowotnej na podstawie przepisów o koordynacji oraz umów
międzynarodowych w celu:”,
d) po ust. 2
dodaje się ust. 2a w brzmieniu:
„2a. Fundusz jest
uprawniony do uzyskiwania i przetwarzania danych osobowych związanych z
realizacją zadań określonych w art. 97 ust. 3 pkt 2 i 3a.”,
e) w ust. 3:
– wprowadzenie do
wyliczenia otrzymuje brzmienie:
      „Minister
właściwy do spraw zdrowia jest uprawniony do przetwarzania danych osobowych:”,
– dodaje się pkt 3
w brzmieniu:
„3) osób, o
których mowa w art. 2 ust. 1 pkt 2 i 3, w celu, o którym mowa w ust. 1 pkt 4-8.”,
f) w ust. 4:
– uchyla się pkt
6,
– pkt 15 i 16
otrzymują brzmienie:
„15) rodzaj
uprawnień oraz numer i termin ważności dokumentu potwierdzającego uprawnienia
osób, o których mowa w art. 43 ust. 1, art. 44 ust. 1, art. 45 ust. 1 i
art. 46 ust. 1, a także osób posiadających na podstawie odrębnych przepisów
szersze uprawnienia do świadczeń opieki zdrowotnej niż wynikające z ustawy;
16) dotyczące
udzielonych świadczeń opieki zdrowotnej świadczeniobiorcom, o których mowa w
art. 2 ust. 1 pkt 3;”,
– w pkt 21 kropkę
zastępuje się średnikiem i dodaje pkt 22-27 w brzmieniu:
„22) data
zgłoszenia do ubezpieczenia zdrowotnego;
23) data
wyrejestrowania z ubezpieczenia zdrowotnego;
24) okres, za
który opłacono składkę na ubezpieczenie zdrowotne;
25) dane o
płatniku składki na ubezpieczenie zdrowotne;
26) typ
dokumentu uprawniającego do świadczeń opieki zdrowotnej;
27) data
zgonu.”;
89) po art. 188
dodaje się art. 188a w brzmieniu:
„Art. 188a. W
celu realizacji zadań określonych w ustawie Fundusz jest uprawniony do przetwarzania
następujących danych osobowych osób udzielających świadczeń na podstawie umów o
udzielanie świadczeń opieki zdrowotnej oraz ubiegających się o zawarcie takich
umów:
1) nazwisko i
imię (imiona);
2) nazwisko
rodowe;
3) numer
PESEL, a w przypadku jego braku - numer dokumentu potwierdzającego tożsamość;
4) numer prawa
wykonywania zawodu - w przypadku osób, którym nadano ten numer;
5) dotyczących
kompetencji zawodowych istotnych z punktu widzenia udzielania świadczeń opieki
zdrowotnej na podstawie umowy z Funduszem.”;
90) w art. 190:
a) ust. 1
otrzymuje brzmienie:
„1. Minister
właściwy do spraw zdrowia, po zasięgnięciu opinii Prezesa Głównego Urzędu Statystycznego,
Prezesa Funduszu, Naczelnej Rady Lekarskiej i Naczelnej Rady Pielęgniarek i
Położnych, określi, w drodze rozporządzenia, zakres niezbędnych informacji gromadzonych
przez świadczeniodawców, w tym sposób obliczania średniego czasu oczekiwania na
udzielenie świadczenia opieki zdrowotnej, szczegółowy sposób rejestrowania tych
informacji oraz ich przekazywania ministrowi właściwemu do spraw zdrowia,
Funduszowi lub innemu podmiotowi zobowiązanemu do finansowania świadczeń ze
środków publicznych, w tym także rodzaje wykorzystywanych nośników informacji
oraz wzory dokumentów, biorąc pod uwagę zakres zadań wykonywanych przez te
podmioty oraz uwzględniając potrzebę ochrony danych osobowych.”,
b) uchyla się ust.
4; 
91) po art. 192
dodaje się art. 192a w brzmieniu:
„Art. 192a. W
celu potwierdzenia udzielenia świadczeń opieki zdrowotnej, Fundusz może zwrócić
się do świadczeniobiorcy o informację w zakresie udzielonych mu świadczeń opieki
zdrowotnej.”;
92) w dziale IX
dodaje się art. 192b i 192c w brzmieniu:
„Art. 192b. 1.
Kto, prowadząc obrót lekami lub wyrobami medycznymi albo świadcząc usługi farmaceutyczne,
albo posiadając upoważnienie do wystawiania recept na leki podlegające
refundacji ze środków publicznych lub mając, z racji zajmowanego stanowiska lub
pełnionej funkcji, istotny wpływ na podejmowanie decyzji związanych z zaopatrzeniem
świadczeniodawcy w leki lub wyroby medyczne, żąda lub przyjmuje nieuzasadnioną
korzyść majątkową dla siebie lub osoby trzeciej, albo jej obietnicę w zamian za
wykonanie lub powstrzymanie się od wykonania obowiązku służbowego, które
prowadzi do nieuzasadnionego wzrostu poziomu sprzedaży leków lub wyrobów
medycznych podlegających refundacji ze środków publicznych, 
      podlega
karze pozbawienia wolności od 3 miesięcy do lat 5.
2. Tej samej
karze podlega, kto w przypadkach określonych w ust. 1 oferuje, udziela lub
obiecuje udzielić korzyści majątkowej.
3. W przypadku
mniejszej wagi sprawca czynu określonego w ust. 1 lub 2 
      podlega
grzywnie, karze ograniczenia wolności albo pozbawienia wolności do lat 2.
4. Nie podlega
karze sprawca przestępstwa określonego w ust. 2 albo 3 w związku z ust. 2,
jeżeli korzyść majątkowa albo jej obietnica zostały przyjęte, a sprawca zawiadomił
o tym fakcie organ powołany do ścigania przestępstw i ujawnił wszystkie istotne
okoliczności przestępstwa, zanim organ ten o nim się dowiedział.
Art. 192c. 1.
Kto zajmując się wytwarzaniem lub obrotem lekami lub wyrobami medycznymi podlegającymi
refundacji ze środków publicznych różnicuje ceny tych leków i wyrobów medycznych
w umowach z hurtowniami farmaceutycznymi, w tym także stosuje uciążliwe lub niejednolite
warunki tych umów lub uzależnia zawarcie umowy od przyjęcia lub spełnienia
przez hurtownię farmaceutyczną innego świadczenia, niemającego rzeczowego ani
zwyczajowego związku z przedmiotem umowy,
      podlega
karze pozbawienia wolności od 3 miesięcy do lat 5.
2. Tej samej
karze podlega, kto w wypadkach określonych w ust. 1 oferuje, udziela lub
obiecuje udzielić korzyści majątkowej.
3. W przypadku
mniejszej wagi sprawca czynu określonego w ust. 1 lub 2
      podlega
grzywnie, karze ograniczenia wolności albo pozbawienia wolności do lat 2.
4. Nie podlega
karze sprawca przestępstwa określonego w ust. 2 albo 3 w związku z ust. 2,
jeżeli korzyść majątkowa albo jej obietnica zostały przyjęte, a sprawca zawiadomił
o tym fakcie organ powołany do ścigania przestępstw i ujawnił wszystkie istotne
okoliczności przestępstwa, zanim organ ten o nim się dowiedział.”;
93) w załączniku w
ust. 2:
a) w pkt 1 lit. a
otrzymuje brzmienie:
„a) leczenie
padaczki za pomocą implantacji stymulatora nerwu błędnego, z wyjątkiem przypadków,
gdy jest to jedyna możliwa do zastosowania metoda terapeutyczna,",
b) w pkt 9 dodaje
się lit. o-t w brzmieniu:
„o) raka jelita
grubego w celu przedoperacyjnej oceny zaawansowania i wczesnego rozpoznania
nawrotu,
p) raka przełyku
celem oceny zaawansowania przed leczeniem i wczesnego wykrycia wznowy,
r) nowotworów
głowy i szyi w celu wczesnego rozpoznania nawrotu,
s) złośliwych
guzów mózgu celem wczesnego rozpoznania nawrotu dla określenia miejsca biopsji,
t) czerniaka w
celu kwalifikacji do operacji guza pojedynczego, jeżeli w skali Clarka grubość
zmiany przekracza 1,5 mm.”.
 
Art. 2.
W ustawie z dnia 24 stycznia 1991 r. o
kombatantach oraz niektórych osobach będących ofiarami represji wojennych i
okresu powojennego (Dz. U. z 2002 r. Nr 42, poz. 371, z późn. zm.[10]))
art. 18 otrzymuje brzmienie:
„Art. 18.
Kombatanci i inne osoby uprawnione korzystają z pierwszeństwa do środowiskowej
opieki socjalnej w miejscu zamieszkania, w uzyskaniu miejsc w domach pomocy
społecznej, w szczególności w domach przeznaczonych dla kombatantów.”.
 
Art. 3.
W ustawie z dnia 30 sierpnia 1991 r. o
zakładach opieki zdrowotnej (Dz. U. Nr 91, poz. 408, z późn. zm.[11]))
wprowadza się następujące zmiany:
1) w art. 54: 
a) ust. 2
otrzymuje brzmienie:
„2. Zadania, o
których mowa w ust. 1 pkt 1, 2 i 5, mogą być finansowane ze środków publicznych
pozostających w dyspozycji ministra właściwego do spraw zdrowia, podmiotu,
który utworzył zakład, oraz jednostki samorządu terytorialnego lub innych
podmiotów uprawnionych na podstawie odrębnych przepisów.”,
b) po ust. 2a
dodaje się ust. 2b w brzmieniu:
„2b. Umowy, o których mowa w ust. 1 pkt 1, mogą być
również zawierane przez zakład ubezpieczeń działający na podstawie ustawy z
dnia 22 maja 2003 r. o działalności ubezpieczeniowej (Dz. U. Nr 124, poz. 1151,
z późn. zm.[12])).”;
2) w art. 67
dodaje się ust. 6-10 w brzmieniu:
„6. W razie
poinformowania przez ministra właściwego do spraw zdrowia o wystąpieniu
okoliczności zagrażających zapewnieniu dostępu do określonych świadczeń opieki
zdrowotnej finansowanych ze środków publicznych podmiot sprawujący nadzór
nakłada na zakład opieki zdrowotnej obowiązek podjęcia w określonym czasie
działań zmierzających do zapewnienia dostępu do tych świadczeń. 
7. Podmiot
sprawujący nadzór informuje ministra właściwego do spraw zdrowia oraz dyrektora
oddziału wojewódzkiego Narodowego Funduszu Zdrowia właściwego ze względu na
siedzibę zakładu opieki zdrowotnej o podjętych działaniach i stanie ich realizacji.

8. Wynagrodzenie
za udzielanie świadczeń, o których mowa w ust. 6, jest ustalane na
poziomie wynagrodzenia wynikającego z umów o udzielanie świadczeń opieki
zdrowotnej w danym rodzaju świadczeń w poprzednim roku.
9. W celu
uzyskania wynagrodzenia, o którym mowa w ust. 8, świadczeniodawca składa
wniosek do oddziału wojewódzkiego Narodowego Funduszu Zdrowia wraz z wykazem
udzielonych świadczeń opieki zdrowotnej.
10. Koszty
świadczeń opieki zdrowotnej, o których mowa w ust. 6, pokrywa oddział
wojewódzki Narodowego Funduszu Zdrowia, do wysokości środków przeznaczonych na
ten cel w planie finansowym.”.
 
Art. 4.
W ustawie z dnia 29 czerwca 1995 r. o
statystyce publicznej (Dz. U. Nr 88, poz. 439, z późn. zm.[13]))
w art. 25 w ust. 1 po pkt 3 dodaje się pkt 3a w brzmieniu:
„3a) coroczne
sporządzanie i publikowanie w Dzienniku Urzędowym Rzeczypospolitej Polskiej „Monitor
Polski” Narodowego Rachunku Zdrowia,”. 
 
Art. 5.
W ustawie z dnia
5 grudnia 1996 r. o zawodach lekarza i lekarza dentysty (Dz.U. z 2005 r. Nr
226, poz. 1943 oraz z 2006 r. Nr 117, poz. 790, Nr 191, poz. 1410 i Nr 220,
poz. 1600) w art. 2 ust. 3 otrzymuje brzmienie:
„3. Za
wykonywanie zawodu lekarza uważa się także prowadzenie przez lekarza prac
badawczych w dziedzinie nauk medycznych lub promocji zdrowia, nauczanie zawodu
lekarza lub zatrudnienie w podmiotach zobowiązanych do finansowania świadczeń
opieki zdrowotnej ze środków publicznych w rozumieniu przepisów ustawy z dnia
27 sierpnia 2004 r. o świadczeniach opieki zdrowotnej finansowanych ze środków
publicznych (Dz.U. Nr 210, poz. 2135, z późn. zm.[14]))
lub urzędach te podmioty obsługujących, w ramach którego wykonuje się czynności
związane z przygotowywaniem, organizowaniem lub nadzorem nad udzielaniem
świadczeń opieki zdrowotnej.
 
Art. 6.
W ustawie z dnia 22 sierpnia 1997 r. o
publicznej służbie krwi (Dz. U. z 1997 r. Nr 106, poz. 681, z późn. zm.[15]))
uchyla się art. 10. 
 
Art. 7.
W ustawie z dnia 5 lipca 2001 r. o cenach
(Dz. U. Nr 97, poz. 1050, z późn. zm.[16]))
wprowadza się następujące zmiany:
1) w art. 5:
a) ust. 4
otrzymuje brzmienie:
„4. Minister
właściwy do spraw zdrowia w porozumieniu z ministrem właściwym do spraw finansów
publicznych, po zasięgnięciu opinii Prezesa Narodowego Funduszu Zdrowia,
określi, w drodze rozporządzenia, wykaz zawierający ceny urzędowe hurtowe i
detaliczne w odniesieniu do produktów leczniczych i wyrobów medycznych
określonych w ust. 1, biorąc pod uwagę stanowiska wyrażone przez Zespół, o którym mowa w art. 7 ust. 1, a także mając na względzie równoważenie interesów konsumentów i przedsiębiorców zajmujących
się wytwarzaniem i obrotem tymi produktami i wyrobami oraz biorąc pod uwagę możliwości
płatnicze Narodowego Funduszu Zdrowia, w oparciu o kryteria ustalone w
art. 7 ust. 3.”,
b) po ust. 4
dodaje się ust. 4a-4c w brzmieniu:
„4a. Minister właściwy do spraw zdrowia w porozumieniu
z ministrem właściwym do spraw finansów publicznych, po zasięgnięciu
opinii Prezesa Narodowego Funduszu Zdrowia, określi, w drodze rozporządzenia,
wykaz cen urzędowych hurtowych w odniesieniu do produktów leczniczych i wyrobów
medycznych określonych w ust. 2, jeżeli nabywane są przez zakłady
lecznictwa zamkniętego na zasadach określonych w art. 42 ust. 1 pkt 1a ustawy z
dnia 6 września 2001 r. – Prawo farmaceutyczne (Dz. U. z 2004 r. Nr 53, poz.
533, z późn. zm.[17]))
lub bezpośrednio z hurtowni farmaceutycznej, mając na względzie równoważenie
interesów konsumentów i przedsiębiorców zajmujących się wytwarzaniem i obrotem
tymi produktami i wyrobami oraz biorąc pod uwagę możliwości płatnicze Narodowego
Funduszu Zdrowia, w oparciu o kryteria ustalone w art. 7 ust. 3 pkt 1-8.
4b. Wykaz, o
którym mowa w ust. 4, jest aktualizowany nie rzadziej niż co 90 dni, jeżeli wpłynął
co najmniej jeden kompletny wniosek, o którym mowa w art. 6 ust. 1 pkt 2.
4c. W przypadku
zaistnienia okoliczności, o których mowa w art. 39 ust. 7b ustawy z dnia 27
sierpnia 2004 r. o świadczeniach opieki zdrowotnej finansowanych ze środków
publicznych, minister właściwy do spraw zdrowia podejmuje niezwłocznie
czynności w zakresie aktualizacji wykazu, o którym mowa w ust. 4.”;
2) w art. 6 po
ust. 1 dodaje się ust. 1a-1c w brzmieniu:
„1a. Złożenie
wniosku lub informacji, o których mowa w ust. 1, podlega opłacie w kwocie 400
zł, która jest waloryzowana w każdym roku prognozowanym średniorocznym
wskaźnikiem cen towarów i usług konsumpcyjnych ogółem, przyjętym w ustawie budżetowej.

1b. Uzupełnienie
wniosku lub informacji, o których mowa w ust. 1, podlega opłacie w
kwocie 200 zł, która jest waloryzowana w każdym roku prognozowanym średniorocznym
wskaźnikiem cen towarów i usług konsumpcyjnych ogółem, przyjętym w ustawie budżetowej.

1c. Opłaty, o
których mowa w ust. 1a i 1b, są wnoszone na rachunek urzędu obsługującego
ministra właściwego do spraw zdrowia i stanowią dochód budżetu państwa.”;
3) w art. 7:
a) ust. 2
otrzymuje brzmienie:
„2. W skład
Zespołu wchodzi po trzech przedstawicieli ministra właściwego do spraw zdrowia,
ministra właściwego do spraw finansów publicznych i ministra właściwego do
spraw gospodarki. W pracach Zespołu mogą uczestniczyć trzej przedstawiciele
Narodowego Funduszu Zdrowia, wyłonieni w trybie określonym w przepisach
wydanych na podstawie ust. 8 pkt 4. Członkowie Zespołu, ich małżonkowie,
zstępni i wstępni w linii prostej oraz osoby, z którymi członkowie Zespołu
pozostają w stosunkach osobistych tego rodzaju, że mogłyby wywołać wątpliwości
co do ich bezstronności, oraz osoby niebędące członkami Zespołu, którym zlecono
przygotowanie ekspertyz i innych opracowań dla Zespołu, nie mogą być
właścicielami, posiadać akcji lub udziałów oraz zasiadać w organach spółek i
przedsiębiorstw zajmujących się wytwarzaniem i obrotem produktami
leczniczymi i wyrobami medycznymi.”,
b) po ust. 7
dodaje się ust. 7a-7c w brzmieniu:
„7a. Rozpatrując ponownie wniosek lub informację, o
których mowa w art. 6 ust. 1, oraz wniosek, o którym mowa w art. 39 ust. 1
ustawy z dnia 27 sierpnia 2004 r. o świadczeniach opieki zdrowotnej
finansowanych ze środków publicznych, minister właściwy do spraw zdrowia może:
1) ustalić
ceny urzędowe leku albo wyrobu medycznego, umieszczając go w wykazach, o
których mowa w art. 5 ust. 1,
2) odmówić
ustalenia cen urzędowych leku albo wyrobu medycznego i nie umieścić go w
wykazach, o których mowa w art. 5 ust. 1, biorąc pod uwagę możliwości płatnicze
podmiotu zobowiązanego do finansowania świadczeń ze środków publicznych oraz
kryteria, o których mowa w art. 7 ust. 3,
3) zmienić
ceny urzędowe leku albo wyrobu medycznego znajdującego się na wykazach, o
których mowa w art. 5 ust. 1,
4) odmówić
zmiany cen urzędowych leku albo wyrobu medycznego znajdującego się na wykazach,
o których mowa w art. 5 ust. 1, biorąc pod uwagę możliwości płatnicze podmiotu
zobowiązanego do finansowania świadczeń ze środków publicznych oraz kryteria, o
których mowa w art. 7 ust. 3.
7b. Minister właściwy do spraw zdrowia wydaje decyzję
w przypadku, o którym mowa w ust. 7a pkt 2 i 4.
7c. Od decyzji
ministra właściwego do spraw zdrowia, o której mowa w ust. 7b, przysługuje
skarga do sądu administracyjnego.”.
 
Art. 8.
W ustawie z dnia 6 września 2001 r. – Prawo
farmaceutyczne (Dz. U. z 2004 r. Nr 53, poz. 533, z późn. zm.[18]))
wprowadza się następujące zmiany:
1) w art. 28 ust.
1 otrzymuje brzmienie:
„1. Produkt
leczniczy dopuszczony do obrotu na podstawie pozwolenia, o którym mowa w art. 7
ust. 2, podlega wpisowi do Rejestru Produktów Leczniczych Dopuszczonych do
Obrotu na terytorium Rzeczypospolitej Polskiej, zwanego dalej „Rejestrem”.”;
2) w art. 103 w
ust. 2 po pkt 4 dodaje się pkt 4a w brzmieniu: 
„4a) apteka
przekazuje, z wyłączeniem Inspekcji Farmaceutycznej i Narodowego Funduszu
Zdrowia, dane umożliwiające identyfikację indywidualnego pacjenta, lekarza lub
świadczeniodawcy.”.
 
Art. 9.
W ustawie z dnia 28 października 2002 r. o
odpowiedzialności podmiotów zbiorowych za czyny zabronione pod groźbą kary (Dz.
U. Nr 197, poz. 1661, z późn. zm.[19]))
w art. 16 w ust. 1 pkt 3 otrzymuje brzmienie:
„3) łapownictwa i
płatnej protekcji, określone w:
a) art. 228-230a,
art. 250a, art. 296a i art. 296b Kodeksu karnego,
b) art. 192b i art. 192c ustawy z dnia 27 sierpnia 2004
r. o świadczeniach opieki zdrowotnej finansowanych ze środków publicznych (Dz.
U. Nr 210, poz. 2135, z późn. zm.[20]));”.
 
Art. 10.
W ustawie z dnia
8 września 2006 r. o Państwowym Ratownictwie Medycznym (Dz.U. Nr 191, poz.
1410) uchyla się art. 7.
 
Art. 11.
W ustawie z dnia
29 czerwca 2007 r. o zmianie ustawy o świadczeniach opieki zdrowotnej
finansowanych ze środków publicznych oraz ustawy o ubezpieczeniach obowiązkowych,
Ubezpieczeniowym Funduszu Gwarancyjnym i Polskim Biurze Ubezpieczycieli
Komunikacyjnych (Dz. U. Nr 133, poz. 922) w art. 1 uchyla się pkt 2 oraz pkt
5-7.
 
Art. 12. 
1. Wnioski złożone
do dnia 31 grudnia 2007 r. zgodnie z przepisami art. 25 i 26 ustawy, o której
mowa w art. 1, w brzmieniu dotychczasowym, rozpatrywane są zgodnie z trybem określonym
w przepisach art. 25 i 26 ustawy, o której mowa w art. 1, w brzmieniu nadanym
niniejszą ustawą.
2. W przypadku
określonym w ust. 1 przez wymagane zgodnie z przepisami art. 26 ustawy,
o której mowa w art. 1, w brzmieniu dotychczasowym, uzyskanie zgody
ministra właściwego do spraw zdrowia, rozumie się uzyskanie zgody Prezesa Narodowego
Funduszu Zdrowia. Ilekroć w treści wniosku mowa jest o ministrze właściwym do
spraw zdrowia rozumie się przez to Prezesa Narodowego Funduszu Zdrowia.
3. Wnioski, o których
mowa w ust. 1, złożone do ministra właściwego do spraw zdrowia i nierozpatrzone
przed dniem 31 grudnia 2007 r. zostaną niezwłocznie przekazane do rozpatrzenia
przez Prezesa Narodowego Funduszu Zdrowia.
 
Art. 13.
1. Wnioskodawcy, o
których mowa w art. 39 ust. 1 ustawy, o której mowa w art. 1, w brzmieniu
nadanym niniejszą ustawą, którzy złożyli wnioski przed dniem wejścia w życie
niniejszej ustawy, są obowiązani w terminie 60 dni od dnia wejścia w życie
niniejszej ustawy do uzupełnienia wniosków o dane wymienione w art. 39 ust. 2
pkt 7, 8 i 11 ustawy, o której mowa w art. 1, w brzmieniu nadanym niniejszą
ustawą.
2. W przypadku
nieuzupełnienia wniosków w terminie określonym w ust. 1 stosuje się przepis
art. 39 ust. 4 ustawy, o której mowa w art. 1.
3. Wnioski, o
których mowa w ust. 1, uzupełnione o dane wymienione w art. 39 ust. 2 pkt 7, 8
i 11 ustawy, o której mowa w art. 1, w brzmieniu nadanym niniejszą ustawą, są
traktowane jako wnioski złożone pierwszego roboczego dnia pierwszego kwartału
następującego po dniu wejścia w życie niniejszej ustawy.
4. Przepisów art.
39 ust. 2a-2c ustawy, o której mowa w art. 1, w brzmieniu nadanym niniejszą
ustawą, nie stosuje się do wniosków złożonych przed dniem wejścia w życie
niniejszej ustawy oraz do ich uzupełnień, o których mowa w ust. 1.
 
Art. 14.
1. Lekarz:
1) który posiada
specjalizację I stopnia w dziedzinie medycyny ogólnej lub specjalizację I lub
II stopnia lub tytuł specjalisty w dziedzinie chorób wewnętrznych, lub
specjalizację I lub II stopnia lub tytuł specjalisty w dziedzinie pediatrii,

2) inny niż
wymieniony w pkt 1, udzielający nieprzerwanie przed dniem wejścia w życie
niniejszej ustawy, przez okres nie krótszy niż 10 lat, świadczeń zdrowotnych w
zakresie podstawowej opieki zdrowotnej 
      – zachowuje
po dniu wejścia w życie niniejszej ustawy prawo do udzielania świadczeń
zdrowotnych w zakresie podstawowej opieki zdrowotnej.
2. Przerwania
udzielania świadczeń nie stanowi:
1) nieudzielanie
świadczeń podstawowej opieki zdrowotnej przez okres krótszy niż 6 miesięcy;
2) nieudzielanie
świadczeń podstawowej opieki zdrowotnej przez okres dłuższy niż wskazany w pkt
1 w przypadkach pobierania świadczeń, o których mowa w art. 2 ustawy z dnia 25
czerwca 1999 r. o świadczeniach pieniężnych z ubezpieczenia społecznego w razie
choroby i macierzyństwa oraz w okresie urlopu wychowawczego (Dz. U. z 2005 r.
Nr 31, poz. 267).
3. Lekarz, który
nie posiada wymaganego okresu doświadczenia zawodowego określonego w ust. 1 pkt
 2, a który w dniu wejścia w życie niniejszej ustawy udzielał świadczeń
zdrowotnych w zakresie podstawowej opieki zdrowotnej na podstawie zawartej z
Narodowym Funduszem Zdrowia umowy o udzielanie świadczeń opieki zdrowotnej albo
będąc zatrudnionym lub wykonując zawód u świadczeniodawcy, z którym Narodowy
Fundusz Zdrowia zawarł umowę o udzielanie świadczeń podstawowej opieki
zdrowotnej, zachowuje prawo do udzielania świadczeń zdrowotnych w zakresie
podstawowej opieki zdrowotnej do dnia 31 grudnia 2017 r.
4. Zaświadczenie
potwierdzające posiadanie prawa do udzielania świadczeń zdrowotnych w zakresie
podstawowej opieki zdrowotnej na podstawie ust. 1 lub ust. 3 wydaje, na wniosek
lekarza, właściwa okręgowa rada lekarska.
 
Art. 15.
1. Przepisy art.
118 ustawy, o której mowa w art. 1, w brzmieniu dotychczasowym, tracą moc z dniem
31 grudnia 2007 r. w zakresie dotyczącym planu finansowego Funduszu na 2007
rok.
2. Przepisy art.
118 ustawy, o której mowa w art. 1, w brzmieniu nadanym niniejszą ustawą, mają
zastosowanie po raz pierwszy do planu finansowego Funduszu na rok 2008.
3. Przepisy art.
121 ustawy, o której mowa w art. 1, w brzmieniu nadanym niniejszą ustawą, mają
zastosowanie po raz pierwszy do planu finansowego Funduszu na rok 2009.
 
4. Przepisy art.
124 ust. 7 i art. 129 ust. 6 ustawy, o której mowa w art. 1, w brzmieniu
nadanym niniejszą ustawą, w zakresie w jakim dotyczą rezerwy, o której mowa w
art. 118 ust. 2 pkt 1 lit. c ustawy, o której mowa w art. 1, w brzmieniu
nadanym niniejszą ustawą, stosuje się od dnia 1 października 2007 r.
 
Art. 16.
Nie stosuje się
art. 11 ust. 1a ustawy, o której mowa w art. 1, w brzmieniu nadanym niniejszą
ustawą, przy obliczeniu kosztów średnich za rok 2004 i 2005.
 
Art. 17.
Wyboru członka
Rady Narodowego Funduszu Zdrowia, o którym mowa w art. 99 ust. 1 pkt 7 ustawy,
o której mowa w art. 1, po raz pierwszy dokonuje się w terminie 30 dni od dnia
wejścia w życie niniejszej ustawy.
 
Art. 18.
Dotychczasowe
przepisy wykonawcze wydane na podstawie:
1) art. 13 ust. 4,
art. 36 ust. 5, art. 37 ust. 2, art. 38 ust. 6, art. 39 ust. 9, art. 49
ust. 5, art. 137 ust. 10 i art. 190 ust. 1 ustawy z dnia 27 sierpnia
2004 r. o świadczeniach opieki zdrowotnej finansowanych ze środków
publicznych zachowują moc do dnia wejścia w życie nowych przepisów wykonawczych
wydanych na podstawie art. 13a, art. 36 ust. 5, art. 37 ust. 2, art. 38
ust. 6, art. 39 ust. 9, art. 49 ust. 9, art. 137 ust. 10 i art. 190 ust. 1
ustawy z dnia 27 sierpnia 2004 r. o świadczeniach opieki zdrowotnej
finansowanych ze środków publicznych, w brzmieniu nadanym niniejszą ustawą,
2) art. 5 ust. 4
ustawy z dnia 5 lipca 2001 r. o cenach zachowują moc do czasu wejścia w życie
nowych przepisów wykonawczych wydanych na podstawie art. 5 ust. 4 i 4a ustawy z
dnia 5 lipca 2001 r. o cenach, w brzmieniu nadanym niniejszą ustawą
      – nie dłużej
jednak niż przez 6 miesięcy od dnia wejścia w życie niniejszej ustawy.
 
Art. 19.
Przepisy art. 66
ust. 1 pkt 35, art. 73 pkt 17, art. 75 ust. 17, art. 77 ust. 3, art. 81 ust. 8
pkt 12, art. 82 ust. 2, art. 83, art. 84 ust. 3, art. 87 ust. 7 i 9 ustawy, o
której mowa w art. 1, w brzmieniu nadanym niniejszą ustawą, stosuje się od
pierwszego dnia miesiąca następującego po miesiącu, w którym ustawa weszła w
życie.
 
Art. 20.
Ustawa wchodzi w
życie po upływie 14 dni od dnia ogłoszenia, z wyjątkiem:
1) art. 1 pkt 48
lit. c, pkt 60 w zakresie art. 118 ust. 1, ust. 2 pkt 1 lit. a i b, pkt 2
i ust. 3-6, pkt 63 w zakresie art. 124 ust. 1-9, pkt 66 w zakresie art.
129 ust. 1-4 i 6, które wchodzą w życie z dniem ogłoszenia;
2) art. 1 pkt 48
lit. d, pkt 60 w zakresie art. 118 ust. 2 pkt 1 lit. c, pkt 63 w zakresie art.
124 ust. 10 i 11, pkt 66 w zakresie art. 129 ust. 5, oraz art. 11, które
wchodzą w życie z dniem 1 października 2007 r.;
3) art. 1 pkt 70,
który wchodzi w życie po upływie 3 miesięcy od dnia ogłoszenia ustawy;
4) art. 1 pkt
13-15, 41, 42 lit. b i c, pkt 48 lit. a, pkt 58, 59 i 88 lit. d, które wchodzą
w życie z dniem 1 stycznia 2008 r.;
5) art. 1 pkt 35
lit. b, który wchodzi w życie z dniem 1 stycznia 2009 r.
 
 
 
 
                                                                                                                                 MARSZAŁEK
SEJMU
 
 
                                                                                                                                      /-/
Ludwik Dorn           




[1])
Niniejszą ustawą zmienia się
ustawy: ustawę z dnia 24 stycznia 1991 r. o kombatantach oraz niektórych
osobach będących ofiarami represji wojennych i okresu powojennego, ustawę z
dnia 30 sierpnia 1991 r. o zakładach opieki zdrowotnej, ustawę z dnia 29
czerwca 1995 r. o statystyce publicznej,  ustawę z dnia 5 grudnia 1996 r.
o zawodach lekarza i lekarza dentysty, ustawę z dnia 22 sierpnia 1997 r. o
publicznej służbie krwi, ustawę z dnia 5 lipca 2001 r. o cenach, ustawę z
dnia 6 września 2001 r. – Prawo farmaceutyczne, ustawę z dnia 28 października
2002 r. o odpowiedzialności podmiotów zbiorowych za czyny zabronione pod groźbą
kary, ustawę z dnia 8 września 2006 r. o Państwowym Ratownictwie Medycznym oraz
ustawę z dnia 29 czerwca 2007 r. o zmianie ustawy o świadczeniach opieki
zdrowotnej finansowanych ze środków publicznych oraz ustawy o ubezpieczeniach
obowiązkowych, Ubezpieczeniowym Funduszu Gwarancyjnym i Polskim Biurze
Ubezpieczycieli Komunikacyjnych.


[2]) Niniejsza ustawa dokonuje w zakresie swojej regulacji
wdrożenia dyrektywy Rady 89/105/EWG z dnia 21 grudnia 1988 r. dotyczącej
przejrzystości środków regulujących ustalanie cen na produkty lecznicze
przeznaczone do użytku przez człowieka oraz włączenia ich w zakres krajowego
systemu ubezpieczeń zdrowotnych (Dz.Urz. WE L 40 z 11.02.1989, str. 8; Dz.Urz.
UE Polskie wydanie specjalne, rozdz. 5, t. 1, str. 345).


[3]) Zmiany wymienionej ustawy zostały ogłoszone w Dz. U.
z 2005 r. Nr 94, poz. 788, Nr 132, poz. 1110, Nr 138, poz. 1154, Nr 157,
poz. 1314, Nr 164, poz. 1366, Nr 169, poz. 1411 i Nr 179, poz. 1485 oraz z 2006
r. Nr 75, poz. 519, Nr 104, poz. 708 i 711, Nr 143, poz. 1030, Nr 170, poz.
1217, Nr 191, poz. 1410, Nr 227, poz. 1658 i Nr 249, poz. 1824.


[4]) Zmiany wymienionej ustawy zostały ogłoszone w Dz. U.
z 1998 r. Nr 162, poz. 1118 i 1126, z 1999 r. Nr 26, poz. 228, Nr 60, poz.
636, Nr 72, poz. 802, Nr 78, poz. 875 i Nr 110, poz. 1256, z 2000 r. Nr 9, poz.
118, Nr 95, poz. 1041, Nr 104, poz. 1104 i Nr 119, poz. 1249, z 2001 r.
Nr 8, poz. 64, Nr 27, poz. 298, Nr 39, poz. 459, Nr 72, poz. 748, Nr 100,
poz. 1080, Nr 110, poz. 1189, Nr 111, poz. 1194, Nr 130, poz. 1452 i
Nr 154, poz. 1792, z 2002 r. Nr 25, poz. 253, Nr 41, poz. 365, Nr 74, poz.
676, Nr 155, poz. 1287, Nr 169, poz. 1387, Nr 199, poz. 1673, Nr 200, poz.
1679 i Nr 241, poz. 2074, z 2003 r. Nr 56, poz. 498, Nr 65, poz. 595, Nr
135, poz. 1268, Nr 149, poz. 1450, Nr 166, poz. 1609, Nr 170,
poz. 1651, Nr 190, poz. 1864, Nr 210, poz. 2037, Nr 223, poz. 2217 i Nr 228,
poz. 2255, z 2004 r. Nr 19, poz. 177, Nr 64, poz. 593, Nr 99, poz. 1001,
Nr 121, poz. 1264, Nr 146, poz. 1546, Nr 173, poz. 1808, Nr 187, poz.
1925 i Nr 210, poz. 2135, z 2005 r. Nr 64, poz. 565, Nr 86,
poz. 732, Nr 132, poz. 1110, Nr 143, poz. 1199 i 1202, Nr 150, poz.
1248, Nr 163, poz. 1362, Nr 164, poz. 1366, Nr 169, poz. 1412, Nr 183, poz.
1538, Nr 184, poz. 1539 i Nr 249, poz. 2104 oraz z 2006 r. Nr 104, poz.
708 i 711, Nr 157, poz. 1119, Nr 170, poz. 1217, Nr 220, poz. 1600 i Nr 227,
poz. 1658.


[5]) Zmiany tekstu jednolitego wymienionej ustawy zostały
ogłoszone w Dz. U. z 1998 r. Nr 106, poz. 668 i Nr 117, poz. 756, z 1999 r. Nr
60, poz. 636, z 2000 r. Nr 45, poz. 531, z 2001 r. Nr 73, poz.
764, z 2002 r. Nr 113, poz. 984, z 2003 r. Nr 45, poz. 391, Nr 228,
poz. 2255 i Nr 229, poz. 2273, z 2004 r. Nr 91, poz. 873, Nr
146, poz. 1546 i Nr 236, poz. 2355, z 2005 r. Nr 94, poz. 788,
Nr 132, poz. 1110, Nr 150, poz. 1248 i Nr 163, poz. 1362 oraz z 2006
r. Nr 75, poz. 519, Nr 170, poz. 1217 i Nr 195, poz. 1437. 


[6]) Zmiany wymienionej ustawy zostały ogłoszone w Dz. U.
z 1996 r. Nr 156, poz. 775, z 1997 r. Nr 88, poz. 554 i Nr 121, poz. 769, z
1998 r. Nr 99, poz. 632 i Nr 106, poz. 668, z 2001 r. Nr 100, poz. 1080, z
2003 r. Nr 217, poz. 2125, z 2004 r. Nr 273, poz. 2703, z 2005 r. Nr 163,
poz. 1362 oraz z 2006 r. Nr 170, poz. 1217. 


[7])
Zmiany wymienionej ustawy
zostały ogłoszone w Dz. U. z 1997 r. Nr 160, poz. 1083, z 1999 r. Nr 83, poz.
931, z 2000 r. Nr 60, poz. 701, Nr 120, poz. 1268 i Nr 122, poz. 1318, z 2001
r. Nr 98, poz. 1071, Nr 111, poz. 1194 i Nr 151, poz. 1686, z
2002 r. Nr 74, poz. 676, Nr 121, poz. 1033 i Nr 200, poz. 1679, z 2003 r. Nr
111, poz. 1061, Nr 142, poz. 1380 i Nr 179, poz. 1750, z 2004 r. Nr 93,
poz. 889, Nr 210, poz. 2135, Nr 240, poz. 2405, Nr 243, poz. 2426 i Nr
273, poz. 2703, z 2005 r. Nr 163, poz. 1363 i Nr 178, poz. 1479 oraz z 2006 r.
Nr 104, poz. 708 i Nr 226, poz. 1648.


[8])
Zmiany wymienionej ustawy
zostały ogłoszone w Dz. U. z 2002 r. Nr 144, poz. 1204, z 2003 r. Nr 137, poz.
1302 oraz z 2004 r. Nr 96, poz. 959 i Nr 210, poz. 2135. 


[9])
Zmiany tekstu jednolitego
wymienionej ustawy zostały ogłoszone w Dz. U. z 2004 r. Nr 64, poz. 593, Nr 99,
poz. 1001, Nr 120, poz. 1252, Nr 121, poz. 1264, Nr 144, poz. 1530, Nr 191,
poz. 1954, Nr 210, poz. 2135 i Nr 236, poz. 2355, z 2005 r. Nr 167, poz. 1397 i
Nr 169, poz. 1412 i 1421 oraz z 2006 r. Nr 104, poz. 708 i 711 i Nr 208,
poz. 1534.


[10])
Zmiany tekstu jednolitego
wymienionej ustawy zostały ogłoszone w Dz. U. z 2002 r. Nr 181, poz. 1515, z
2003 r. Nr 72, poz. 658, z 2004 r. Nr 46, poz. 444 i Nr 281, poz. 2779, z 2005
r. Nr 163, poz. 1362 oraz z 2006 r. Nr 170, poz. 1217.


[11]) Zmiany wymienionej ustawy zostały ogłoszone w Dz. U.
z 1992 r. Nr 63, poz. 315, z 1994 r. Nr 121, poz. 591, z 1995 r. Nr 138,
poz. 682, z 1996 r. Nr 24, poz. 110, z 1997 r. Nr 104, poz. 661, Nr 121,
poz. 769 i Nr 158, poz. 1041, z 1998 r. Nr 106, poz. 668, Nr 117, poz. 756
i Nr 162, poz. 1115, z 1999 r. Nr 28, poz. 255 i 256 i Nr 84,
poz. 935, z 2000 r. Nr 3, poz. 28, Nr 12, poz. 136, Nr 43, poz. 489,
Nr 84, poz. 948, Nr 114, poz. 1193 i Nr 120, poz. 1268, z 2001 r. Nr 5,
poz. 45, Nr 88, poz. 961, Nr 100, poz. 1083, Nr 111, poz. 1193, Nr 113,
poz. 1207, Nr 126, poz. 1382, 1383 i 1384 i Nr 128, poz. 1407, z 2002 r.
Nr 113, poz. 984, z 2003 r. Nr 45, poz. 391, Nr 124, poz. 1151 i 1152,
Nr 171, poz. 1663, Nr 213, poz. 2081 i Nr 223, poz. 2215, z 2004
r. Nr 210, poz. 2135 i Nr 273, poz. 2703, z 2005 r. Nr 164,
poz. 1365, Nr 169, poz. 1420, Nr 239, poz. 2020 i Nr 249, poz. 2104 oraz z
2006 r. Nr 75, poz. 518, Nr 143,
poz. 1032, Nr 191, poz. 1410 i Nr 220, poz. 1600.


[12]) Zmiany wymienionej ustawy zostały ogłoszone w Dz. U.
z 2004 r. Nr 91, poz. 870 i Nr 96, poz. 959 oraz z 2005 r. Nr 83, poz. 719, Nr
143, poz. 1204, Nr 167, poz. 1396, Nr 183, poz. 1538, Nr 184, poz. 1539 i
Nr 157, poz. 1119.


[13]) Zmiany wymienionej ustawy zostały ogłoszone w Dz. U.
z 1996 r. Nr 156, poz. 775, z 1997 r. Nr 88, poz. 554, Nr 121, poz. 769, z 1998
r. Nr 99, poz. 632 i Nr 106, poz. 668, z 2001 r. Nr 100, poz. 1080, z 2003
r. Nr 217, poz. 2125, z 2004 r. Nr 273, poz. 2703, z 2005 r. Nr 163, poz.
1362 oraz z 2006 r. Nr 170, poz. 1217. 


[14]) Zmiany wymienionej ustawy zostały
ogłoszone w Dz.U. z 2005 r. Nr 94, poz. 788, Nr 132, poz. 1110, Nr 138, poz.
1154, Nr 157, poz. 1314, Nr 164, poz. 1366, Nr 169, poz. 1411 i Nr 179, poz.
1485, z 2006 r. Nr 75, poz. 519, Nr 104, poz. 708 i 711, Nr 143, poz. 1030, Nr
170, poz. 1217, Nr 191, poz. 1410, Nr 227, poz. 1658 i Nr 249, poz. 1824 oraz z
2007 r. Nr 64, poz. 427 i 433 i Nr 82, poz. 559.


[15])
Zmiany wymienionej ustawy
zostały ogłoszone w Dz. U. z 1998 r. Nr 117, poz. 756, z 2001 r.
Nr 126, poz. 1382 oraz z 2003 r. Nr 223, poz. 2215. 


[16]) Zmiany wymienionej ustawy zostały ogłoszone w Dz. U.
z 2002 r. Nr 144, poz. 1204, z 2003 r. Nr 137, poz. 1302, oraz z 2004 r. Nr 96,
poz. 959 i Nr 210, poz. 2135.


[17]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 69, poz. 625, Nr 91, poz. 877, Nr 92, poz. 882,
Nr 93, poz. 896, Nr 173, poz. 1808, Nr 210, poz. 2135 i Nr 273, poz. 2703, z
2005 r. Nr 94, poz. 787, Nr 163, poz. 1362, Nr 179, poz. 1485 i Nr 184,
poz. 1539 oraz z 2006 r. Nr 170, poz. 1217, Nr 171, poz. 1225 i Nr 217, poz.
1588.


[18]) Zmiany tekstu jednolitego wymienionej
ustawy zostały ogłoszone w Dz. U. z 2004 r. Nr 69, poz. 625, Nr 91, poz. 877,
Nr 92, poz. 882, Nr 93, poz. 896, Nr 173, poz. 1808, Nr 210, poz. 2135 i Nr
273, poz. 2703, z 2005 r. Nr 94, poz. 787, Nr 163, poz. 1362, Nr 179, poz. 1485
i Nr 184, poz. 1539 oraz z 2006 r. Nr 170, poz. 1217, Nr 171, poz. 1225 i
Nr 217, poz. 1588.


[19]) Zmiany wymienionej ustawy zostały
ogłoszone w Dz. U. z 2004 r. Nr 93, poz. 889, Nr 191, poz. 1956 i Nr 243, poz.
2442, z 2005 r. Nr 157, poz. 1316, Nr 178, poz. 1479, Nr 180, poz. 1492 i Nr
183, poz. 1538 oraz z 2006 r. Nr 120, poz. 826.


[20]) Zmiany wymienionej ustawy zostały ogłoszone w Dz. U.
z 2005 r. Nr 94, poz. 788, Nr 132, poz. 1110, Nr 138, poz. 1154, Nr 157,
poz. 1314, Nr 164, poz. 1366, Nr 169, poz. 1411 i Nr 179, poz. 1485 oraz z 2006
r. Nr 75, poz. 519, Nr 104, poz. 708 i 711, Nr 143, poz. 1030, Nr 170,
poz. 1217, Nr 191, poz. 1410, Nr 227, poz. 1658 i Nr 249, poz. 1824.
 
