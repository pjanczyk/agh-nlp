



Dz.U. z 2001 r. Nr 4, poz. 26
                                       
                                       
                                       
                                       
                                    USTAWA
                           z dnia 15 grudnia 2000 r.
                                       
               o zmianie ustawy o zasadach wykonywania uprawnień
                       przysługujących Skarbowi Państwa
                                       
                                    Art. 1.
W ustawie z dnia 8 sierpnia 1996 r. o zasadach wykonywania uprawnień
przysługujących Skarbowi Państwa (Dz.U. Nr 106, poz. 493 i Nr 156, poz. 775, z
1997 r. Nr 106, poz. 673, Nr 115, poz. 741 i Nr 141, poz. 943, z 1998 r. Nr
155, poz. 1014 oraz z 2000 r. Nr 48, poz. 550) po art. 7 dodaje się art. 7a w
brzmieniu:
      "Art. 7a. 1. Tworzy się następujące delegatury terenowe ministra
             właściwego do spraw Skarbu Państwa:
           1) Delegaturę w Białymstoku - dla województwa podlaskiego,
           2) Delegaturę w Ciechanowie - dla województwa mazowieckiego,
           3) Delegaturę w Gdańsku - dla województw: pomorskiego i warmińskomazurskiego,

           4) Delegaturę w Katowicach - dla województwa śląskiego,
           5) Delegaturę w Kielcach - dla województwa świętokrzyskiego,
           6) Delegaturę w Krakowie - dla województwa małopolskiego,
           7) Delegaturę w Lublinie - dla województwa lubelskiego,
           8) Delegaturę w Łodzi - dla województwa łódzkiego,
           9) Delegaturę w Poznaniu - dla województw: wielkopolskiego i
             lubuskiego,
          10) Delegaturę w Rzeszowie - dla województwa podkarpackiego,
          11) Delegaturę w Szczecinie - dla województwa zachodniopomorskiego,
          12) Delegaturę w Toruniu - dla województwa kujawsko-pomorskiego,
          13) Delegaturę we Wrocławiu - dla województw: dolnośląskiego i
            opolskiego.
         2. Delegaturą kieruje dyrektor delegatury, do którego należy
           wykonywanie w imieniu ministra właściwego do spraw Skarbu Państwa
           następujących zadań i kompetencji:
           1) wyrażanie zgody na oddanie przedsiębiorstwa do odpłatnego
             korzystania na podstawie art. 41 ust. 2 oraz 51 ust. 2 ustawy z
             dnia 30 sierpnia 1996 r. o komercjalizacji i prywatyzacji
             przedsiębiorstw państwowych (Dz.U. Nr 118, poz. 561 i Nr 156,
             poz. 775, z 1997 r. Nr 32, poz. 184, Nr 98, poz. 603, Nr 106,
             poz. 673, Nr 121, poz. 770, Nr 137, poz. 926 i Nr 141, poz. 945,
             z 1998 r. Nr 106, poz. 668, z 1999 r. Nr 40, poz. 400 i Nr 101,
             poz. 1178 oraz z 2000 r. Nr 15, poz. 180, Nr 26, poz. 306, Nr 31,
             poz. 383, Nr 60, poz. 703 i Nr 84, poz. 948),
           2) wykonywanie, za zgodą ministra właściwego do spraw Skarbu
             Państwa, praw i obowiązków wynikających z umów o oddanie
             przedsiębiorstwa do odpłatnego korzystania i umów sprzedaży
             przedsiębiorstwa, zawartych w procesie likwidacji przedsiębiorstw
             państwowych w celu prywatyzacji oraz w procesie prywatyzacji
             bezpośredniej przedsiębiorstw państwowych, z wyłączeniem decyzji
             dotyczących zmniejszenia ceny lub wartości przedsiębiorstwa oraz
             umarzania odroczonych opłat dodatkowych,
           3) nadzorowanie realizacji zobowiązań pozacenowych zapisanych w
             umowach sprzedaży akcji lub udziałów Skarbu Państwa w spółkach
             prawa handlowego oraz w statutach i umowach spółek powstałych w
             wyniku prywatyzacji bezpośredniej,
           4) zgłaszanie sprzeciwu wobec wniosków organów założycielskich
             przedsiębiorstw państwowych o likwidację przedsiębiorstwa z
             przyczyn ekonomicznych na podstawie art. 19 ust. 2 ustawy z dnia
             25 września 1981 r. o przedsiębiorstwach państwowych (Dz.U. z
             1991 r. Nr 18, poz. 80, Nr 75, poz. 329, Nr 101, poz. 444 i Nr
             107, poz. 464, z 1993 r. Nr 18, poz. 82 i Nr 60, poz. 280, z 1994
             r. Nr 1, poz. 3, Nr 80, poz. 368 i Nr 113, poz. 547, z 1995 r. Nr
             1, poz. 2, Nr 95, poz. 474 i Nr 154, poz. 791, z 1996 r. Nr 90,
             poz. 405, Nr 106, poz. 496, Nr 118, poz. 561 i Nr 156, poz. 775,
             z 1997 r. Nr 43, poz. 272, Nr 96, poz. 591, Nr 104, poz. 661, Nr
             106, poz. 675, Nr 121, poz. 769 i 770 i Nr 123, poz. 777 oraz z
             2000 r. Nr 26, poz. 306 i Nr 84, poz. 948),
           5) zbieranie informacji o przebiegu procesów przekształceń
             własnościowych w województwach,
           6) wykonywanie zatwierdzonych przez ministra właściwego do spraw
             Skarbu Państwa programów prywatyzacyjnych finansowanych z
             zagranicznych środków pomocowych,
           7) zgłaszanie sprzeciwu, na zasadach określonych w art. 5, wobec
             czynności prawnej przedsiębiorstwa państwowego, której przedmiot
             nie przekracza równowartości kwoty 300.000 EURO oraz wobec
             czynności prawnej przedsiębiorstwa państwowego dotyczącej
             składników majątkowych niezwiązanych ze statutowym przedmiotem
             działalności przedsiębiorstwa, której przedmiot przekracza
             równowartość kwoty 300.000 EURO,
           8) gospodarowanie mieniem pozostałym po zlikwidowanych państwowych
             jednostkach organizacyjnych lub spółkach z udziałem Skarbu
             Państwa, mieniem po rozwiązanych bądź wygasłych umowach o oddanie
             przedsiębiorstwa do odpłatnego korzystania oraz mieniem przejętym
             przez Skarb Państwa z innych tytułów,
           9) wykonywanie uprawnień Skarbu Państwa w postępowaniu układowym na
             podstawie art. 21 § 4 i art. 24 § 4 rozporządzenia Prezydenta
             Rzeczypospolitej z dnia 24 października 1934 r. - Prawo o
             postępowaniu układowym (Dz.U. Nr 93, poz. 836, z 1950 r. Nr 38,
             poz. 349, z 1990 r. Nr 55, poz. 320, z 1996 r. Nr 6, poz. 43 i Nr
             43, poz. 189 oraz z 1997 r. Nr 96, poz. 592, Nr 121, poz. 770 i
             Nr 133, poz. 885) oraz w postępowaniu upadłościowym na podstawie
             art. 17 § 2, art. 114, art. 162 § 2, art. 176 § 1 i art. 181 § 2
             rozporządzenia Prezydenta Rzeczypospolitej z dnia 24 października
             1934 r. - Prawo upadłościowe (Dz.U. z 1991 r. Nr 118, poz. 512, z
             1994 r. Nr 1, poz. 1, z 1995 r. Nr 85, poz. 426, z 1996 r. Nr 6,
             poz. 43, Nr 43, poz. 189, Nr 106, poz. 496 i Nr 149, poz. 703, z
             1997 r. Nr 28, poz. 153, Nr 54, poz. 349, Nr 117, poz. 751, Nr
             121, poz. 770 i Nr 140, poz. 940, z 1998 r. Nr 117, poz. 756 oraz
             z 2000 r. Nr 26, poz. 306 i Nr 84, poz. 948),
          10) reprezentowanie ministra właściwego do spraw Skarbu Państwa w
            postępowaniu egzekucyjnym,
          11) prowadzenie ewidencji mienia Skarbu Państwa w zakresie
            określonym w rozporządzeniu wydanym na podstawie art. 20 pkt 4
            ustawy.
         3. Zadania wymienione w ust. 2 delegatury wykonują na terenie
           objętym zakresem ich działania, określonym w ust. 1.
         4. Delegatury oprócz spraw, o których mowa w ust. 2, wykonują inne
           zadania przekazane im przez ministra właściwego do spraw Skarbu
           Państwa.".
          
                                    Art. 2.
Ustawa wchodzi w życie po upływie 14 dni od dnia ogłoszenia.
