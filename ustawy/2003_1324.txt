


Tekst ustawy ustalony ostatecznie po rozpatrzeniu
poprawek Senatu
 
 
 
USTAWA
z dnia 15 czerwca
2007 r.
 
o lekarzu sądowym[1])
 
 
Rozdział 1
Przepisy ogólne
 
Art. 1.
1. Ustawa określa:
1) warunki oraz
tryb nabywania i utraty prawa do wyko­nywania czynności lekarza sądowego;
2) zasady
wykonywania czynności lekarza sądowego;
3) zasady
finansowania czynności lekarza sądowego.
2. Przepisy ustawy stosuje się w przypadkach
dotyczących usprawiedliwiania niestawiennictwa z powodu choroby, na wezwanie
lub zawiadomienie sądu lub organu prowadzącego postępowanie karne, zwanych
dalej „organami uprawnionymi”, w postępowaniu prowadzonym na podstawie ustawy z
dnia 17 listopada 1964 r. – Kodeks postępowania cywilnego (Dz. U. Nr 43,
poz. 296, z późn. zm.[2]))
oraz ustawy z dnia 6 czerwca 1997 r. – Kodeks postępowania karnego (Dz. U. Nr
89, poz. 555, z późn. zm.[3])),
stron, ich przedstawicieli ustawowych, pełnomocników, świadków, oskarżonych,
obroń­ców i innych uczestników postępowania, zwanych dalej „uczestnikami postę­powania”.
3. Przepisów
ustawy nie stosuje się do osób pozbawionych wolności, których usprawiedliwianie
niestawiennictwa z powodu choroby re­gulują odrębne przepisy.
 
Art. 2.
1. Lekarzem
sądowym w rozumieniu ustawy jest lekarz, z któ­rym prezes sądu okręgowego
zawarł umowę o wykonywanie czynności lekarza sądowego.
2. Lekarz sądowy
wystawia zaświadczenia potwierdzające zdolność albo niezdolność do stawienia
się na wezwanie lub zawiadomienie organu uprawnionego uczestników postępowania
z powodu choroby, zwane dalej „zaświadczeniami”, na obszarze właściwości danego
sądu okręgowego.
3. Lekarz sądowy
przy wykonywaniu czynności związanych z wydawaniem zaświadczeń korzysta z ochrony
prawnej przysługującej funkcjonariuszom publicznym.
 
Art. 3.
Prezes sądu
okręgowego określa liczbę lekarzy sądowych dla obszaru właściwości sądu
okręgowego, mając na uwadze zapewnienie na tym obszarze dostępu do lekarza
sądowego.
 
Art. 4.
W zakresie
określonym w ustawie uprawnienia prezesa sądu okręgowego przysługują prezesowi
wojskowego sądu okręgowego, a upraw­nienia prokuratora przysługują prokuratorowi
wojskowej jednostki orga­nizacyjnej prokuratury.
 
Rozdział 2
Nabywanie i utrata
prawa do wykonywania czynności lekarza sądowego
 
Art. 5.
1. Lekarzem
sądowym może zostać lekarz, który spełnia następujące warunki:
1) ma prawo
wykonywania zawodu lekarza na te­ry­torium Rzeczypospolitej Polskiej; 
2) ma pełną
zdolność do czynności prawnych; 
3) nie był karany
za przestępstwo lub przestępstwo skarbowe;
4) ma
nieposzlakowaną opinię;
5) uzyskał
rekomendację okręgowej rady lekarskiej;
6) ma tytuł
specjalisty lub specjalizację I lub II stopnia.
2. Lekarzem
sądowym nie może zostać lekarz, wobec którego jest prowadzone postępowanie:
1) o przestępstwo
ścigane z oskarżenia publicznego lub przestępstwo skarbowe;
2) związane z
niedostatecznym przygotowaniem zawodowym;
3) w przedmiocie
niezdolności do wykonywania zawodu ze względu na stan zdrowia. 
 
Art. 6.
1. Prezes sądu
okręgowego zwraca się z pisemnym wnioskiem do właściwej okręgowej rady
lekarskiej o przekazanie listy kandydatów na lekarzy sądowych, określając
liczbę lekarzy w danych specjalnościach.
2. Okręgowa rada
lekarska, w terminie 90 dni od dnia otrzy­mania wniosku, przekazuje prezesowi
sądu okręgowego listę kandydatów na lekarzy sądowych wraz z rekomendacjami.
3. Prezes sądu
okręgowego dokonuje wyboru z listy kandy­datów na lekarzy sądowych lekarzy, z
którymi zamierza zawrzeć umowę o wykonywanie czynności lekarza sądowego. 
4. Przed zawarciem
umowy o wykonywanie czynności lekarza sądowego prezes sądu okręgowego jest
obowiązany poinformować kandydata na lekarza sądowego o przepisach w zakresie
usprawiedliwiania niestawiennictwa uczestników postępowań w postępowaniu
prowadzonym na podstawie ustawy z dnia 17 listopada 1964 r. – Kodeks
postępowania cywilnego albo ustawy z dnia 6 czerwca 1997 r. – Kodeks
postępowania karnego. Lekarz składa pisemne oświadczenie o znajomości tych
przepisów.
5. Przed zawarciem
umowy o wykonywanie czynności lekarza sądowego kandydat na lekarza sądowego
składa prezesowi sądu okrę­gowego: 
1) oświadczenie,
że jest świadomy odpowiedzialności karnej za poświadczenie w dokumencie nieprawdy;
2) oświadczenie,
że nie jest prowadzone przeciwko niemu postępowanie o przestępstwo ścigane z
oskarżenia publicznego lub przestępstwo skarbowe;
3) zaświadczenie o
niekaralności.
 
Art. 7.
1. Prezes sądu
okręgowego prowadzi wykaz lekarzy sądowych dla obszaru właściwości danego sądu
okręgowego.
2. W wykazie
lekarzy sądowych zamieszcza się imię i naz­wisko lekarza sądowego, wraz z
numerem telefonu, numer prawa wykonywania zawodu, informację o specjalizacji,
terminie rozpoczęcia i zakończenia wykonywania czyn­ności lekarza sądowego oraz
miejscu, dniach i godzinach przyjęć. 
3. Prezes sądu
okręgowego przekazuje wykaz lekarzy sądowych prezesom sądów rejonowych, prezesom
sądów apelacyjnych oraz Pierwszemu Prezesowi Sądu Najwyższego, prokuraturze,
komendom i komisariatom policji, innym organom uprawnionym do prowadzenia
dochodzeń oraz okręgowej radzie adwokackiej i  radzie okręgowej izby
radców prawnych, właściwym dla obszaru właściwości danego sądu okręgowego.
4. Lekarz sądowy
jest obowiązany niezwłocznie zgłosić pre­zesowi sądu okręgowego zmiany danych zamieszczonych
w wykazie. 
5. Prezes sądu
okręgowego dokonuje zmian danych zamieszczonych w wykazie i przekazuje podmiotom,
o których mowa w ust. 3, informacje o dokonanych zmianach. 
 
Art. 8.
1. Informacje o
miejscach, dniach i godzinach przyjęć lekarzy sądowych, wraz z ich imieniem i
nazwiskiem oraz numerem telefonu, wywiesza się na tablicach ogłoszeń w
siedzibach podmiotów, o których mowa w art. 7 ust. 3, a także w miejscach wykonywania zawodu lekarza przez lekarzy sądowych.
2. Wykaz lekarzy
sądowych jest prowadzony w formie pisemnej. Dodatkowo wykaz może być prowadzony
w formie elektronicznej i udostępniony na ogólnodostępnej stronie
internetowej sądu okręgowego.
3. Wykaz lekarzy
sądowych prezes sądu okręgowego przesyła właściwej okręgowej radzie lekarskiej.
 
Art. 9.
1. Okręgowa rada
lekarska niezwłocznie przekazuje prezesowi sądu okręgowego informacje, które
mogą mieć wpływ na wykonywanie czynności lekarza sądowego, w szczególności o
podjętych uchwałach w przedmiocie pozbawienia prawa wykonywania zawodu,
zawieszenia w prawie wykonywania zawodu albo ograniczenia wykonywania
określonych czynności medycznych bądź zakończonych i prowadzonych
postępowaniach karnych lub dotyczących odpowiedzialności zawodowej.
2. Lekarz sądowy
jest obowiązany niezwłocznie poinformować prezesa sądu okręgowego o
niespełnianiu warunków, o których mowa w art. 5 ust. 1 pkt 1-3, oraz o
prowadzonych postępowaniach, o których mowa w art. 5 ust. 2.
3. W przypadku
uzyskania informacji, o których mowa w ust. 1, świadczących o niespełnianiu
warunków, o których mowa w art. 5, lub informacji, o których mowa w ust. 2,
prezes sądu okręgowego rozwiązuje umowę o wykonywanie czynności lekarza sądowego
ze skutkiem natychmiastowym. Prezes sądu okręgowego informuje właściwą okręgową
radę lekarską o rozwiązaniu umowy z lekarzem sądowym.
 
Art. 10.
W razie
powzięcia uzasadnionych wątpliwości co do rze­telności zaświadczenia wystawionego
przez lekarza sądowego prezes sądu okręgowego może rozwiązać umowę o
wykonywanie czynności lekarza sądowego ze skutkiem natychmiastowym. Przepis
art. 9 ust. 3 stosuje się odpowiednio. 
 
Rozdział 3
Zasady wykonywania
czynności lekarza sądowego
 
Art. 11.
Lekarz sądowy
wystawia zaświadczenie po uprzednim osobistym zbadaniu uczestnika postępowania
i po zapoznaniu się z dostępną dokumentacją medyczną. 
 
Art. 12.
1. Lekarz sądowy
wystawia zaświadczenia w miejscach, dniach i godzinach ustalonych na podstawie
umowy o wykonywanie czynności lekarza sądowego. 
2. Właściwy do
wystawienia zaświadczenia jest lekarz sądowy objęty wykazem lekarzy sądowych
dla obszaru danego sądu okrę­gowego, właściwego dla miejsca pobytu uczestnika
postępowania. 
3. Jeżeli stan
zdrowia uczestnika postępowania uniemożliwia stawienie się na badanie, lekarz
sądowy przeprowadza badanie i wydaje zaświadczenie w miejscu pobytu tej osoby. 
4. W przypadku
pobytu uczestnika postępowania w szpitalu, hos­pic­jum stacjonarnym albo innym
zakładzie opieki zdrowotnej, przezna­czonym dla osób, których stan zdrowia
wymaga udzielania całodobowych świadczeń zdrowotnych w odpowiednio urządzonym,
stałym pomieszczeniu, lekarz sądowy może wydać zaświadczenie na podstawie
udostępnionej dokumentacji, bez osobistego badania uczestnika postępowania.
Przyczynę odstąpienia od osobistego badania lekarz sądowy wskazuje w zaświadczeniu.

 
Art. 13.
Zaświadczenie
może być wystawione po okazaniu wezwania lub zawiadomienia organu uprawnionego
bądź po złożeniu oświadczenia o otrzymaniu wezwania lub zawiadomienia i
okazaniu dokumentu potwier­dzającego tożsamość.
 
Art. 14.
1. Uczestnik
postępowania jest obowiązany przedstawić lekarzowi sądowemu posiadaną
dokumentację medyczną z przebiegu swojego leczenia.
2. Zakłady opieki
zdrowotnej oraz lekarze udzielający świadczeń zdrowotnych są obowiązani
niezwłocznie, na żądanie lekarza sądowego, udostępnić mu dokumentację medyczną
z przebiegu leczenia osoby ubiegającej się o zaświadczenie. 
 
Art. 15.
1. Lekarz sądowy
prowadzi rejestr wystawionych zaświadczeń, zwany dalej „rejestrem”. 
2. Rejestr
prowadzi się w formie pisemnej, odrębnie na każdy rok kalendarzowy.
3. Rejestr zawiera
na górze każdej wypełnionej strony wskazanie nazwiska i imion lekarza sądowego,
sądu, na którego obszarze właściwości wykonuje on czynności lekarza sądowego
oraz określenie roku kalendarzowego. 
4. Rejestr na dole
każdej wypełnionej strony jest pod­pisywany przez lekarza sądowego i opatrywany
jego pieczątką. 
5. Wpis do
rejestru obejmuje:
1) kolejny numer
wystawionego zaświadczenia; 
2) datę
wystawienia zaświadczenia; 
3) nazwisko i
imiona uczestnika postępowania oraz nu­mer PESEL lub datę urodzenia - w
przypadku braku numeru PESEL; 
4) nazwę organu
uprawnionego, który wystawił wezwanie lub zawiadomienie, i sygnaturę akt
sprawy; 
5) numer
statystyczny choroby zgodny z Międzynarodową Statystyczną Klasyfikacją Chorób i
Problemów Zdro­wot­nych;
6) potwierdzenie
zdolności albo niezdolności stawienia się na wezwanie lub zawiadomienie; 
7) określenie
przyczyny odstąpienia od osobistego badania uczestni­ka postępowania w
przypadku, o którym mowa w art. 12 ust. 4;
8) nazwę i adres
podmiotu, w którym lekarz sądowy zapoznał się z dokumentacją medyczną uczestnika
postępowania lub który udostępnił tę dokumentację;
9) informację o
kosztach dojazdu do uczestnika postępowania w przy­padku, o którym mowa w art.
12 ust. 3. 
6. Do rejestru, o
którym mowa w ust. 1, mają zastoso­wanie przepisy o ochronie danych osobowych.
7. Minister
Sprawiedliwości określi, w drodze rozporządzenia, wzór zaświadczenia
wystawianego przez lekarza sądowego, uwzględniając dane i informacje
podlegające wpisowi do rejestru oraz wzór rejestru wystawionych zaświadczeń.
 
Art. 16.
1. Lekarz sądowy
ma obowiązek udostępnić rejestr na żądanie prezesa sądu okręgowego, sądu lub
prokuratora.
2. Po zakończeniu
roku kalendarzowego, a także w razie rozwią­zania umowy o wykonywanie czynności
lekarza sądowego, lekarz sądowy niezwłocznie przekazuje rejestr do właściwego
sądu okręgowego.
3. Rejestr jest
przechowywany we właściwym sądzie okręgowym przez 15 lat, licząc od końca roku
kalendarzowego, w którym nastąpiło przekazanie.
 
Art. 17.
1. Organ
uprawniony może podjąć niezbędne czynności spraw­dzające dla zweryfikowania
rzetelności zaświadczenia.
2. W razie wątpliwości
co do rzetelności wy­stawionego przez lekarza sądowego zaświadczenia organ
uprawniony niezwłocznie zawiadamia właściwego prezesa sądu okręgowego,
prokuraturę i okręgową radę lekarską.
3. Prokurator
niezwłocznie zawiadamia prezesa sądu okrę­gowego o wszczęciu i ukończeniu
postępowania przeprowadzonego na podstawie informacji, o której mowa w ust. 2. 
 
Rozdział 4
Zasady
finansowania wystawiania zaświadczeń
 
Art. 18.
1. Lekarzowi
sądowemu przysługuje wynagrodzenie za każde wydane zaświadczenie.
2. W przypadku
konieczności dojazdu do miejsca pobytu uczestnika postępowania lekarzowi
sądowemu przysługuje zwrot kosztów dojazdu na zasadach określonych w przepisach
dotyczących pracowników zatrudnionych w państwowej lub samorządowej jednostce
sfery budżetowej z tytułu podróży służbowej na obszarze kraju. 
3. Koszty
wystawienia zaświadczenia, o których mowa w ust. 1 i 2, są finansowane
z budżetu państwa, z części, której dysponentem jest Minister Sprawiedliwości,
a w odniesieniu do sądów wojskowych, z części, której dysponentem jest Minister
Obrony Narodowej.
4. Minister
Sprawiedliwości, w porozumieniu z Ministrem Obrony Narodowej i ministrem
właściwym do spraw zdrowia, określi, w drodze rozporządzenia, wysokość stawki
kwotowej i tryb finansowania wynagro­dzenia, o którym mowa w ust. 1, oraz
kosztów, o których mowa w ust. 2, mając na uwadze zakres czynności wykonywanych
przez lekarzy sądowych, a także wzór zestawienia wystawionych zaświadczeń.
 
Art. 19.
1. Prezes sądu
okręgowego, na wniosek organu uprawnio­nego, wstrzymuje wypłatę wynagrodzenia:
1) w razie
uzasadnionych wątpliwości co do rzetelności zaświadczenia wystawionego przez
lekarza sądowego;
2) jeżeli
zaświadczenie nie zawiera wszystkich wymaga­nych elementów.
2. Organ
uprawniony niezwłocznie zawiadamia prezesa sądu okręgowego o ustaniu lub
potwierdzeniu okoliczności skutkujących wstrzy­maniem wypłaty wynagrodzenia.
 
Art. 20.
Za wystawienie
zaświadczenia poświadczającego nieprawdę co do okoliczności usprawiedliwiającej
niestawiennictwo nie przysługuje wy­nagrodzenie. 
 
Rozdział 5
Zmiany w
przepisach obowiązujących
 
Art. 21.
W ustawie z dnia 17 listopada 1964 r. –
Kodeks postę­powania cywilnego (Dz. U. Nr 43, poz. 296, z późn. zm.[4]))
po art. 214 dodaje się art. 2141 w brzmieniu:
„Art. 2141.
§ 1. Usprawiedliwienie
niestawiennictwa z powodu choroby stron, ich przedstawicieli ustawowych,
pełnomocników, świadków i innych uczestni­ków postępowania, wymaga
przedstawienia zaświadczenia potwierdzającego niemożność stawienia się na wezwanie
lub zawiadomienie sądu, wystawionego przez lekarza sądowego.
§ 2.
Przepisu § 1 nie stosuje się do osób pozba­wionych
wolności, których usprawiedliwianie niestawiennictwa z powodu choroby regulują
odrębne przepisy.”.
 
Art. 22.
W ustawie z dnia
30 sierpnia 1991 r. o zakładach opieki zdrowotnej (Dz. U. z 2007 r. Nr 14, poz.
89) w art. 18 w ust. 3 pkt 4 otrzymuje brzmienie:
„4) ministrowi
właściwemu do spraw zdrowia, sądom, proku­ratorom, lekarzom sądowym oraz sądom
i rzecznikom odpowiedzialności zawodowej, w związku z prowadzo­nym
postępowaniem;”.
 
Art. 23.
W ustawie z dnia
5 grudnia 1996 r. o zawodach lekarza i lekarza dentysty (Dz. U. z 2005 r.
Nr 226, poz. 1943 oraz z 2006 r. Nr 117, poz. 790) wprowadza się następujące
zmiany:
1) w art. 40 w
ust. 2 w pkt 7 kropkę na końcu zdania zastępuje się przecinkiem i dodaje się
pkt 8 w brzmieniu:
„8) zachodzi
potrzeba przekazania niezbędnych informacji o pacjencie lekarzowi sądowemu.”;
2) w art. 50
dodaje się ust. 18 w brzmieniu:
„18. Wykonywanie
funkcji lekarza sądowego w rozumieniu ustawy z dnia 15 czerwca 2007 r. o
lekarzu sądowym (Dz.U. Nr ..., poz. ...) nie jest indywidualną praktyką
lekarską lub indywidualną specjalistyczną praktyką lekarską.”.
 
Art. 24.
W ustawie z dnia 6 czerwca 1997 r. – Kodeks
postępowania karnego (Dz. U. Nr 89, poz. 555, z późn. zm.[5]))
wprowadza się następujące zmiany:
1) w art. 117:
a) § 2a otrzymuje
brzmienie:
„§ 2a.
Usprawiedliwienie niestawiennictwa z powodu choroby oskarżonych, świadków,
obrońców, pełnomocników i innych uczestników postępo­wania, których obecność
była obowiązkowa lub którzy wnosili o dopuszczenie do czynności, będąc
uprawnionymi do wzięcia w niej udziału, wymaga przedstawienia zaświadczenia po­twier­­dza­jącego
niemożność stawienia się na wezwanie lub zawiadomienie organu prowa­dzącego
postępowanie, wystawionego przez lekarza sądowego.”,
b) uchyla się § 4,
c) po § 4 dodaje
się § 5 w brzmieniu:
„§ 5.
Przepisu § 2a nie stosuje się do osób pozbawionych wolności, których zasady
uspra­wiedliwiania niestawiennictwa regulują odrębne przepisy.”;
2) w art. 618 w §
1 pkt 9 otrzymuje brzmienie: 
„9) należności
biegłych lub instytucji wyznaczonych do wydania opinii lub wystawienia
zaświadczenia, w tym koszty wystawienia zaświadczenia przez lekarza sądowego,”.
 
Art. 25.
W ustawie z dnia 6 czerwca 1997 r. – Kodeks
karny wykonawczy (Dz. U. Nr 90, poz. 557, z późn. zm.[6]))
po art. 115 dodaje się art. 115a w brzmieniu:
„Art. 115a. § 1.
Osobie pozbawionej wolności, w razie choro­by uniemożliwiającej stawiennictwo w
postę­po­waniu prowadzonym przez sąd lub organ prowadzący postępowanie karne,
na pod­stawie Kodeksu postępowania karnego, w którym obecność osoby
pozbawionej wol­ności była obowiązkowa lub gdy wnosiła ona o dopuszczenie do
czynności, będąc upraw­nioną do wzięcia w niej udziału lub przez sąd, na
podstawie Kodeksu postępowania cywil­nego, zaświadczenie usprawiedliwiające nie­stawiennictwo
wystawia lekarz zakładu opieki zdrowotnej dla osób pozbawionych wolności.
§ 2.
Minister Sprawiedliwości, w porozumieniu z ministrem właściwym do spraw
zdrowia, określi, w drodze rozporządzenia, tryb wysta­wiania zaświadczenia
potwierdzającego zdol­ność albo niezdolność stawiennictwa osoby pozbawionej
wolności w przypadku choroby na wezwanie lub zawiadomienie sądu lub organu
prowadzącego postępowanie karne oraz sposób doręczania zaświadczenia są­dowi
lub organowi prowadzącemu postę­powanie karne, mając na uwadze koniecz­ność
zapewnienia prawidłowego toku postę­powania oraz uwzględniając specyfikę opieki
zdrowotnej w warunkach izolacji więziennej.”.
 
Art. 26.
W ustawie z dnia 28 lipca 2005 r. o
kosztach sądowych w sprawach cywilnych (Dz. U. Nr 167, poz.
1398, z późn. zm.[7]))
w art. 5 w ust. 1 w pkt 9 kropkę na końcu zdania zastępuje się
średnikiem i dodaje się pkt 10 w brzmieniu:
„10) koszty
wystawienia zaświadczenia przez lekarza sądo­wego.”.
 
Rozdział 6
Przepisy
przejściowe i końcowe
 
Art. 27.
Czynności
procesowe dokonane przed wejściem w życie ustawy na podstawie przepisów
dotychczasowych są skuteczne. 
 
Art. 28.
Wykaz, o którym
mowa w art. 7, prezes sądu okręgowego sporządza po raz pierwszy do dnia 31
grudnia 2007 r.
 
Art. 29.
Ustawa wchodzi w
życie z dniem 1 lutego 2008 r., z wyjątkiem art. 5-7 i 28, które wchodzą w
życie z dniem 1 sierpnia 2007 r.
 
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
- / Ludwik Dorn
 




[1])
Niniejszą ustawą zmienia się:
ustawę z dnia 17 listopada 1964 r. – Kodeks postępowania cywilnego, ustawę z
dnia 30 sierpnia 1991 r. o zakładach opieki zdrowotnej, ustawę z dnia 5 grudnia
1996 r. o zawodach lekarza i lekarza dentysty, ustawę z dnia 6 czerwca
1997 r. – Kodeks postępowania karnego, ustawę z dnia 6 czerwca 1997 r. – Kodeks
karny wykonawczy, ustawę z dnia 28 lipca 2005 r. o kosztach sądowych w sprawach
cywilnych. 


[2]) Zmiany wymienionej ustawy zostały
ogłoszone w Dz. U. z 1965 r. Nr 15, poz. 113, z 1974 r. Nr 27, poz. 157 i
Nr 39, poz. 231, z 1975 r. Nr 45, poz. 234, z 1982 r. Nr 11, poz. 82 i Nr 30,
poz. 210, z 1983 r. Nr 5, poz. 33, z 1984 r. Nr 45, poz. 241 i 242, z
1985 r. Nr 20, poz. 86, z 1987 r. Nr 21, poz. 123, z 1988 r. Nr 41, poz.
324, z 1989 r. Nr 4, poz. 21 i Nr 33, poz. 175, z 1990 r. Nr 14, poz. 88, Nr
34, poz. 198, Nr 53, poz. 306, Nr 55, poz. 318 i Nr 79, poz. 464, z 1991 r. Nr
7, poz. 24, Nr 22, poz. 92 i Nr 115, poz. 496, z 1993 r. Nr 12, poz. 53, z
1994 r. Nr 105, poz. 509, z 1995 r. Nr 83, poz. 417, z 1996 r. Nr 24, poz.
110, Nr 43, poz. 189, Nr 73, poz. 350 i Nr 149, poz. 703, z 1997 r. Nr 43, poz.
270, Nr 54, poz. 348, Nr 75, poz. 471, Nr 102, poz. 643, Nr 117, poz. 752,
Nr 121, poz. 769 i 770, Nr 133, poz. 882, Nr 139, poz. 934, Nr 140, poz. 940 i
Nr 141, poz. 944, z 1998 r. Nr 106, poz. 668 i Nr 117, poz. 757, z
1999 r. Nr 52, poz. 532, z 2000 r. Nr 22, poz. 269 i 271, Nr 48, poz. 552 i
554, Nr 55, poz. 665, Nr 73, poz. 852, Nr 94, poz. 1037, Nr 114, poz. 1191
i 1193 i Nr 122, poz. 1314, 1319 i 1322, z 2001 r. Nr 4, poz. 27, Nr 49,
poz. 508, Nr 63, poz. 635, Nr 98, poz. 1069, 1070 i 1071, Nr 123, poz. 1353, Nr
125, poz. 1368 i Nr 138, poz. 1546, z 2002 r. Nr 25, poz. 253, Nr 26, poz. 265, Nr 74, poz. 676, Nr
84, poz. 764, Nr 126, poz. 1069 i 1070, Nr 129, poz. 1102, Nr 153, poz. 1271,
Nr 219, poz. 1849 i Nr 240, poz. 2058, z 2003 r. Nr 41, poz. 360, Nr 42,
poz. 363, Nr 60, poz. 535, Nr 109, poz. 1035, Nr 119, poz. 1121, Nr 130,
poz. 1188, Nr 139, poz. 1323, Nr 199, poz. 1939 i Nr 228, poz. 2255, z 2004 r. Nr
9, poz. 75, Nr 11, poz. 101, Nr 68, poz. 623, Nr 91, poz. 871, Nr 93, poz. 891,
Nr 121, poz. 1264, Nr 162, poz. 1691, Nr 169, poz. 1783, Nr 172, poz. 1804, Nr
204, poz. 2091, Nr 210, poz. 2135, Nr 236, poz. 2356 i Nr 237, poz. 2384, z
2005 r. Nr 13, poz. 98, Nr 22, poz. 185, Nr 86, poz. 732, Nr 122, poz.
1024, Nr 143, poz. 1199, Nr 150, poz. 1239, Nr 169, poz. 1413, Nr 167,
poz. 1398, Nr 169, poz. 1413 i 1417, Nr 172, poz. 1438, Nr 178, poz. 1478,
Nr 183, poz. 1538 i Nr 267, poz. 2258, z 2006 r. Nr 12, poz. 66, Nr 66, poz.
466, Nr 104, poz. 708 i 711, Nr 186, poz. 1379, Nr 226, poz. 1656, Nr 208, poz.
1537 i 1540 oraz z 2007 r. Nr 7, poz. 58. 


[3]) Zmiany wymienionej ustawy zostały ogłoszone w Dz. U.
z 1999 r. Nr 83, poz. 931, z 2000 r. Nr 50, poz. 580, Nr 62, poz. 717, Nr
73, poz. 852 i Nr 93, poz. 1027, z 2001 r. Nr 98, poz. 1071 i Nr 106,
poz. 1149, z 2002 r. Nr 74, poz. 676, z 2003 r. Nr 17, poz. 155, Nr 111,
poz. 1061 i Nr 130, poz. 1188, z 2004 r. Nr 51, poz. 514, Nr 69, poz.
626, Nr 93, poz. 889, Nr 240, poz. 2405 i Nr 264, poz. 2641, z 2005
r. Nr 10, poz. 70, Nr 48, poz. 461, Nr 77, poz. 680, Nr 96, poz. 821, Nr 141,
poz. 1181, Nr 143, poz. 1203, Nr 163, poz. 1363, Nr 169, poz. 1416,
Nr 178, poz. 1479, z 2006 r. Nr 15, poz. 118, Nr 66, poz. 467, Nr 95, poz. 659,
Nr 104, poz. 708 i 711, Nr 141, poz. 1009 i 1013, Nr 167, poz. 1192 i Nr 226,
poz. 1647 i 1648 oraz z 2007 r. Nr 20, poz. 116. 


[4])
Zmiany wymienionej ustawy
zostały ogłoszone w Dz. U. z 1965 r. Nr 15, poz. 113, z 1974 r. Nr 27,
poz. 157 i Nr 39, poz. 231, z 1975 r. Nr 45, poz. 234, z 1982 r. Nr 11,
poz. 82 i Nr 30, poz. 210, z 1983 r. Nr 5, poz. 33, z 1984 r. Nr 45,
poz. 241 i 242, z 1985 r. Nr 20, poz. 86, z 1987 r. Nr 21, poz. 123, z
1988 r. Nr 41, poz. 324, z 1989 r. Nr 4, poz. 21 i Nr 33, poz. 175, z 1990 r.
Nr 14, poz. 88, Nr 34, poz. 198, Nr 53, poz. 306, Nr 55, poz. 318 i Nr 79, poz.
464, z 1991 r. Nr 7, poz. 24, Nr 22, poz. 92 i Nr 115, poz. 496, z 1993 r.
Nr 12, poz. 53, z 1994 r. Nr 105, poz. 509, z 1995 r. Nr 83, poz. 417, z
1996 r. Nr 24, poz. 110, Nr 43, poz. 189, Nr 73, poz. 350 i Nr 149, poz. 703, z
1997 r. Nr 43, poz. 270, Nr 54, poz. 348, Nr 75, poz. 471, Nr 102, poz.
643, Nr 117, poz. 752, Nr 121, poz. 769 i 770, Nr 133, poz. 882, Nr 139, poz.
934, Nr 140, poz. 940 i Nr 141, poz. 944, z 1998 r. Nr 106, poz. 668
i Nr 117, poz. 757, z 1999 r. Nr 52, poz. 532, z 2000 r. Nr 22, poz.
269 i 271, Nr 48, poz. 552 i 554, Nr 55, poz. 665, Nr 73, poz. 852, Nr 94,
poz. 1037, Nr 114, poz. 1191 i 1193 i Nr 122, poz. 1314, 1319 i 1322, z
2001 r. Nr 4, poz. 27, Nr 49, poz. 508, Nr 63, poz. 635, Nr 98, poz. 1069, 1070
i 1071, Nr 123, poz. 1353, Nr 125, poz. 1368 i Nr 138, poz. 1546, z 2002 r. Nr
25, poz. 253, Nr 26, poz. 265, Nr 74, poz. 676, Nr 84, poz. 764, Nr 126, poz.
1069 i 1070, Nr 129, poz. 1102, Nr 153, poz. 1271, Nr 219, poz. 1849 i Nr
240, poz. 2058, z 2003 r. Nr 41, poz. 360, Nr 42, poz. 363, Nr 60, poz. 535, Nr
109, poz. 1035, Nr 119, poz. 1121, Nr 130, poz. 1188, Nr 139, poz. 1323,
Nr 199, poz. 1939 i Nr 228, poz. 2255, z 2004 r. Nr 9, poz. 75, Nr 11,
poz. 101, Nr 68, poz. 623, Nr 91, poz. 871, Nr 93, poz. 891, Nr 121, poz. 1264,
Nr 162, poz. 1691, Nr 169, poz. 1783, Nr 172, poz. 1804, Nr 204, poz. 2091, Nr
210, poz. 2135, Nr 236, poz. 2356 i Nr 237, poz. 2384, z 2005 r. Nr 13, poz.
98, Nr 22, poz. 185, Nr 86, poz. 732, Nr 122, poz. 1024, Nr 143, poz.
1199, Nr 150, poz. 1239, Nr 169, poz. 1413, Nr 167, poz. 1398, Nr 169,
poz. 1413 i 1417, Nr 172, poz. 1438, Nr 178, poz. 1478, Nr 183, poz. 1538 i Nr
267, poz. 2258, z 2006 r. Nr 12, poz. 66, Nr 66, poz. 466, Nr 104, poz. 708 i
711, Nr 186, poz. 1379, Nr 226, poz. 1656, Nr 208, poz. 1537 i 1540 oraz z 2007
r. Nr 7, poz. 58. 


[5])
Zmiany wymienionej ustawy
zostały ogłoszone w Dz. U. z 1999 r. Nr 83, poz. 931, z 2000 r. Nr 50,
poz. 580, Nr 62, poz. 717, Nr 73, poz. 852 i Nr 93, poz. 1027, z 2001 r.
Nr 98, poz. 1071 i Nr 106, poz. 1149, z 2002 r. Nr 74, poz. 676, z 2003 r.
Nr 17, poz. 155, Nr 111, poz. 1061 i Nr 130, poz. 1188, z 2004 r. Nr
51, poz. 514, Nr 69, poz. 626, Nr 93, poz. 889, Nr 240, poz. 2405 i Nr 264,
poz. 2641, z 2005 r. Nr 10, poz. 70, Nr 48, poz. 461, Nr 77, poz.
680, Nr 96, poz. 821, Nr 141, poz. 1181, Nr 143, poz. 1203, Nr 163,
poz. 1363, Nr 169, poz. 1416, Nr 178, poz. 1479, z 2006 r. Nr 15, poz. 118, Nr
66, poz. 467, Nr 95, poz. 659, Nr 104, poz. 708 i 711, Nr 141, poz. 1009 i
1013, Nr 167, poz. 1192 i Nr 226, poz. 1647 i 1648 oraz z 2007 r. Nr 20, poz.
116. 


[6]) Zmiany wymienionej ustawy zostały ogłoszone w Dz. U.
z 1997 r. Nr 160, poz. 1083, z 1999 r. Nr 83, poz. 931, z 2000 r. Nr
60, poz. 701, Nr 120, poz. 1268, z 2001 r. Nr 98, poz. 1071, Nr 111, poz.
1194, z 2002 r. Nr 74, poz. 676, Nr 200, poz. 1679, z 2003 r. Nr
111, poz. 1061, Nr 142, poz. 1380, Nr 179, poz. 1750, z 2004 r. Nr 93,
poz. 889, Nr 210, poz. 2135, Nr 240, poz. 2405, Nr 243, poz. 2426, Nr 273, poz.
2703, z 2005 r. Nr 163, poz. 1363 i Nr 178, poz. 1479 oraz z 2006 r. Nr
104, poz. 708. 


[7]) Zmiany wymienionej ustawy zostały ogłoszone w Dz. U z
2006 r. Nr 126, poz. 876 i Nr 218, poz. 1592 oraz z 2007 r. Nr 21, poz. 123. 
