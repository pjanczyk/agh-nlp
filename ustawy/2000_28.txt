



Dz.U. z 2000 r. Nr 3, poz. 28
                                                                               
                                       
                                       
                                       
                                    USTAWA
                           z dnia 22 grudnia 1999 r.
                                       
                o zmianie ustawy o zakładach opieki zdrowotnej
                                       
                                       
                                    Art. 1.
W ustawie z dnia 30 sierpnia 1991 r. o zakładach opieki zdrowotnej (Dz.U. Nr
91, poz. 408, z 1992 r. Nr 63, poz. 315, z 1994 r. Nr 121, poz. 591, z 1995 r.
Nr 138, poz. 682, z 1996 r. Nr 24, poz. 110, z 1997 r. Nr 104, poz. 661, Nr
121, poz. 769 i Nr 158, poz. 1041, z 1998 r. Nr 106, poz. 668, Nr 117, poz. 756
i Nr 162, poz. 1115 oraz z 1999 r. Nr 28, poz. 255 i 256 i Nr 84, poz. 935)
wprowadza się następujące zmiany:
1) w art. 18d w ust. 1 dodaje się pkt 4 w brzmieniu:
   "4) dyżurze medycznym, należy przez to rozumieć wykonywanie, poza normalnymi
     godzinami pracy, czynności zawodowych przez lekarza lub innego
     posiadającego wyższe wykształcenie pracownika wykonującego zawód medyczny
     w zakładzie opieki zdrowotnej przeznaczonym dla osób, których stan zdrowia
     wymaga udzielania całodobowych świadczeń zdrowotnych";
2) w Dziale I dodaje się rozdział 4 w brzmieniu:
                                  "Rozdział 4
               Czas pracy pracowników zakładu opieki zdrowotnej
      Art. 32g. 1. Czas pracy pracowników zatrudnionych w zakładzie opieki
             zdrowotnej, z zastrzeżeniem art. 32i ust. 1, w przyjętym okresie
             rozliczeniowym nie może przekraczać 7 godzin 35 minut na dobę i
             przeciętnie 40 godzin na tydzień, z zastrzeżeniem ust. 2, 3 i 4.
         2. Czas pracy pracowników technicznych, obsługi i gospodarczych, w
           przyjętym okresie rozliczeniowym nie może przekraczać 8 godzin na
           dobę i przeciętnie 42 godzin na tydzień.
         3. Czas pracy pracowników komórek organizacyjnych (zakładów,
           pracowni), w przyjętym okresie rozliczeniowym:
           1) radiologii, radioterapii, medycyny nuklearnej - stosujących w
             celach diagnostycznych lub leczniczych źródła promieniowania
             jonizującego,
           2) fizykoterapii, patomorfologii, histopatologii, cytopatologii,
             cytodiagnostyki, medycyny sądowej lub prosektoriów
          - w zakresie określonym w ust. 5, nie może przekraczać 5 godzin na
           dobę i przeciętnie 26 godzin i 15 minut na tydzień.
         4. Czas pracy pracowników niewidomych zatrudnionych na stanowiskach
           wymagających kontaktu z pacjentami, w przyjętym okresie
           rozliczeniowym nie może przekraczać 6 godzin na dobę i przeciętnie
           31 godzin 30 minut na tydzień.
         5. Czas pracy, o którym mowa w ust. 3, stosuje się do pracowników na
           stanowiskach pracy w:
           1) komórkach organizacyjnych (zakładach, pracowniach) radiologii,
             radioterapii i medycyny nuklearnej, jeżeli do ich podstawowych
             obowiązków należy:
             a) stosowanie w celach diagnostycznych lub leczniczych źródeł
               promieniowania jonizującego, a w szczególności: wykonujących
               badania lub zabiegi, asystujących lub wykonujących czynności
               pomocnicze przy badaniach lub zabiegach, obsługujących
               urządzenia zawierające źródła promieniowania lub wytwarzające
               promieniowanie jonizujące, lub wykonujących czynności zawodowe
               bezpośrednio przy chorych leczonych za pomocą źródeł
               promieniotwórczych, lub
             b) prowadzenie badań naukowych z zastosowaniem źródeł
               promieniowania jonizującego lub
             c) dokonywanie pomiarów dozymetrycznych promieniowania
               jonizującego związanych z działalnością, o której mowa w lit.
               a) i b),
           2) komórkach organizacyjnych (zakładach, pracowniach)
             fizykoterapeutycznych, jeżeli do ich podstawowych obowiązków
             należy kontrolowanie techniki stosowanych zabiegów lub samodzielne
             wykonywanie zabiegów,
           3) komórkach organizacyjnych (zakładach, pracowniach):
             patomorfologii, histopatologii, cytopatologii i cytodiagnostyki,
             jeżeli do ich podstawowych obowiązków należy:
             a) przygotowywanie preparatów lub
             b) wykonywanie badań histopatologicznych i cytologicznych,
           4) komórkach organizacyjnych (zakładach, pracowniach):
             patomorfologii, medycyny sądowej oraz prosektoriach, jeżeli do ich
             podstawowych obowiązków należy:
             a) wykonywanie sekcji zwłok lub
             b) wykonywanie badań patomorfologicznych i toksykologicznych lub
             c) pomoc przy wykonywaniu sekcji zwłok oraz badań
               patomorfologicznych i toksykologicznych lub
             d) pobieranie narządów i tkanek ze zwłok.
         6. W ramach tygodniowej normy czasu pracy określonej w ust. 1
           logopedom posiadającym wyższe wykształcenie pedagogiczne i
           przeszkolenie w zakresie logopedii oraz pracownikom posiadającym
           wyższe wykształcenie w dziedzinie wychowania fizycznego ze
           specjalizacją w zakresie rehabilitacji, a także instruktorom
           gimnastyki leczniczej ze średnim wykształceniem w zakresie
           wychowania fizycznego prowadzącym zajęcia z zakresu kinezyterapii,
           przysługuje 6 godzin na podnoszenie kwalifikacji zawodowych i na
           przygotowanie się do tych zajęć.
      Art. 32h. 1. W przyjętym okresie rozliczeniowym, nie dłuższym niż 12
             tygodni, czas pracy nie może przekroczyć liczby godzin
             wynikających z pomnożenia normy dobowej czasu pracy, określonej w
             art. 32g ust. 1-4, przez liczbę kalendarzowych dni roboczych z
             wyłączeniem dodatkowych dni wolnych od pracy, o których mowa w
             art. 1291 § 1 Kodeksu pracy, oraz niedziel i świąt przypadających
             w danym okresie rozliczeniowym.
         2. Czas pracy wynikający z norm określonych w art. 32g ust. 1-4 oraz
           art. 32i ust. 1 ulega obniżeniu w okresie rozliczeniowym o liczbę
           godzin usprawiedliwionej nieobecności pracownika w pracy
           przypadającą do przepracowania w okresie tej nieobecności zgodnie z
           przyjętym rozkładem czasu pracy.
      Art. 32i. 1. Jeżeli jest to uzasadnione rodzajem pracy lub jej
             organizacją, w stosunku do pracowników zakładu opieki zdrowotnej,
             mogą być stosowane rozkłady czasu pracy, w których dopuszczalne
             jest przedłużenie wymiaru czasu pracy do 12 godzin na dobę, z
             zastrzeżeniem art. 32g ust. 3 i 4. W tych rozkładach czas pracy
             nie może przekraczać przeciętnie 40 godzin na tydzień w przyjętym
             okresie rozliczeniowym, a w stosunku do pracowników technicznych,
             gospodarczych i obsługi - przeciętnie 42 godzin na tydzień w
             przyjętym okresie rozliczeniowym.
         2. Okres rozliczeniowy, o którym mowa w ust. 1, nie może być dłuższy
           niż 4 tygodnie. W szczególnie uzasadnionych przypadkach okres
           rozliczeniowy może być przedłużony w trybie określonym w art. 1294
           § 2 Kodeksu pracy - nie więcej jednak niż do 12 tygodni.
         3. Rozkład czasu pracy powinien być stosowany na podstawie
           harmonogramów pracy ustalanych dla przyjętego okresu
           rozliczeniowego, określających dla poszczególnych pracowników dni i
           godziny pracy oraz dni wolne od pracy.
         4. W rozkładach czasu pracy, o którym mowa w ust. 1, wymiar czasu
           pracy:
           1) pracownic w ciąży,
           2) pracownic opiekujących się dzieckiem do lat 4, bez ich zgody
          - nie może przekraczać 8 godzin na dobę.
      Art. 32j. 1. Lekarze oraz inni posiadający wyższe wykształcenie
             pracownicy wykonujący zawód medyczny, zatrudnieni w zakładzie
             opieki zdrowotnej przeznaczonym dla osób, których stan zdrowia
             wymaga udzielania całodobowych świadczeń zdrowotnych, mogą być
             zobowiązani do pełnienia w tym zakładzie dyżuru medycznego.
         2. Czasu pełnienia dyżuru, o którym mowa w ust. 1, nie wlicza się do
           czasu pracy.
         3. Liczba dyżurów medycznych pełnionych przez osobę wymienioną w ust.
           1 nie może przekraczać 2 tygodniowo i 8 miesięcznie.
         4. Za każdą godzinę dyżuru medycznego, poza przypadkami, o których
           mowa w ust. 5,  przysługuje wynagrodzenie w wysokości co najmniej
           130% stawki godzinowej wynagrodzenia zasadniczego.
         5. W przypadku dyżuru pełnionego w porze nocnej, za każdą godzinę
           przysługuje wynagrodzenie w wysokości co najmniej 165% stawki
           godzinowej wynagrodzenia zasadniczego, zaś w przypadku dyżuru
           pełnionego w niedziele i święta oraz dni dodatkowo wolne od pracy co
najmniej 200% stawki godzinowej wynagrodzenia zasadniczego, bez
           względu na porę pełnienia dyżuru.
         6. Godzinową stawkę wynagrodzenia zasadniczego oblicza się dzieląc
           miesięczną stawkę wynagrodzenia zasadniczego wynikającą z
           osobistego zaszeregowania pracownika przez liczbę godzin pracy
           przypadających do przepracowania w danym miesiącu.
         7. Za czas pełnienia dyżuru medycznego nie przysługuje czas wolny od
           pracy. W uzasadnionych przypadkach ordynator (kierownik) może
           zwolnić pracownika z części dnia pracy, po zakończonym dyżurze, z
           zachowaniem prawa do wynagrodzenia.
         8. Zasad wynagradzania, o których mowa w ust. 4 i 5, nie stosuje się
           do lekarzy stażystów, których zasady wynagradzania określają
           odrębne przepisy.
      Art. 32k. 1. Osoby, o których mowa w art. 32j ust. 1, mogą zostać
             zobowiązane do pozostawania poza zakładem opieki zdrowotnej w
             gotowości do udzielania świadczeń zdrowotnych.
         2. Za każdą godzinę pozostawania w gotowości do udzielania świadczeń
           zdrowotnych, przysługuje wynagrodzenie w wysokości 50% stawki
           godzinowej wynagrodzenia zasadniczego, obliczanej zgodnie z art.
           32j ust. 6.
         3. W przypadku wezwania do zakładu opieki zdrowotnej, pracownikowi
           przysługuje wynagrodzenie jak za czas pełnienia dyżuru medycznego.
     Art. 32l. 1. Pracownikom wykonującym zawód medyczny zatrudnionym w
             systemie pracy zmianowej w zakładach opieki zdrowotnej
             przeznaczonych dla osób, których stan zdrowia wymaga całodobowych
             świadczeń zdrowotnych, przysługuje dodatkowe wynagrodzenie w
             wysokości:
           1) co najmniej 65% stawki godzinowej wynagrodzenia zasadniczego, za
             każdą godzinę pracy wykonywanej w porze nocnej,
           2) co najmniej 45% stawki godzinowej wynagrodzenia zasadniczego, za
             każdą godzinę pracy wykonywanej w porze dziennej w niedziele i
             święta oraz dni dodatkowo wolne od pracy.
         2. Przepis art. 32j ust. 6 stosuje się odpowiednio.
      32ł. 1. Pracownikom wykonującym zawód medyczny zatrudnionym w zespole
           wyjazdowym pogotowia ratunkowego (pomocy doraźnej) przysługuje
           dodatek w wysokości 30% stawki godzinowej wynagrodzenia zasadniczego
           za każdą godzinę pracy.
          2. Pracownikom wymienionym w ust. 1 zatrudnionym w pogotowiu
            ratunkowym (pomocy doraźnej) poza zespołem wyjazdowym przysługuje
            dodatek w wysokości 20% stawki godzinowej wynagrodzenia
            zasadniczego za każdą godzinę pracy.
          3. Przepis art. 32j ust. 6 stosuje się odpowiednio.";
3) w Dziale II dodaje się rozdział 4a w brzmieniu:
                                 "Rozdział 4a
        Szczególne uprawnienia pracowników zatrudnionych w samodzielnym
                    publicznym zakładzie opieki zdrowotnej
    Art. 62a. Za długoletnią pracę pracownikowi przysługują nagrody
           jubileuszowe w wysokości:
           1) 75% miesięcznego wynagrodzenia - po 20 latach pracy,
           2) 100% miesięcznego wynagrodzenia - po 25 latach pracy,
           3) 150% miesięcznego wynagrodzenia - po 30 latach pracy,
           4) 200% miesięcznego wynagrodzenia - po 35 latach pracy,
           5) 300% miesięcznego wynagrodzenia - po 40 latach pracy.
    Art. 62b. 1. Pracownikowi przechodzącemu na emeryturę lub rentę z tytułu
             niezdolności do pracy przysługuje jednorazowa odprawa w
             wysokości:
           1) jednomiesięcznego wynagrodzenia, jeżeli był zatrudniony krócej
             niż 15 lat,
           2) dwumiesięcznego wynagrodzenia po 15 latach pracy,
           3) trzymiesięcznego wynagrodzenia po 20 latach pracy.
         2. Pracownik, który otrzymał odprawę, o której mowa w ust. 1, nie
           może ponownie nabyć do niej prawa.
    Art. 62c. Ustalanie okresów uprawniających do nagrody jubileuszowej, o
           której mowa w art. 62a, oraz jednorazowej odprawy przysługującej
           pracownikowi przechodzącemu na emeryturę lub rentę z tytułu
           niezdolności do pracy, o której mowa w art. 62b, a także szczegółowe
           zasady ich obliczania i wypłacania regulują przepisy o wynagrodzeniu
           obowiązujące u danego pracodawcy.
      Art. 62d. 1. Pracownikowi przysługuje dodatek za wysługę lat w wysokości
             wynoszącej po 5 latach pracy 5% miesięcznego wynagrodzenia
             zasadniczego. Dodatek ten wzrasta o 1% za każdy dalszy rok pracy,
             aż do osiągnięcia 20% miesięcznego wynagrodzenia zasadniczego.
         2. Ustalanie okresów uprawniających do dodatku za wysługę lat
           regulują przepisy o wynagrodzeniu obowiązujące u danego
           pracodawcy.".
                                    Art. 2.
Ustawa wchodzi w życie z dniem ogłoszenia z mocą od dnia 1 października 1999 r.
                                       
                                       
                                       
