



Dz.U. z 2001 r. Nr 21, poz. 246 
                                        
                                        
                                USTAWA BUDŻETOWA
                                   NA ROK 2001
                                        
                             z dnia 1 marca 2001 r.
                                        
                                        
                                     Art. 1.
1. Dochody  budżetu państwa ustala się,  zgodnie              
   z załącznikiem nr 1, na kwotę                 161.065.257 tys. zł.
2. Wydatki  budżetu państwa ustala się,  zgodnie              
   z załącznikiem nr 2, na kwotę nie większą niż 181.604.087 tys. zł.
3. Deficyt  budżetu państwa ustala się na  kwotę 
   nie większą niż                                20.538.830 tys. zł.                                       
                                     Art. 2.
Środki pochodzące ze źródeł zagranicznych, niepodlegające zwrotowi oraz wydatki
nimi finansowane, określa załącznik nr 3.
                                        
                                     Art. 3.
Ustala się przychody budżetu państwa na kwotę 160.944.645 tys. zł, a rozchody
budżetu państwa na kwotę nie większą niż 140.405.815 tys. zł, z tytułów
wymienionych w załączniku nr 4.
                                        
                                     Art. 4.
Źródłem pokrycia pożyczkowych potrzeb budżetu państwa, w tym deficytu budżetu
państwa, są środki pozostające na rachunkach budżetu państwa w dniu 31 grudnia
2000 r., przychody z tytułu sprzedaży skarbowych papierów wartościowych,
przychody z prywatyzacji, przychody z tytułu kredytów i pożyczek zagranicznych
oraz przychody z innych tytułów.
                                        
                                     Art. 5.
1. Przyrost zadłużenia na dzień 31 grudnia 2001 r. z tytułu emisji i wykupu
  skarbowych papierów wartościowych na rynku krajowym, według wartości
  nominalnej, nie może przekroczyć kwoty 30.000.000 tys. zł.
2. Przyrost zadłużenia na dzień 31 grudnia 2001 r. z tytułu zaciągniętych
  kredytów i uzyskanych pożyczek zagranicznych oraz z tytułu emisji skarbowych
  papierów wartościowych na rynki zagraniczne, nie może przekroczyć kwoty
  9.400.000 tys. zł, w tym z tytułu emisji skarbowych papierów wartościowych na
  rynki zagraniczne, według wartości nominalnej, nie może przekroczyć kwoty
  4.700.000 tys. zł.
3. Limity określone w ust. 1 i 2 nie mają zastosowania do kredytów i pożyczek
  zagranicznych oraz emisji skarbowych papierów wartościowych na rynku krajowym
  i na rynkach zagranicznych przeznaczonych na przedterminowy wykup lub zamianę
  zobowiązań Skarbu Państwa, a także na spłatę zobowiązań Skarbu Państwa
  wynikających z ustaw, orzeczeń sądów lub innych tytułów, z wyjątkiem spłaty
  kredytów i pożyczek zagranicznych oraz wykupu skarbowych papierów
  wartościowych, z zastrzeżeniem ust. 4.
4. Wartość nominalna nowo zaciągniętych zobowiązań na cele, o których mowa w
  ust. 3, nie przekroczy kwoty 65.000.000 tys. zł.
                                        
                                     Art. 6.
Poręczenia i gwarancje mogą być udzielane przez Skarb Państwa w 2001 r. do kwoty
15.000.000 tys. zł, w tym gwarancje naprawienia szkód - do kwoty
1.000.000 tys. zł.
                                        
                                     Art. 7.
Ustala się w 2001 r. limit łącznych zobowiązań Korporacji Ubezpieczeń Kredytów
Eksportowych S.A. z tytułu ubezpieczeń eksportowych oraz gwarancji
ubezpieczeniowych, które są gwarantowane przez Skarb Państwa - w wysokości
3.400.000 tys. zł.
                                        
                                     Art. 8.
Upoważnia się ministra właściwego do spraw finansów do udzielania ze środków
budżetu państwa:
   1) kredytów i pożyczek rządom innych krajów na sfinansowanie importu
     z Rzeczypospolitej Polskiej towarów i usług - do kwoty 1.142.971 tys. zł,
   2) pożyczek Korporacji Ubezpieczeń Kredytów Eksportowych S.A. - na wypłatę
     gwarantowanych przez Skarb Państwa odszkodowań z tytułu ubezpieczania
     kontraktów eksportowych - do kwoty 129.312 tys. zł,
   3) pożyczek funkcjonującym w Rzeczypospolitej Polskiej bankom, określonym
     w umowie "Protokół finansowy między Rządem Rzeczypospolitej Polskiej a
     Rządem Republiki Francuskiej w sprawie współpracy", ze środków uzyskanych
     od Rządu Republiki Francuskiej, na pokrywanie, ustalonej w trybie
     wynikającym z umowy, części potrzeb finansowania inwestycji w
     Rzeczypospolitej Polskiej przedsiębiorstw o kapitale mieszanym polskofrancuskim
- do kwoty 30.000 tys. zł,
   4) pożyczki Bankowi Gospodarstwa Krajowego na zwiększenie środków Krajowego
     Funduszu Mieszkaniowego, o którym mowa w art. 16 ust. 1 ustawy z dnia
     26 października 1995 r. o niektórych formach popierania budownictwa
     mieszkaniowego (Dz.U. z 2000 r. Nr 98, poz. 1070 i z 2001 r. Nr 4, poz.
     27) - do kwoty 400.000 tys. zł.
                                        
                                     Art. 9.
Przychody, wydatki i rozliczenia z budżetem państwa państwowych zakładów
budżetowych, gospodarstw pomocniczych państwowych jednostek budżetowych i
środków specjalnych państwowych jednostek budżetowych, w podziale na części
budżetowe, określa załącznik nr 5.
                                        
                                    Art. 10.
Ustala się plany finansowe państwowych funduszy celowych, zgodnie z załącznikiem
nr 6.
                                        
                                    Art. 11.
Wykaz inwestycji wieloletnich określa załącznik nr 7.
                                        
                                    Art. 12.
Dotacje celowe na finansowanie zadań z zakresu administracji rządowej oraz
innych zadań zleconych ustawami, realizowanych przez jednostki samorządu
terytorialnego, określa załącznik nr 8.
                                        
                                    Art. 13.
Wykaz jednostek, dla których zaplanowano dotacje podmiotowe oraz kwoty dotacji
zawiera załącznik nr 9.
                                        
                                    Art. 14.
Zestawienie dotacji dla państwowych agencji i fundacji z udziałem Skarbu Państwa
zawiera załącznik nr 10.
                                        
                                    Art. 15.
1. Zgodnie z art. 9 ust. 1 i 2 ustawy z dnia 23 grudnia 1999 r. o kształtowaniu
  wynagrodzeń w państwowej sferze budżetowej oraz o zmianie niektórych ustaw
  (Dz.U. Nr 110, poz. 1255 oraz z 2000 r. Nr 19, poz. 239) ustala się:
   1) dla państwowych jednostek budżetowych w podziale na części i działy
     klasyfikacji dochodów i wydatków budżetowych oraz na poszczególne grupy
     osób, w załączniku nr 11:
     a) kwoty wynagrodzeń (łącznie z podwyżką od dnia 1 stycznia 2001 r.) i
       limity zatrudnienia dla osób objętych mnożnikowymi systemami wynagrodzeń
       (osób zajmujących kierownicze stanowiska państwowe, członków korpusu
       służby cywilnej, etatowych członków samorządowych kolegiów odwoławczych,
       sądowych kuratorów zawodowych, komorników sądowych, asesorów
       i aplikantów sądowych i prokuratorskich, funkcjonariuszy Służby Celnej,
       sędziów i prokuratorów oraz żołnierzy i funkcjonariuszy),
     b) kwoty wynagrodzeń dla osób nieobjętych mnożnikowymi systemami
       wynagrodzeń (łącznie z podwyżką od dnia 1 stycznia 2001 r.),
   2) kwoty bazowe dla:
     a) osób zajmujących kierownicze stanowiska państwowe, członków korpusu
       służby cywilnej, etatowych członków samorządowych kolegiów odwoławczych,
       sądowych kuratorów zawodowych, komorników sądowych, asesorów
       i aplikantów sądowych i prokuratorskich, funkcjonariuszy Służby Celnej w
wysokości 1.603,56 zł,
     b) sędziów i prokuratorów - w wysokości 1.303,57 zł,
     c) żołnierzy i funkcjonariuszy, którzy podjęli służbę przed dniem 1 stycz
       nia 1999 r. - w wysokości 1.303,57 zł,
     d) żołnierzy i funkcjonariuszy, którzy podjęli służbę po dniu 1 stycznia
       1999 r. - w wysokości 1.556,65 zł,
   3) średnioroczny wskaźnik wzrostu wynagrodzeń w państwowej sferze budżetowej
     w wysokości 107,6%.
2. Zgodnie z art. 10 ustawy, o której mowa w ust. 1, tworzy się rezerwę celową
  dla państwowych jednostek budżetowych z przeznaczeniem na zwiększenie
  wynagrodzeń - w wysokości 5.500 tys. zł - przeznaczonych na wypłaty:
   1) wynagrodzeń dla osób odwołanych z kierowniczych stanowisk państwowych,
   2) nagród jubileuszowych, odpraw emerytalnych, odpraw w związku z przejściem
     na rentę z tytułu niezdolności do pracy oraz ekwiwalentów za
     niewykorzystany urlop wypoczynkowy dla osób zajmujących kierownicze
     stanowiska państwowe, pracowników jednostek organizacyjnych stanowiących
     wyodrębnioną część budżetową, w których limit zatrudnienia nie przekracza
     50 osób.
3. Podwyższenie wynagrodzeń dla pracowników państwowej sfery budżetowej nastąpi
  od dnia 1 stycznia 2001 r., w ramach środków ujętych w budżetach właściwych
  dysponentów części budżetowych.
                                        
                                    Art. 16.
Ustala się limity zatrudnienia osób objętych mnożnikowym systemem wynagrodzeń,
dla urzędów organów władzy państwowej, kontroli, ochrony prawa, sądów
i trybunałów, wymienionych w art. 83 ust. 2 ustawy z dnia 26 listopada 1998 r.
o finansach publicznych (Dz.U. Nr 155, poz. 1014, z 1999 r. Nr 38, poz. 360,
Nr 49, poz. 485, Nr 70, poz. 778 i Nr 110, poz. 1255 oraz z 2000 r. Nr 6,
poz. 69, Nr 12, poz. 136, Nr 48, poz. 550, Nr 95, poz. 1041, Nr 119, poz. 1251 i
Nr 122, poz. 1315) oraz dla Rządowego Centrum Legislacji - zgodnie
z załącznikiem nr 12.
                                    Art. 17.
Ustala się kwotę dotacji celowych na dofinansowanie zadań własnych gmin
polegających na wypłacie dodatków mieszkaniowych na podstawie ustawy z dnia
2 lipca 1994 r. o najmie lokali mieszkalnych i dodatkach mieszkaniowych (Dz.U.
z 1998 r. Nr 120, poz. 787 i Nr 162, poz. 1119, z 1999 r. Nr 111, poz. 1281, z
2000 r. Nr 3, poz. 46, Nr 5, poz. 67, Nr 83, poz. 946, Nr 88, poz. 988, Nr 95,
poz. 1041, Nr 122, poz. 1317 oraz z 2001 r. Nr 4, poz. 27), w wysokości
550.000 tys. zł.
                                        
                                    Art. 18.
Zgodnie z art. 22 ust. 3 ustawy z dnia 27 czerwca 1997 r. o transporcie
kolejowym (Dz.U. Nr 96, poz. 591, z 1998 r. Nr 106, poz. 668, z 1999 r. Nr 84,
poz. 934 oraz z 2000 r. Nr 84, poz. 948, Nr 120, poz. 1268 i Nr 122, poz. 1314)
- ustala się kwotę wydatków na dofinansowanie zadań własnych samorządów
województw w zakresie organizowania i dotowania kolejowych regionalnych
przewozów pasażerskich w wysokości 300.000 tys. zł,
                                        
                                    Art. 19.
Ustala się ogólną kwotę dotacji przedmiotowych do wyrobów i usług w wysokości
575.277 tys. zł, z tego na dopłaty do:
1) krajowych  przewozów pasażerskich na  wyrównanie  przewoźnikom  kolejowym  utraconych   przychodów           
   z  tytułu  honorowania  ustawowych  uprawnień  do  ulgowych i bezpłatnych przejazdów, o których mowa           
   w   ustawie   z   dnia   20   czerwca   1992   r.  o  uprawnieniach  do  bezpłatnych   i   ulgowych           
   przejazdów    środkami   publicznego   transportu  zbiorowego  (Dz.U. Nr 54, poz.  254,  z  1994  r.           
   Nr  40,  poz.  150, Nr 80, poz.  368  i  Nr  113,  poz.  547, z 1995 r. Nr 50, poz. 261, z  1996  r.           
   Nr  100,  poz. 460, z 1998 r. Nr 162,  poz.  1126 oraz  z  2000  r. Nr 12, poz. 136), z wyłączeniem           
   uprawnień, o których mowa w art. 43 ustawy z dnia 9  maja  1996  r.  o  wykonywaniu  mandatu  posła    
   i  senatora  (Dz.U. Nr 73, poz.  350  i  Nr  137,  poz.  638,  z  1997 r. Nr 28, poz.  153,  Nr  98,
   poz.  604,  Nr  106, poz. 679, Nr 121,  poz.  770 i Nr 160, poz. 1080, z 1998 r. Nr 162, poz. 1118,
   z 1999 r. Nr 52, poz. 527 i 528 oraz z 2000 r. Nr 6,  poz.  69), przy czym kwota ta nie  uwzględnia
   podatku od towarów i usług                           536.671 tys. zł
2) podręczników szkolnych do kształcenia zawodowego            
   i podręczników akademickich                           11.306 tys. zł,
3) posiłków sprzedawanych w barach mlecznych             19.700 tys. zł,
   ciekłych                                               7.600 tys. zł.
                                                   
                                        
                                    Art. 20.
Ustala się dotacje przedmiotowe na dofinansowanie:
1) kosztów  utrzymania  obiektów  i  urządzeń sportowych, komórek odnowy biologicznej           
   i pomocy  audiowizualnej  państwowego zakładu  budżetowego "Centralny Ośrodek Sportu"                                       
   16.525 tys. zł,                                               
2) całkowitych kosztów  działalności gospodarstw  pomocniczych przy  parkach    
   narodowych  2.505 tys. zł,
3) kosztów  ogrzewania  warsztatów  szkolnych prowadzonych w formie gospodarstw           
   pomocniczych w zakładach poprawczych 
   i  schroniskach dla nieletnich  703 tys. zł.
                       
                                        
                                    Art. 21.
Ustala się dotacje przedmiotowe w wysokości 331.293 tys. zł na dofinansowanie
kosztów niektórych zadań wykonywanych na rzecz rolnictwa w zakresie:
   1) postępu biologicznego w produkcji roślinnej i zwierzęcej,
   2) upowszechniania doradztwa rolniczego,
   3) zwalczania chorób zakaźnych zwierząt oraz badań monitoringowych
     pozostałości chemicznych i biologicznych w tkankach zwierząt i produktach
     pochodzenia zwierzęcego,
   4) kontroli jakości gleb, roślin, produktów rolniczych i spożywczych,
   5) ochrony roślin,
   6) rolnictwa ekologicznego,
   7) stosowania nawozów wapniowych,
   8) monitorowania dostępu polskich artykułów rolno-spożywczych do rynków
     zagranicznych i wielkości importu.
                                        
                                    Art. 22.
Ustala się kwotę dotacji na inwestycje realizowane przez przedsiębiorstwo
"Polskie Koleje Państwowe" na liniach kolejowych o państwowym znaczeniu w
wysokości 365.533 tys. zł.
                                        
                                    Art. 23.
Tworzy się ogólną rezerwę budżetową w wysokości 88.000 tys. zł.
                                        
                                    Art. 24.
Ustala się dla służby cywilnej:
   1) limit mianowań urzędników - 500 osób,
   2) limit środków na wynagrodzenia - w wysokości 2.767.251 tys. zł,
   3) limit środków na szkolenia - w wysokości 24.180 tys. zł.
                                        
                                    Art. 25.
Ustala się wskaźniki, o których mowa w art. 93 ust. 1 ustawy z dnia 17 grudnia
1998 r. o emeryturach i rentach z Funduszu Ubezpieczeń Społecznych (Dz.U.
Nr 162, poz. 1118, z 1999 r. Nr 38, poz. 360, Nr 70, poz. 774, Nr 72, poz. 801 i
802 i Nr 106, poz. 1215, z 2000 r. Nr 2, poz. 26, Nr 9, poz. 118, Nr 19,
poz. 238, Nr 56, poz. 678 i Nr 84, poz. 948 oraz z 2001 r. Nr 8, poz. 64):
   1) wzrost emerytur i rent - 7,4%,
   2) wskaźnik realnej przeciętnej emerytury i renty brutto w odniesieniu
     do średniorocznego wskaźnika cen towarów i usług konsumpcyjnych ogółem 100,4%,

   3) wskaźnik waloryzacji emerytur i rent od dnia 1 czerwca 2001 r. - 109,6%,
   4) średnioroczny wskaźnik cen towarów i usług konsumpcyjnych dla gospodarstw
     domowych emerytów i rencistów - 107,0%,
   5) średnioroczny wskaźnik cen towarów i usług konsumpcyjnych ogółem 107,0%,

   6) średnioroczny wskaźnik przeciętnego wynagrodzenia w gospodarce narodowej
     - 109,1%.
                                        
                                    Art. 26.
Wysokość odpisu, o którym mowa w art. 76 ust. 1 pkt 1 ustawy z dnia 13
października 1998 r. o systemie ubezpieczeń społecznych (Dz.U. Nr 137, poz. 887
i Nr 162, poz. 1118 i 1126, z 1999 r. Nr 26, poz. 228, Nr 60, poz. 636, Nr 72,
poz. 802, Nr 78, poz. 875 i Nr 110, poz. 1256, z 2000 r. Nr 9, poz. 118, Nr 95,
poz. 1041, Nr 104, poz. 1104 i Nr 119, poz. 1249 oraz z 2001 r. Nr 8, poz. 64),
wynosi 2.834.700 tys. zł.
                                        
                                    Art. 27.
Kwota wydatków na prewencję rentową, o których mowa w art. 57 ustawy wymienionej
w art. 26, wynosi 111.070 tys. zł.
                                        
                                    Art. 28.
Należności, o których mowa w art. 76 ust. 1 pkt 3 ustawy wymienionej w art. 26,
z tytułu poniesionych kosztów poboru i dochodzenia przez Zakład Ubezpieczeń
Społecznych składek na otwarte fundusze emerytalne ustala się na 0,8% przypisu
tych składek.
                                    Art. 29.
Prognozowane na 2001 r. przeciętne wynagrodzenie miesięczne w gospodarce
narodowej wynosi 2.094 zł.
                                        
                                    Art. 30.
Wpływy, o których mowa w art. 4 ustawy z dnia 25 czerwca 1997 r. o wykorzystaniu
wpływów z prywatyzacji części mienia Skarbu Państwa na cele związane z reformą
systemu ubezpieczeń społecznych (Dz.U. Nr 106, poz. 673 oraz z 2000 r. Nr 31,
poz. 383) oraz przychody, o których mowa w art. 56 ust. 1 ustawy z dnia
30 sierpnia 1996 r. o komercjalizacji i prywatyzacji przedsiębiorstw państwowych
(Dz.U. Nr 118, poz. 561 i Nr 156, poz. 775, z 1997 r. Nr 32, poz. 184, Nr 98,
poz. 603, Nr 106, poz. 673, Nr 121, poz. 770, Nr 137, poz. 926 i Nr 141,
poz. 945, z 1998 r. Nr 106, poz. 668, z 1999 r. Nr 40, poz. 400 i Nr 101,
poz. 1178 oraz z 2000 r. Nr 15, poz. 180, Nr 26, poz. 306, Nr 31, poz. 383,
Nr 60, poz. 703, Nr 84, poz. 948 i Nr 122, poz. 1315), określa się na kwotę
14.122.000 tys. zł.
                                        
                                    Art. 31.
Ustala się etaty Policji w liczbie 103.140.
                                        
                                    Art. 32.
Zgodnie z art. 3 ustawy z dnia 29 sierpnia 1997 r. o finansowaniu dróg
publicznych (Dz.U. Nr 123, poz. 780, z 1998 r. Nr 106, poz. 668 i Nr 150,
poz. 983 oraz z 2000 r. Nr 12, poz. 136) ustala się wydatki związane z budową,
modernizacją, utrzymaniem oraz ochroną dróg krajowych, wojewódzkich
i powiatowych, a także zarządzaniem nimi - w wysokości 4.602.699 tys. zł.
                                        
                                    Art. 33.
Przychody z prywatyzacji spółek przemysłowego potencjału obronnego przeznaczone
na jego restrukturyzację, a także na proces modernizacji technicznej Sił
Zbrojnych Rzeczypospolitej Polskiej, określa się na kwotę 29.613 tys. zł.
                                        
                                    Art. 34.
Wydatki budżetowe w kwocie 1.471.946 tys. zł, ujęte w budżecie państwa w części,
której dysponentem jest minister właściwy do spraw gospodarki, przeznacza się na
realizację programów:
1)     reformy górnictwa węgla kamiennego w kwocie    1.431.946 tys. zł,
     z tego na:                                          
       a)  likwidację kopalń                          246.886 tys. zł,
       b)  restrukturyzację zatrudnienia              892.100 tys. zł,
        w tym na spłatę pożyczek zaciągniętych w       
           Agencji Rozwoju Przemysłu S.A.             100.000 tys. zł,       
       c)  usuwanie   szkód  górniczych  wywołanych             
           reaktywacją starych zrobów                  30.000 tys. zł,
                                                         
       d)  ekwiwalenty    pieniężne   za   deputaty             
           węglowe   dla  emerytów  i  rencistów             
           górnictwa   wypłacane  przez   Zakład      
           Ubezpieczeń Społecznych                   158.000 tys. zł,   
       e)  deputaty  węglowe przysługujące emerytom             
           i    rencistom    górniczym    kopalń      
           całkowicie likwidowanych                   26.000 tys. zł,  
       f)  renty   wyrównawcze   przysługujące  od             
           kopalń całkowicie likwidowanych             32.200 tys zł,
                                                        
       g)  tworzenie  nowych miejsc pracy w gminach    30.900 tys zł,
           górniczych                                    
       h)  monitorowanie   przebiegu   postępowania             
           oddłużeniowego,      zmian      stanu             
           zatrudnienia   oraz  nadzorowanie   i      
           kontrolę     wydatkowania     środków      
           budżetowych                                 9.800 tys zł,
       i)  utrzymanie    biur   pomocy    zawodowej             
           Górniczej Agencji Pracy Sp. z o.o.         2.500 tys. zł,
                                                         
       j)  obsługę  wypłat ekwiwalentów, o  których             
           mowa  w  lit. d), dokonywanych  przez   
           Zakład Ubezpieczeń Społecznych             3.560 tys. zł,    
2)     restrukturyzacji przemysłu hutnictwa żelaza              
        i    stali    -    na   restrukturyzację    
        zatrudnienia w kwocie                         40.000 tys zł.   
                                        
                                    Art. 35.
Ustala się obowiązkową składkę na Fundusz Pracy w wysokości 2,45% podstawy
wymiaru składki na ubezpieczenie społeczne, określonej w art. 53 ust. 1 ustawy z
dnia 14 grudnia 1994 r. o zatrudnieniu i przeciwdziałaniu bezrobociu (Dz.U. z
2001 r. Nr 6, poz. 56).
                                        
                                    Art. 36.
Łączna kwota wpłat gmin, o której mowa w art. 23 ustawy z dnia 26 listopada
1998 r. o dochodach jednostek samorządu terytorialnego w latach 1999-2001 (Dz.U.
Nr 150, poz. 983 i Nr 162, poz. 1119 oraz z 2000 r. Nr 95, poz. 1041) - wynosi
180.000 tys. zł.
                                        
                                    Art. 37.
Określa się limit zwolnień od cła, o którym mowa w art. 190 § 7 ustawy z dnia
9 stycznia 1997 r. - Kodeks celny w wysokości 50.000 tys. zł.
                                    Art. 38.
1. Ustala się limity wydatków na finansowanie zadań objętych programem
  wsparcia, o których mowa w art. 24 ust. 1 ustawy z dnia 12 maja 2000 r. o
  zasadach wspierania rozwoju regionalnego (Dz.U. Nr 48, poz. 550, Nr 95,
  poz. 1041 i Nr 109, poz. 1158), z wyłączeniem zadań określonych w ust. 2:
   1) w roku 2001 - w kwocie 1.451.118 tys. zł,
   2) w roku 2002 - w kwocie 2.000.000 tys. zł.
2. Ustala się limity wydatków na finansowanie zadań objętych programem
  wsparcia, o których mowa w art. 24 ust. 1 ustawy wymienionej w ust. 1, w
  związku z art. 7 tej ustawy:
   1) w roku 2001 - w kwocie 1.713.519 tys. zł,
   2) w roku 2002 - w kwocie 2.540.008 tys. zł.
                                        
                                    Art. 39.
W przypadku gdy środki finansowe z Unii Europejskiej na realizację programu
SAPARD wpłyną w kwocie niższej od planowanej, upoważnia się ministra właściwego
do spraw finansów do przekazania odpowiadającej im części środków planowanych na
współfinansowanie programu SAPARD, na zwiększenie dotacji dla Funduszu Pracy.
                                    Art. 40.
1. Oszczędności w wydatkach powstałych w związku z wejściem w życie
  rozporządzenia Prezydenta Rzeczypospolitej Polskiej z dnia 12 lutego 2001 r.
  zmieniającego rozporządzenie w sprawie szczegółowych zasad wynagradzania osób
  zajmujących kierownicze stanowiska państwowe (Dz.U. Nr 11, poz. 87),
  przeznacza się na dotacje dla gmin na dofinansowanie budowy gimnazjów.
2. Dysponenci części budżetowych w terminie do dnia 15 kwietnia 2001 r.
  przekażą ministrowi właściwemu do spraw finansów informację o kwotach
  oszczędności, o których mowa w ust. 1.
3. Minister właściwy do spraw finansów, po uzyskaniu pozytywnej opinii komisji
  sejmowej właściwej do spraw budżetu, utworzy nową rezerwę celową i przeniesie
  do niej kwoty oszczędności, o których mowa w ust. 2.
                                    Art. 41.
1. W przypadku wystąpienia oszczędności w wydatkach planowanych na obsługę
  zadłużenia zagranicznego i długu krajowego, upoważnia się ministra właściwego
  do spraw finansów do ich przeznaczenia w pierwszej kolejności w równych
  częściach na zwiększenie dotacji dla Funduszu Pracy oraz na zwiększenie
  subwencji ogólnej w części oświatowej dla jednostek samorządu terytorialnego,
  o kwoty nieprzekraczające 150.000 tys. zł. Pozostałe zaś oszczędności w
  równych kwotach przeznaczyć na:
   1) zwiększenie do kwoty 100.000 tys. zł kwoty rezerwy celowej poz. 12
     zasiłki z pomocy społecznej, dotacje i subwencje,
   2) zwiększenie do kwoty 100.000 tys. zł w części 46 zdrowie, dział 851,
     rozdział 85149 program polityki zdrowotnej, wydatki bieżące jednostek
     budżetowych.
2. W terminie 30 dni po zakończeniu każdego kwartału minister właściwy do spraw
  finansów dokonuje oszacowania kwoty oszczędności na obsługę zadłużenia
  zagranicznego i długu krajowego. Zwiększenie wydatków na cele określone w
  ust. 1 nie może przekroczyć:
   1) 70% kwoty oszczędności oszacowanych na dzień 31 marca i 30 czerwca 2001
     r.,
   2) 90% kwoty oszczędności oszacowanych na dzień 30 września 2001 r.
3. Minister właściwy do spraw finansów w terminie 45 dni po zakończeniu każdego
  kwartału informuje komisję sejmową właściwą do spraw budżetu o kwotach
  szacunkowych oszczędności i ich rozdysponowania.
                                    Art. 42.
W przypadku wystąpienia oszczędności w rezerwie celowej na wydatki związane z
wymianą dokumentów osobistych upoważnia się ministra właściwego do spraw
finansów do ich przeznaczenia na zwiększenie wydatków na organizację kolonii i
obozów dla dzieci i młodzieży.
                                    Art. 43.
Ustawa wchodzi w życie z dniem ogłoszenia, z mocą od dnia 1 stycznia 2001 r.
                                        
                                        
 
Załącznik nr 1
Załącznik nr 2
Załącznik nr 3
Załącznik nr 4
Załącznik nr 5
Załącznik nr 6
Załącznik nr 7
Załącznik nr 8
Załącznik nr 9
Załącznik nr 10
Załącznik nr 11
Załącznik nr 12                                                                          
