



Dz.U. z 2000 r. Nr 114, poz. 1190
                                                   
                                                                                
                                     USTAWA
                           z dnia 16 listopada 2000 r.
                                        
      o zmianie ustawy o gwarantowanych przez Skarb Państwa ubezpieczeniach
                             kontraktów eksportowych
                                        
                                        
                                     Art. 1.
W ustawie z dnia 7 lipca 1994 r. o gwarantowanych przez Skarb Państwa
ubezpieczeniach kontraktów eksportowych (Dz.U. Nr 86, poz. 398, z 1996 r. Nr
106, poz. 496 oraz z 1997 r. Nr 28, poz. 154, Nr 79, poz. 484 i Nr 121,
poz. 770) wprowadza się następujące zmiany:
1) w tytule ustawy skreśla się wyraz "kontraktów";
2) art. 1-3 otrzymują brzmienie:
       "Art. 1. 1. Ustawa określa zasady ubezpieczeń eksportowych, w wypadku
              których wypłata odszkodowań jest zapewniona w drodze
              przekazywania zakładowi ubezpieczeń przez Skarb Państwa
              niezbędnych na ten cel środków.
         2. Ubezpieczenie, o którym mowa w ust. 1, zwane dalej "ubezpieczeniem
           eksportowym", może dotyczyć:
           1) kredytów eksportowych,
           2) kontraktów eksportowych,
           3) inwestycji bezpośrednich za granicą,
           4) kosztów poszukiwania zagranicznych rynków zbytu.
         3. Ubezpieczenie eksportowe może być realizowane w formie:
           1) ubezpieczenia bezpośredniego,
           2) ubezpieczenia pośredniego (reasekuracji),
           3) udzielenia gwarancji ubezpieczeniowej.
       Art. 2. 1. Celem ubezpieczeń eksportowych jest, w przypadku
              ubezpieczenia:
           1) kredytów eksportowych - ochrona jednostek finansujących na
             wypadek strat poniesionych w związku z finansowaniem kontraktów
             eksportowych,
           2) kontraktów eksportowych - ochrona krajowych przedsiębiorców na
             wypadek strat poniesionych, w związku z realizacją kontraktu
             eksportowego, przed wysyłką towarów bądź realizacją usług (ryzyko
             produkcji) oraz po wysyłce towarów bądź realizacji usług (ryzyko
             kredytu),
           3) inwestycji bezpośrednich za granicą - ochrona krajowych
             przedsiębiorców na wypadek strat poniesionych w związku z
             realizacją inwestycji bezpośredniej za granicą,
           4) kosztów poszukiwania zagranicznych rynków zbytu - ochrona
             krajowych przedsiębiorców na wypadek uzasadnionych kosztów i wydat
             ków poniesionych w związku z poszukiwaniem zagranicznych rynków
             zbytu.
         2. Celem gwarancji ubezpieczeniowej jest umożliwienie krajowym
           przedsiębiorcom zawarcia i realizacji kontraktów eksportowych.
         3. Ochrona ubezpieczeniowa z tytułu ubezpieczeń eksportowych, o
           których mowa w ust. 1, nie obejmuje utraconych korzyści ani innych
           szkód pośrednich poniesionych przez ubezpieczającego, chyba że w
           umowie ubezpieczenia eksportowego postanowiono inaczej.
         4. Ubezpieczenie kredytów eksportowych obejmuje szkody poniesione
           przez jednostkę finansującą, w związku z finansowaniem kontraktu
           eksportowego, jeżeli szkody te są następstwem zdarzeń określonych
           jako:
           1) ryzyko handlowe,
           2) ryzyko polityczne.
         5. Ubezpieczenie kontraktów eksportowych obejmuje szkody poniesione
           przez ubezpieczającego w wyniku niemożności wykonania kontraktu
           eksportowego bądź w wyniku niewykonania lub nienależytego wykonania
           kontraktu eksportowego przez kontrahenta zagranicznego, jeżeli
           szkody te są następstwem zdarzeń określonych jako:
           1) ryzyko handlowe,
           2) ryzyko polityczne.
         6. Ubezpieczenie inwestycji bezpośrednich za granicą obejmuje szkody
           poniesione przez ubezpieczającego w wyniku realizacji inwestycji
           bezpośredniej za granicą, jeżeli szkody te są następstwem zdarzeń
           określonych jako ryzyko polityczne.
         7. Ubezpieczenie kosztów poszukiwania zagranicznych rynków zbytu
           obejmuje uzasadnione koszty i wydatki poniesione w związku z
           poszukiwaniem zagranicznych rynków zbytu na wypadek niezawarcia
           z kontrahentem zagranicznym na danym rynku zamierzonego kontraktu
           eksportowego z przyczyn niezależnych od przedsiębiorcy krajowego.
     Art. 3. Ubezpieczenie eksportowe dotyczy ryzyka handlowego, jeżeli
           kontrakt jest zawarty na okres kredytu dwóch lub więcej lat, lub
           ryzyka związanego ze zmianami kursów walutowych.";
3) w art. 4 wyrazy "w drodze uchwały" zastępuje się wyrazami "w drodze
  rozporządzenia";
4) art. 5 otrzymuje brzmienie:
       "Art. 5. 1. Prowadzenie działalności w zakresie ubezpieczeń
              eksportowych, na warunkach określonych ustawą, powierza się
              Korporacji Ubezpieczeń Kredytów Eksportowych Spółka Akcyjna,
              zwanej dalej "Korporacją".
         2. Korporacja prowadzi działalność, o której mowa w ust. 1 i udziela
           gwarancji ubezpieczeniowych w imieniu własnym.";
5) po art. 5 dodaje się art. 5a w brzmieniu:
     "Art. 5a. Ustawa budżetowa, z zastrzeżeniem art. 18 ust. 2, określa limit,
           którego nie mogą przekroczyć łączne zobowiązania Korporacji z tytułu
           gwarantowanych przez Skarb Państwa ubezpieczeń eksportowych oraz
           gwarancji ubezpieczeniowych, a także przewidywane na dany rok
           wypłaty ze środków budżetu państwa z tytułu:
           1) poręczeń kredytów wraz z odsetkami, zaciągniętych przez
             Korporację, stosownie do art. 13 ust. 2 pkt 1,
           2) pożyczek udzielonych Korporacji z budżetu państwa, stosownie do
             art. 13 ust. 2 pkt 2.";
6) art. 6 i 7 otrzymują brzmienie:
     "Art. 6. Z ubezpieczenia eksportowego oraz gwarancji ubezpieczeniowych, z
           zastrzeżeniem art. 5a, mogą korzystać:
           1) przedsiębiorcy, mający miejsce zamieszkania lub siedzibę na
             terytorium Rzeczypospolitej Polskiej, dokonujący eksportu krajowych
             produktów i usług, dokonujący inwestycji bezpośrednich za granicą
             lub poszukujący zagranicznych rynków zbytu,
           2) jednostki finansujące kontrakty eksportowe realizowane przez
             przedsiębiorców określonych w pkt 1.
       Art. 7. 1. Tworzy się Komitet Polityki Ubezpieczeń Eksportowych, zwany
              dalej "Komitetem".
         2. Do zadań Komitetu należy:
           1) określanie szczegółowych zasad działalności Korporacji w zakresie
             gwarantowanych przez Skarb Państwa ubezpieczeń eksportowych oraz
             gwarancji ubezpieczeniowych, z uwzględnieniem standardów
             obowiązujących w państwach członowskich Unii Europejskiej,
           2) określanie zasad ustalania stawek ubezpieczeniowych oraz
             wynagrodzeń z  tytułu udzielonych gwarancji ubezpieczeniowych,
           3) opiniowanie wniosków o ubezpieczenie eksportowe oraz zleceń
             udzielenia gwarancji ubezpieczeniowych w ramach limitu, o którym
             mowa w art. 5a,
           4) ustalanie zakresu uprawnień Korporacji do podejmowania decyzji
             dotyczących zawierania umów ubezpieczenia eksportowego oraz
             udzielenia gwarancji ubezpieczeniowych,
           5) klasyfikowanie krajów w zależności od stopnia ryzyka,
           6) rozpatrywanie rocznych sprawozdań Korporacji z jej działalności
             obejmujących:
                a) stan zobowiązań z tytułu zawartych umów ubezpieczenia
                  eksportowego, umów kredytowych, udzielonych gwarancji ubezpie
                  czeniowych oraz stopień wykorzystania limitu określonego w
                  ustawie budżetowej,
                b) przychody ze składek, wynagrodzenia z tytułu udzielonych
                  gwarancji ubezpieczeniowych, wypłacone odszkodowania i kwoty
                  gwarancji ubezpieczeniowych oraz uzyskane kwoty regresów,
                c) przewidywane zobowiązania z tytułu zawartych umów
                  ubezpieczenia eksportowego i udzielonych gwarancji ubezpie
                  czeniowych na poszczególne lata,
           7) rozpatrywanie propozycji zmian w działalności Korporacji i
             przedstawianie ich ministrowi właściwemu do spraw finansów
             publicznych.
         3. Komitet przedstawia Radzie Ministrów roczne sprawozdanie ze swojej
           działalności w terminie do dnia 31 maja następnego roku.";
7) art. 7a otrzymuje brzmienie:
    "Art. 7a. W skład Komitetu wchodzą, powołani przez Prezesa Rady Ministrów,
           po jednym przedstawicielu:
           1) ministra właściwego do spraw finansów publicznych,
           2) ministra właściwego do spraw gospodarki,
           3) ministra właściwego do spraw Skarbu Państwa,
           4) ministra właściwego do spraw rolnictwa,
           5) ministra właściwego do spraw rynków rolnych,
           6) ministra właściwego do spraw zagranicznych
           - w randze sekretarza albo podsekretarza stanu oraz
           7) przedstawiciel Prezesa Narodowego Banku Polskiego.";
8) w art. 8 w ust. 2:
   a) wyraz "minimalny" zastępuje się wyrazem "maksymalny",
   b) wyraz "krajowego" zastępuje się wyrazem "zagranicznego";
9) art. 9 otrzymuje brzmienie:
     "Art. 9. Ogólne warunki umów ubezpieczenia eksportowego zatwierdza, na
           wniosek Korporacji, minister właściwy do spraw finansów publicznych
           po zasięgnięciu opinii ministra właściwego do spraw gospodarki.";
10) w art. 10:
   a) w ust. 1 wyrazy "kontraktów eksportowych" zastępuje się wyrazami
     "bezpośrednim lub reasekuracją oraz udzieleniem gwarancji
     ubezpieczeniowych w zakresie uregulowanym ustawą",
   b) ust. 2 otrzymuje brzmienie:
     "2. Na rachunku, o którym mowa w ust. 1, są gromadzone:
         1) składki z tytułu ubezpieczeń eksportowych i reasekuracji oraz
           wynagrodzenia z tytułu udzielonych gwarancji ubezpieczeniowych,
         2) kwoty uzyskane w wyniku postępowań windykacyjnych i regresowych,
         3) odsetki od środków gromadzonych na wyodrębnionym rachunku,
         4) odsetki od lokat wolnych środków,
         5) środki pochodzące z kredytów bankowych,
         6) pożyczki ze środków Skarbu Państwa, określone w art. 13 ust. 2 pkt
           2,
         7) środki przekazane przez ministra właściwego do spraw finansów
           publicznych, określone w art. 19,
         8) środki przekazane przez Komitet Integracji Europejskiej, określone
           w art. 20 ust. 1,
         9) składki zwrotne,
         10) dodatnie różnice kursowe,
         11) pozostałe wpływy.",
   c) po ust. 2 dodaje się ust. 2a w brzmieniu:
     "2a.  Z rachunku, o którym mowa w ust. 1, są pokrywane:
         1) odszkodowania i kwoty gwarancji ubezpieczeniowych,
         2) składki reasekuracyjne,
         3) zwroty składek,
         4) koszty postępowań windykacyjnych i regresowych,
         5) koszty likwidacji szkód,
         6) wydatki na utworzenie lokat,
         7) spłaty kredytów bankowych,
         8) spłaty odsetek od kredytów bankowych,
         9) spłaty pożyczek otrzymanych zgodnie z art. 13 ust. 2 pkt 2,
         10) środki przekazane do budżetu państwa,
         11) prowizje za prowadzenie gwarantowanych przez Skarb Państwa
           ubezpieczeń eksportowych i udzielane gwarancje ubezpieczeniowe,
           o których mowa w art. 14,
         12) ujemne różnice kursowe,
         13) opłaty bankowe,
         14) pozostałe wydatki.",
   d) w ust. 6 wyrazy "kontraktów eksportowych" zastępuje się wyrazami
     "eksportowego oraz udzielonych gwarancji ubezpieczeniowych";
11) po art. 12 dodaje się art. 12a w brzmieniu:
       "Art. 12a. Z chwilą wypłaty kwoty gwarancji Korporacja wstępuje w prawa
              beneficjenta gwarancji do wysokości zapłaconej kwoty gwarancji.";
12) w art. 13:
   a) w ust. 1 wyrazy "kontraktów eksportowych" zastępuje się wyrazami
     "eksportowego oraz wypłata kwot gwarancji ubezpieczeniowych",
   b) w ust. 2:
       - w zdaniu wstępnym po wyrazach "wypłata odszkodowań" dodaje się wyrazy
        "i kwot gwarancji ubezpieczeniowych",
       - w pkt 1 po wyrazach "kredytu bankowego" dodaje się wyrazy "wraz z
        odsetkami";
13) w art. 14 skreśla się wyraz "ubezpieczeniowej";
14) w art. 15:
   a) w ust. 1 wyrazy "ubezpieczenia kontraktów eksportowych" zastępuje się
     wyrazami "ubezpieczenia oraz udzielania gwarancji ubezpieczeniowych",
   b) w ust. 2 po wyrazie "zatwierdzony" dodaje się wyrazy "w drodze
     rozporządzenia";
15) w art. 16 w ust. 1:
   a) wyrazy "kontraktów eksportowych" zastępuje się wyrazami "eksportowych
     oraz udzielonych gwarancjach ubezpieczeniowych",
   b) wyrazy "wypłatach odszkodowań" zastępuje się wyrazami "z tego tytułu
     wypłatach";
16) w art. 17 wyrazy "ubezpieczenia kontraktów eksportowych uregulowanych"
  zastępuje się wyrazami "zawieranych w zakresie uregulowanym";
17) użyte w art. 7b ust. 1, art. 8 ust. 2, art. 10 ust. 4, 5 i 6, art. 13 ust. 2
  pkt 1 i ust. 3, art. 14 zdanie drugie, art. 15 ust. 1 i 2, art. 15a ust. 1,
  art. 16, art. 18 ust. 2 i art. 19 ustawy, w różnych przypadkach, wyrazy
  "Minister Finansów" zastępuje się, użytymi w odpowiednich przypadkach,
  wyrazami "minister właściwy do spraw finansów publicznych";
18) użyte w art. 8 w ust. 2, w art. 10 w ust. 7 i w art. 16 ustawy, w różnych
  przypadkach, wyrazy "Minister Gospodarki" zastępuje się, użytymi w
  odpowiednich przypadkach, wyrazami "minister właściwy do spraw gospodarki".
                                     Art. 2.
Dotychczasowe przepisy wykonawcze zachowują moc do czasu wejścia w życie
przepisów wykonawczych wydanych na podstawie upoważnień w brzmieniu nadanym
niniejszą ustawą, o ile nie są sprzeczne z jej przepisami, nie dłużej jednak niż
przez 12 miesięcy od dnia jej wejścia w życie.
                                        
                                     Art. 3.
Minister właściwy do spraw finansów publicznych ogłosi w Dzienniku Ustaw
Rzeczypospolitej Polskiej jednolity tekst ustawy o gwarantowanych przez Skarb
Państwa ubezpieczeniach eksportowych, z uwzględnieniem zmian wynikających z
przepisów ogłoszonych przed dniem wydania jednolitego tekstu.
                                        
                                     Art. 4.
Ustawa wchodzi w życie po upływie 14 dni od dnia ogłoszenia, z wyjątkiem art. 1
pkt 5, który wchodzi w życie z dniem 1 stycznia 2001 r.
 
 
                                                                                
