


Tekst
ustawy ustalony ostatecznie po rozpatrzeniu poprawek Senatu
 
 
USTAWA
z dnia 15 grudnia 2016 r.
o
zmianie ustawy o ubezpieczeniach upraw rolnych i zwierząt gospodarskich
Art. 1. W
ustawie z dnia 7 lipca 2005 r. o ubezpieczeniach upraw rolnych i zwierząt
gospodarskich (Dz. U. z 2016 r. poz. 792) wprowadza się następujące zmiany:
1)     w art. 3:
a)     uchyla się ust. 1a,
b)    w ust. 2 pkt 10 otrzymuje brzmienie:
„10) suszę – oznaczają szkody spowodowane
wystąpieniem, w dowolnym sześciodekadowym okresie od dnia 21 marca do dnia 30
września, spadku klimatycznego bilansu wodnego poniżej wartości określonej dla
poszczególnych gatunków roślin uprawnych i gleb;”,
c)     ust. 5 otrzymuje brzmienie:
„5. Minister właściwy do spraw rolnictwa
ogłasza, w drodze obwieszczenia, w dzienniku urzędowym ministra właściwego do
spraw rolnictwa oraz na stronie podmiotowej Biuletynu Informacji Publicznej
urzędu obsługującego ministra właściwego do spraw rolnictwa, w okresie od dnia
21 maja do dnia 20 października, w terminie do 10 dni po zakończeniu
sześciodekadowego okresu, wskaźniki klimatycznego bilansu wodnego dla
poszczególnych gatunków roślin uprawnych i gleb, z podziałem na województwa, na
podstawie danych przekazanych przez Instytut Uprawy, Nawożenia i Gleboznawstwa
– Państwowy Instytut Badawczy.”;
2)     art. 5 otrzymuje brzmienie:
„Art. 5. 1. Dopłaty są wypłacane przez
ministra właściwego do spraw rolnictwa. 
2. Dopłaty wynoszą, w przypadku ubezpieczenia
upraw albo zwierząt od wszystkich rodzajów ryzyka, o których mowa odpowiednio w
art. 3 ust. 1 pkt 1 albo 2: 
1)     do 65%
składki z tytułu ubezpieczenia upraw, o których mowa w art. 3 ust. 1 pkt 1,
jeżeli określone przez zakłady ubezpieczeń stawki taryfowe ubezpieczenia od
ubezpieczenia upraw od wszystkich rodzajów ryzyka, o których mowa w tym
przepisie, nie przekraczają 9% sumy ubezpieczenia, a w przypadku:
a)    
upraw prowadzonych na użytkach rolnych klasy V – nie przekraczają 12% sumy
ubezpieczenia tych upraw, 
b)    
upraw prowadzonych na użytkach rolnych klasy VI – nie przekraczają
15% sumy ubezpieczenia tych upraw;
2)     do 65%
składki z tytułu ubezpieczenia zwierząt, o których mowa w art. 3 ust. 1
pkt 2, jeżeli określone przez zakłady ubezpieczeń stawki taryfowe
ubezpieczenia od ubezpieczenia zwierząt od wszystkich rodzajów ryzyka, o
których mowa w tym przepisie, nie przekraczają 0,5% sumy ubezpieczenia.
3. Sumy ubezpieczenia, odrębnie dla
każdej uprawy rolnej i każdego zwierzęcia gospodarskiego, ustala producent
rolny z zakładem ubezpieczeń w umowie ubezpieczenia, z tym że nie mogą one
przekroczyć maksymalnych sum ubezpieczenia określonych w przepisach wydanych na
podstawie ust. 9.
4. W przypadku ubezpieczenia upraw albo
zwierząt od wszystkich rodzajów ryzyka, o których mowa odpowiednio w art. 3
ust. 1 pkt 1 albo 2, zakłady ubezpieczeń mogą określić stawki taryfowe
ubezpieczenia wyższe niż określone w ust. 2. 
5. Jeżeli określone przez zakłady
ubezpieczeń stawki taryfowe ubezpieczenia przekroczą:
1)     odpowiednio
9%, 12% i 15% sumy ubezpieczenia upraw, o których mowa w art. 3 ust. 1 pkt 1,
od ubezpieczenia upraw od wszystkich rodzajów ryzyka, o których mowa w tym
przepisie, dopłaty przysługują w wysokości określonej w ust. 2 pkt 1;
2)     0,5% sumy
ubezpieczenia zwierząt, o których mowa w art. 3 ust. 1 pkt 2, od ubezpieczenia
zwierząt od wszystkich rodzajów ryzyka, o których mowa w tym przepisie, dopłaty
nie przysługują.
6. Producent rolny może zawrzeć umowę
ubezpieczenia obejmującą jeden rodzaj ryzyka albo kilka wybranych rodzajów
ryzyka z tych, o których mowa odpowiednio w art. 3 ust. 1 pkt 1 albo 2. 
7. W przypadku zawarcia umowy
ubezpieczenia, o której mowa w ust. 6, dopłaty przysługują w wysokości do 65%
składki z tytułu ubezpieczenia upraw, o których mowa w art. 3 ust. 1 pkt 1, lub
zwierząt, o których mowa w art. 3 ust. 1 pkt 2, jeżeli określone przez zakłady
ubezpieczeń stawki taryfowe ubezpieczenia od jednego rodzaju ryzyka lub łącznie
od kilku wybranych rodzajów ryzyka nie przekroczą stawek taryfowych
ubezpieczenia określonych w ust. 2. Dopłaty nie przysługują, jeżeli określone
przez zakłady ubezpieczeń stawki taryfowe ubezpieczenia od jednego rodzaju
ryzyka lub łącznie od kilku wybranych rodzajów ryzyka przekroczą stawki
taryfowe ubezpieczenia określone w ust. 2.
8. W przypadku gdy uprawa rolna, o
której mowa w art. 3 ust. 1 pkt 1, jest prowadzona na działce ewidencyjnej, na
której występują użytki rolne różnych klas, przy ustalaniu stawek taryfowych ubezpieczenia
zakłady ubezpieczeń uwzględniają klasę tych użytków rolnych, których
powierzchnia jest największa, zgodnie z oświadczeniem złożonym przez
producenta rolnego w tym zakresie.
9. Minister właściwy do spraw rolnictwa
określa corocznie, w terminie do dnia 30 listopada, w drodze
rozporządzenia, maksymalne sumy ubezpieczenia dla poszczególnych upraw rolnych
i zwierząt gospodarskich na rok następny, mając na uwadze zapewnienie
odpowiedniego poziomu ochrony ubezpieczeniowej producentów rolnych, a także
uwzględniając możliwości budżetu państwa.
10. Rada Ministrów określa corocznie, w
terminie do dnia 30 listopada, w drodze rozporządzenia, wysokość dopłat na rok
następny, mając na względzie powierzchnię upraw i liczbę zwierząt przewidzianą
do objęcia ubezpieczeniem przez zakłady ubezpieczeń w następnym roku, a także
założenia do ustawy budżetowej.”;
3)     w art. 10c ust. 8 otrzymuje
brzmienie:
„8. W przypadku niezawarcia przez
ministra właściwego do spraw rolnictwa umów, o których mowa w art. 9, a także gdy
rolnik nie zawarł umowy ubezpieczenia obowiązkowego z powodu pisemnej odmowy
zawarcia takiej umowy, w szczególności z powodu zaoferowania ubezpieczenia
w stawkach taryfowych ubezpieczenia wyższych niż określone w art. 5 ust. 2 co
najmniej w dwóch zakładach ubezpieczeń, które zawarły z ministrem właściwym do
spraw rolnictwa umowy w sprawie dopłat, przepisów ust. 6 i 7 nie
stosuje się.”.
Art.
2.
W 2017 r. w przypadku zawarcia umowy ubezpieczenia, o której mowa w art. 5
ust. 6 ustawy zmienianej w art. 1, dopłaty przysługują w wysokości do 65%
składki z tytułu ubezpieczenia upraw, o których mowa w art. 3 ust. 1 pkt 1
ustawy zmienianej w art. 1, jeżeli określone przez zakłady ubezpieczeń stawki
taryfowe ubezpieczenia od jednego rodzaju ryzyka lub łącznie od kilku wybranych
rodzajów ryzyka nie przekroczą stawek taryfowych ubezpieczenia określonych w
art. 5 ust. 2 pkt 1 ustawy zmienianej w art. 1, w brzmieniu nadanym
niniejszą ustawą. W przypadku przekroczenia stawek taryfowych ubezpieczenia
określonych w art. 5 ust. 2 pkt 1 ustawy zmienianej w art. 1, w brzmieniu
nadanym niniejszą ustawą, procentową wysokość dopłat zmniejsza się do wysokości
stanowiącej iloraz liczby 65 pomnożonej przez odpowiednio 9, 12 lub 15 i
podzielonej przez sumę ustalonych przez zakład ubezpieczeń stawek taryfowych
ryzyk objętych ubezpieczeniem, o których mowa w art. 3 ust. 1
pkt 1 ustawy zmienianej w art. 1.
Art.
3.
Do umów ubezpieczenia zawartych w 2016 r. stosuje się przepisy dotychczasowe.
Art. 4. Przepisy
wykonawcze wydane na podstawie art. 5 ust. 2e i 4 ustawy zmienianej w art. 1
zachowują moc.
Art. 5. 1. Maksymalny
limit wydatków z budżetu państwa będących skutkiem finansowym ustawy nie
przekroczy kwoty: 
1)     w 2017 r. – 725 886 tys. zł;
2)     w 2018 r. – 957 425 tys. zł;
3)     w 2019 r. – 1 188 965 tys. zł;
4)     w 2020 r. – 1 420 504 tys. zł;
5)     w 2021 r. – 1 420 504 tys. zł;
6)     w 2022 r. – 1 420 504 tys. zł;
7)     w 2023 r. – 1 420 504 tys. zł;
8)     w 2024 r. – 1 420 504 tys. zł;
9)     w 2025 r. – 1 420 504 tys. zł;
10)   w 2026 r. – 1 420 504 tys. zł.
2. Minister właściwy do spraw rolnictwa
monitoruje przekroczenie limitu wydatków, o którym mowa w ust. 1, oraz w
razie potrzeby wdraża mechanizm korygujący.
3. Mechanizm korygujący, o którym mowa w ust.
2, polega na proporcjonalnym zmniejszeniu w umowach w sprawie dopłat, o których
mowa w art. 9 ust. 1 ustawy zmienianej w art. 1, wysokości limitu dopłat
zgłoszonego przez zakłady ubezpieczeń, z uwzględnieniem wskaźnika
wynikającego z ilorazu limitu wydatków ustalonych na dany rok i łącznego limitu
dopłat zgłoszonego na ten rok przez zakłady ubezpieczeń. 
4. Wysokość limitu dopłat dla zakładu
ubezpieczeń na dany rok budżetowy po zastosowaniu mechanizmu korygującego
oblicza się jako iloczyn zgłoszonego przez dany zakład ubezpieczeń limitu
dopłat i wskaźnika, o którym mowa w ust. 3.
Art. 6. Ustawa
wchodzi w życie z dniem 1 stycznia 2017 r. 
 
 
   
   MARSZAŁEK SEJMU
 
 
 
   / – / Marek Kuchciński
 
 
