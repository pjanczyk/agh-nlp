


Tekst
ustawy ustalony ostatecznie po nieprzyjęciu uchwały Senatu
o odrzuceniu ustawy
 
 
 
USTAWA
z dnia 12 grudnia 2013
r.
 
o zmianie ustawy –
Prawo łowieckie
 
 
Art. 1. 
W
ustawie z dnia 13 października 1995 r. – Prawo łowieckie (Dz. U. z 2013 r. poz.
1226 i 1247) wprowadza się następujące zmiany: 
1) w art. 32 w ust. 4
pkt 11 otrzymuje brzmienie:
„11) sankcje
porządkowe za naruszenie obowiązków członkowskich;”;
2) w art. 32a w ust. 1
w pkt 3 kropkę zastępuje się średnikiem i dodaje się pkt 4 i 5 w brzmieniu:
„4) Główny Sąd
Łowiecki i okręgowe sądy łowieckie jako organy orzekające w postępowaniu dyscyplinarnym;
5) Główny Rzecznik
Dyscyplinarny i okręgowi rzecznicy dyscyplinarni jako organy prowadzące dochodzenia
dyscyplinarne.”;
3) w art. 33 ust. 6
otrzymuje brzmienie:
„6. W sprawach utraty
członkostwa w kole łowieckim, nabycia lub utraty członkostwa w Polskim Związku
Łowieckim po wyczerpaniu postępowania wewnątrzorganizacyjnego albo od orzeczeń
i postanowień kończących postępowanie dyscyplinarne stronom postępowania
przysługuje, w terminie 14 dni od otrzymania rozstrzygnięcia kończącego postępowanie,
odwołanie do sądu okręgowego, z zastrzeżeniem art. 42da ust. 3. Od orzeczenia
sądu okręgowego kasacja nie przysługuje.”;
4) po rozdziale 6
dodaje się rozdział 6a w brzmieniu:
„Rozdział 6a
Odpowiedzialność
dyscyplinarna
Art. 35b. 1. Członek Polskiego
Związku Łowieckiego będący osobą fizyczną podlega odpowiedzialności
dyscyplinarnej za przewinienie łowieckie polegające na:
1) naruszeniu ustawy i wydanych na jej
podstawie aktów wykonawczych;
2) naruszeniu statutu lub innych uchwał
organów Polskiego Związku Łowieckiego;
3) wykonywaniu polowania w sposób
sprzeczny z etyką łowiecką.
2. Odpowiedzialność dyscyplinarna
obejmuje także pomocnictwo lub podżeganie do przewinienia łowieckiego.
Art. 35c. 1. Karami
dyscyplinarnymi są kary zasadnicze i kara dodatkowa.
2. Karami zasadniczymi są:
1)   nagana;
2)   zawieszenie w prawach członka
Polskiego Związku Łowieckiego na okres od 6 miesięcy do 3 lat;
3) wykluczenie z Polskiego Związku
Łowieckiego.
3. Karą dodatkową jest zakaz pełnienia
funkcji w organach Polskiego Związku Łowieckiego i koła łowieckiego na okres do
5 lat.
Art. 35d. Postępowanie dyscyplinarne
o ten sam czyn toczy się niezależnie od postępowania karnego. Postępowanie
dyscyplinarne może być zawieszone do czasu zakończenia postępowania karnego.
Art. 35e. Postępowanie
dyscyplinarne obejmuje:
1) dochodzenie dyscyplinarne prowadzone
przez rzeczników dyscyplinarnych;
2) postępowanie przed sądami
łowieckimi;
3) postępowanie wykonawcze.
Art. 35f. 1. Stronami
postępowania dyscyplinarnego są oskarżyciel i obwiniony.
2. Oskarżycielem w postępowaniu
dyscyplinarnym jest rzecznik dyscyplinarny.
3. Obwinionym jest osoba, przeciwko
której toczy się postępowanie dyscyplinarne.
4. Obwiniony ustanawia obrońcę spośród
osób mających wykształcenie prawnicze lub członków Polskiego Związku Łowieckiego.

Art. 35g. 1. Rzecznik
dyscyplinarny wszczyna dochodzenie dyscyplinarne jeżeli zachodzi uzasadnione
podejrzenie popełnienia przewinienia łowieckiego.
2. Postępowanie przed sądem łowieckim
wszczyna się na wniosek rzecznika dyscyplinarnego.
3. W postępowaniu dyscyplinarnym
zastępca rzecznika dyscyplinarnego wykonuje prawa i obowiązki rzecznika
dyscyplinarnego. 
Art. 35h. 1. W razie śmierci
obwinionego postępowanie dyscyplinarne umarza się.
2. W razie utraty przez obwinionego członkostwa
w Polskim Związku Łowieckim postępowanie dyscyplinarne  toczy się nadal.
Art. 35i. 1. Nie wszczyna się
postępowania dyscyplinarnego, a wszczęte umarza się, gdy od chwili popełnienia
przewinienia łowieckiego upłynęło 5 lat.
2. Jeżeli przewinienie łowieckie
zawiera znamiona przestępstwa, przedawnienie następuje dopiero z upływem okresu
przedawnienia karalności tego przestępstwa.
Art. 35j. 1. Postępowanie przed
sądami łowieckimi jest dwuinstancyjne.
2. Rozstrzygnięcia sądów łowieckich
zapadają w formie orzeczeń albo postanowień. Orzeczenie może być wydane jedynie
na rozprawie. 
3. Orzeczenia lub postanowienia
kończące postępowanie w sprawie sąd doręcza stronom wraz z pisemnym uzasadnieniem.
Art. 35k. 1. Właściwym
do rozpoznania sprawy w pierwszej instancji jest okręgowy sąd łowiecki.
2. Właściwym do rozpoznania sprawy w
pierwszej instancji członków organów wymienionych w art. 32a oraz członków innych
organów krajowych określonych statutem Polskiego Związku Łowieckiego jest
Główny Sąd Łowiecki.
3. W przypadku dochodzenia
dyscyplinarnego członków organów Polskiego Związku Łowieckiego, o których mowa
w ust. 2, sprawy prowadzi Główny Rzecznik Dyscyplinarny.
Art. 35l. 1. Orzekanie
w sprawach, o których mowa w art. 35k ust. 1 i 2, następuje w składzie trzyosobowym,
z zastrzeżeniem art. 35m ust. 2.
2. Prezes właściwego sądu łowieckiego
wyznacza skład orzekający oraz przewodniczącego składu orzekającego spośród jego
członków.
Art. 35m. 1. Od
orzeczeń i postanowień okręgowych sądów łowieckich kończących postępowanie w
sprawie stronom przysługuje odwołanie do Głównego Sądu Łowieckiego. 
2. Od orzeczeń i postanowień Głównego
Sądu Łowieckiego wydanych w pierwszej instancji stronom przysługuje odwołanie
do składu 5 sędziów tego sądu. 
3. Od orzeczeń i postanowień kończących
postępowanie w sprawie stronom przysługuje odwołanie w terminie 14 dni od dnia
doręczenia odpisu orzeczenia albo postanowienia wraz z uzasadnieniem i pouczeniem
o terminie i trybie wniesienia odwołania do organu wyższej instancji.
Art. 35n.            Sędziowie
sądów łowieckich, w zakresie orzekania w sprawach dyscyplinarnych są niezawiśli
i podlegają tylko przepisom prawa.
Art. 35o. 1. Naczelna Rada Łowiecka
powołuje na 5-letnią wspólną kadencję:
1) Główny Sąd Łowiecki – w składzie od
15 do 25 sędziów, w tym prezesa i na jego wniosek od 2 do 6 zastępców prezesa;
2) Głównego Rzecznika Dyscyplinarnego i
jego od 2 do 6 zastępców.
2. Okręgowe rady łowieckie powołują na
5-letnią wspólną kadencję: 
1) okręgowe sądy łowieckie – w składzie
od 6 do 15 sędziów, w tym prezesa i na jego wniosek od 2 do 6 zastępców prezesa;
2) okręgowych rzeczników dyscyplinarnych
i ich od 2 do 10 zastępców.
3. Kadencja sędziego sądu łowieckiego,
rzecznika dyscyplinarnego i jego zastępcy wygasa, jeżeli: 
1) zrzekł się funkcji;
2) został prawomocnie skazany w
postępowaniu karnym o przestępstwo umyślne lub ukarany w postępowaniu dyscyplinarnym;
3) utracił członkostwo w Polskim
Związku Łowieckim.
4. W przypadku wszczęcia postępowania
karnego lub dyscyplinarnego przeciwko sędziemu sądu łowieckiego, rzecznikowi
dyscyplinarnemu lub jego zastępcy, organ powołujący może zawiesić go do czasu
zakończenia postępowania.
5. W trakcie trwania kadencji skład
sądów łowieckich może być uzupełniany.
6. Sądy łowieckie oraz rzecznicy
dyscyplinarni są obowiązani działać do czasu wyboru nowych organów.
Art. 35p. 1. Koszty
postępowania dyscyplinarnego stanowią wszelkie wydatki poniesione w związku z
tym postępowaniem.
2. W przypadku prawomocnego ukarania
koszty postępowania dyscyplinarnego ponosi ukarany.
Art. 35r.             Ukaranie przez sąd
łowiecki ulega zatarciu po upływie 5 lat od dnia uprawomocnienia się orzeczenia
dyscyplinarnego.
Art. 35s. 1. Szczegółowe zasady
funkcjonowania sądów łowieckich oraz rzeczników dyscyplinarnych, a także
szczegółowe zasady postępowania przed tymi organami określi regulamin sądów łowieckich
i rzeczników dyscyplinarnych Polskiego Związku Łowieckiego uchwalony przez
Naczelną Radę Łowiecką.
2. W sprawach nieuregulowanych w
niniejszym rozdziale do postępowania dyscyplinarnego stosuje się odpowiednio
przepisy ustawy z dnia 6 czerwca 1997 r. – Kodeks postępowania karnego (Dz. U.
Nr 89, poz. 555, z późn. zm.[1])).
Art. 35t.          Ilekroć
w niniejszym rozdziale jest mowa o:
1) sądzie łowieckim – należy przez to
rozumieć okręgowy sąd łowiecki i Główny Sąd Łowiecki;
2) rzeczniku dyscyplinarnym – należy
przez to rozumieć okręgowego rzecznika dyscyplinarnego i Głównego Rzecznika
Dyscyplinarnego.”;
5) po art. 42d dodaje
się art. 42da w brzmieniu: 
„Art. 42da. 1. Po
dokonaniu oceny, o której mowa w art. 42d, komisje sporządzają sprawozdanie ze
swoich prac i przekazują je do wskazanych statutem Polskiego Związku Łowieckiego
organów okręgowych, które wobec osób dokonujących odstrzału nakładają, w formie
uchwał, następujące kary porządkowe za naruszenie zasad selekcji osobniczej:
1) nagany;
2) zawieszenia w prawach polowania na
określony gatunek samców zwierzyny płowej i muflonów na okres do 2 lat; 
3) zawieszenia w prawach polowania na
samce zwierzyny płowej i muflony na okres do 2 lat. 
2. Od uchwały, o której mowa w ust. 1,
służy stronie odwołanie do okręgowej rady łowieckiej w terminie 14 dni od dnia
doręczenia tej uchwały.
3. Na uchwałę okręgowej rady łowieckiej
przysługuje stronie skarga do wojewódzkiego sądu administracyjnego w terminie
14 dni od dnia doręczenia tej uchwały.”. 
 
Art. 2.
Do
spraw z zakresu odpowiedzialności dyscyplinarnej wszczętych przed dniem 21 listopada
2012 r., a niezakończonych prawomocnym orzeczeniem sądu łowieckiego, stosuje
się przepisy ustawy zmienianej w art. 1 w brzmieniu nadanym niniejszą ustawą. 
 
Art. 3.
Do
spraw nabycia lub utraty członkostwa w Polskim Związku Łowieckim oraz utraty
członkostwa w kole łowieckim wszczętych przed sądami powszechnymi przed wejściem
w życie niniejszej ustawy stosuje się przepisy dotychczasowe.
 
Art. 4.
Mandaty
sędziów łowieckich i rzeczników dyscyplinarnych oraz ich zastępców, powołanych
przed dniem wejścia w życie niniejszej ustawy, wygasają z dniem jej wejścia w
życie. 
 
Art. 5.
1. Sędziowie łowieccy
oraz rzecznicy dyscyplinarni i ich zastępcy pierwszej kadencji zostaną powołani
w terminie 90 dni od dnia wejścia w życie niniejszej ustawy.
2. Sprawy
dyscyplinarne w toku zostaną przekazane rzecznikom dyscyplinarnym, powołanym
zgodnie z art. 35o ust. 1 pkt 2 i ust. 2 pkt 2 ustawy zmienianej w art. 1, w
brzmieniu nadanym niniejsza ustawą, w terminie 30 dni od dnia ich powołania.
 
Art.
6.
Postanowienia
statutu Polskiego Związku Łowieckiego zachowują ważność w zakresie w jakim nie
są sprzeczne z przepisami niniejszej ustawy. 
 
Art. 7. 
Ustawa
wchodzi w życie po upływie 2 miesięcy od dnia ogłoszenia.
 
 
 
                                                                                                                                    MARSZAŁEK
SEJMU
 
 
                                                                                                                                        /
– / Ewa Kopacz




[1]) Zmiany wymienionej
ustawy zostały ogłoszone w Dz. U. z 1999 r. Nr 83, poz. 931, z 2000 r. Nr 50,
poz. 580, Nr 62, poz. 717, Nr 73, poz. 852 i Nr 93, poz. 1027, z 2001 r. Nr 98,
poz. 1071 i Nr 106, poz. 1149, z 2002 r. Nr 74, poz. 676, z 2003 r. Nr 17, poz.
155, Nr 111, poz. 1061 i Nr 130, poz. 1188, z 2004 r. Nr 51, poz. 514, Nr 69,
poz. 626, Nr 93, poz. 889, Nr 240, poz. 2405 i Nr 264, poz. 2641, z 2005 r. Nr
10, poz. 70, Nr 48, poz. 461, Nr 77, poz. 680, Nr 96, poz. 821, Nr 141, poz.
1181, Nr 143, poz. 1203, Nr 163, poz. 1363, Nr 169, poz. 1416 i Nr 178, poz.
1479, z 2006 r. Nr 15, poz. 118, Nr 66, poz. 467, Nr 95, poz. 659, Nr 104, poz.
708 i 711, Nr 141, poz. 1009 i 1013, Nr 167, poz. 1192 i Nr 226, poz. 1647 i
1648, z 2007 r. Nr 20, poz. 116, Nr 64, poz. 432, Nr 80, poz. 539, Nr 89, poz.
589, Nr 99, poz. 664, Nr 112, poz. 766, Nr 123, poz. 849 i Nr 128, poz. 903, z
2008 r. Nr 27, poz. 162, Nr 100, poz. 648, Nr 107, poz. 686, Nr 123, poz. 802,
Nr 182, poz. 1133, Nr 208, poz. 1308, Nr 214, poz. 1344, Nr 225, poz. 1485, Nr
234, poz. 1571 i Nr 237, poz. 1651, z 2009 r. Nr 8, poz. 39, Nr 20, poz. 104,
Nr 28, poz. 171, Nr 68, poz. 585, Nr 85, poz. 716, Nr 127, poz. 1051, Nr 144,
poz. 1178, Nr 168, poz. 1323, Nr 178, poz. 1375, Nr 190, poz. 1474 i Nr 206,
poz. 1589, z 2010 r. Nr 7, poz. 46, Nr 98, poz. 626, Nr 106, poz. 669, Nr 122,
poz. 826, Nr 125, poz. 842, Nr 182, poz. 1228 i Nr 197, poz. 1307, z 2011 r. Nr
48, poz. 245 i 246, Nr 53, poz. 273, Nr 112, poz. 654, Nr 117, poz. 678, Nr
142, poz. 829, Nr 191, poz. 1135, Nr 217, poz. 1280, Nr 240, poz. 1430, 1431 i
1438 i Nr 279, poz. 1645, z 2012 r. poz. 886, 1091, 1101, 1327, 1426, 1447 i
1529 oraz z 2013 r. poz. 480, 765, 849, 1247, 1262 i 1282.
 
