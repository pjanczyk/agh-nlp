


Tekst
ustawy ustalony ostatecznie po rozpatrzeniu poprawek Senatu
 
 
 
 
 
USTAWA
z dnia 24 kwietnia 2014 r.
 
o zmianie ustawy o świadczeniach rodzinnych
 
Art. 1.
W ustawie z dnia 28 listopada 2003 r. o
świadczeniach rodzinnych (Dz. U. z 2013 r. poz. 1456, 1623 i 1650) wprowadza
się następujące zmiany:
1) w art. 17:
a) ust. 3 otrzymuje brzmienie:
„3. Świadczenie pielęgnacyjne przysługuje w
wysokości 1300,00 zł miesięcznie.”,
b) po ust. 3 dodaje się ust. 3a-3d w
brzmieniu:
„3a. Kwota świadczenia pielęgnacyjnego
podlega corocznej waloryzacji od dnia 1 stycznia.
3b. Waloryzacja polega na zwiększeniu kwoty
świadczenia pielęgnacyjnego o wskaźnik waloryzacji. Wskaźnikiem waloryzacji
jest procentowy wzrost minimalnego wynagrodzenia za pracę, o którym mowa w
ustawie z dnia 10 października 2002 r. o minimalnym wynagrodzeniu za pracę (Dz.
U. Nr 200, poz. 1679, z 2004 r. Nr 240, poz. 2407 oraz z 2005 r. Nr 157, poz.
1314), obowiązującego na dzień 1 stycznia roku, w którym jest przeprowadzana
waloryzacja, w stosunku do wysokości minimalnego wynagrodzenia za pracę
obowiązującej w dniu 1 stycznia roku poprzedzającego rok, w którym jest
przeprowadzana waloryzacja.
3c. Wysokość świadczenia pielęgnacyjnego
ustalanego w sposób określony w ust. 3b zaokrągla się do pełnych złotych w
górę.
3d. Wysokość świadczenia pielęgnacyjnego na
następny rok kalendarzowy podlega ogłoszeniu w drodze obwieszczenia przez
ministra właściwego do spraw zabezpieczenia społecznego w Dzienniku Urzędowym
Rzeczypospolitej Polskiej „Monitor Polski”, w terminie do dnia 15 listopada
każdego roku.”;
2) w art. 18 ust. 1 otrzymuje brzmienie:
„1. Kwoty, o których mowa w art. 5 ust. 1 i 2
oraz w art. 15b ust. 2, oraz wysokości świadczeń rodzinnych, z wyłączeniem
wysokości świadczenia pielęgnacyjnego, podlegają weryfikacji co 3 lata, z
uwzględnieniem wyników badań progu wsparcia dochodowego rodzin.”;
3) w art. 19:
a) w ust. 1 pkt 2 otrzymuje brzmienie:
„2) propozycje wysokości świadczeń rodzinnych,
z wyłączeniem wysokości świadczenia pielęgnacyjnego;”,
b) ust. 2 otrzymuje brzmienie:
„2. Trójstronna Komisja do Spraw
Społeczno-Gospodarczych, po otrzymaniu propozycji i informacji Rady Ministrów,
uzgadnia wysokość kwot, o których mowa w art. 5 ust. 1 i 2 oraz w art. 15b ust.
2, oraz wysokość świadczeń rodzinnych, z wyłączeniem wysokości świadczenia
pielęgnacyjnego, w terminie do dnia 15 czerwca danego roku kalendarzowego.”,
c) ust. 4 i 5 otrzymują brzmienie:
„4. W przypadku gdy Trójstronna Komisja do
Spraw Społeczno-Gospodarczych nie uzgodni w terminie, o którym mowa w ust. 2,
wysokości kwot, o których mowa w art. 5 ust. 1 i 2 oraz w art. 15b ust. 2, oraz
wysokości świadczeń rodzinnych, z wyłączeniem wysokości świadczenia pielęgnacyjnego,
Rada Ministrów określi, w drodze rozporządzenia, kwoty, o których mowa w art. 5
ust. 1 i 2 oraz w art. 15b ust. 2, oraz wysokość świadczeń rodzinnych, z
wyłączeniem wysokości świadczenia pielęgnacyjnego, w terminie do dnia 15
sierpnia danego roku, na poziomie nie niższym niż wynika to z propozycji, o
których mowa w ust. 1 pkt 1 i 2.
5. Wysokość kwot, o których mowa w art. 5
ust. 1 i 2 oraz w art. 15b ust. 2, oraz wysokość świadczeń rodzinnych, z
wyłączeniem wysokości świadczenia pielęgnacyjnego, ogłasza się w Dzienniku
Urzędowym Rzeczypospolitej Polskiej „Monitor Polski”, w drodze obwieszczenia
Prezesa Rady Ministrów, w terminie do dnia 15 sierpnia roku, w którym
przeprowadza się weryfikację.”;
4) w art. 32 po ust. 1a dodaje się ust. 1b-1d
w brzmieniu:
„1b. Wszczęcie postępowania w sprawie zmiany
decyzji ustalającej prawo do świadczenia pielęgnacyjnego, w zakresie zmiany
wysokości tego świadczenia, następuje z urzędu.
1c. Wszczęcie postępowania, o którym mowa w
ust. 1b, nie wymaga zawiadomienia strony.
1d. Decyzje w sprawie zmiany wysokości
świadczenia pielęgnacyjnego są natychmiast wykonalne.”.
 
Art. 2.
Świadczenie pielęgnacyjne, o którym mowa w
art. 17 ustawy zmienianej w art. 1, przysługuje w okresie:
1) od dnia 1 maja 2014 r. do dnia 31 grudnia
2014 r. - w wysokości 800,00 zł miesięcznie;
2) od dnia 1 stycznia 2015 r. do dnia 31
grudnia 2015 r. - w wysokości 1200,00 zł miesięcznie.
 
Art. 3.
Dotychczasowe przepisy wykonawcze wydane na
podstawie art. 19 ust. 4 ustawy zmienianej w art. 1, zachowują moc.
 
Art. 4.
Pierwszą waloryzację świadczenia
pielęgnacyjnego przeprowadza się w roku 2017. Wskaźnikiem waloryzacji jest
procentowy wzrost minimalnego wynagrodzenia za pracę, o którym mowa w ustawie z
dnia 10 października 2002 r. o minimalnym wynagrodzeniu za pracę (Dz. U. Nr 200,
poz. 1679, z 2004 r. Nr 240, poz. 2407 oraz z 2005 r. Nr 157, poz. 1314),
obowiązującego w dniu 1 stycznia 2017 r. w stosunku do wysokości minimalnego
wynagrodzenia za pracę obowiązującego na dzień 1 stycznia 2016 r.
 
Art. 5.
Ustawa wchodzi w życie z dniem 1 maja 2014 r.
 
 
 
 
                                                                                                                                 MARSZAŁEK
SEJMU
 
 
                                                                                                                                     /
- /  Ewa Kopacz
 
 
