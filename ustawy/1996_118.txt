



Dz.U. z 2000 r. Nr 22, poz. 272
                                        
                                        
                                        
                                        
                                     USTAWA
                             z dnia 3 marca 2000 r.
                                        
           o zmianie ustawy o odpadach oraz o zmianie niektórych ustaw
                                        
                                        
                                     Art. 1.
W ustawie z dnia 27 czerwca 1997 r. o odpadach (Dz.U. Nr 96, poz. 592, z 1998 r.
Nr 106, poz. 668 i Nr 113, poz. 715) wprowadza się następujące zmiany:
1) w art. 2 w ust. 2:
   a) pkt 1 otrzymuje brzmienie:
      "1) mas ziemnych lub skalnych usuwanych albo przemieszczanych w związku z
         realizacją inwestycji, prowadzeniem eksploatacji kopalin albo
         prowadzeniem eksploatacji kopalin wraz z ich przerabianiem, jeżeli
         miejscowy plan zagospodarowania przestrzennego lub decyzja o ustaleniu
         warunków zabudowy i zagospodarowania terenu określa warunki i sposób
         ich zagospodarowania,",
   b) dodaje się pkt 1a w brzmieniu:
      "1a) mas ziemnych pochodzących z pogłębiania akwenów morskich w związku z
         utrzymaniem infrastruktury zapewniającej dostęp do portów i
         stanowiących nie zanieczyszczony urobek, składowany w sposób określony
         w miejscowym planie zagospodarowania przestrzennego lub w decyzji o
         warunkach zabudowy i zagospodarowania terenu,";
2) w art. 3:
   a) pkt 3 otrzymuje brzmienie:
     "3) odpadach komunalnych - rozumie się przez to stałe i ciekłe odpady
       powstające w gospodarstwach domowych, w obiektach użyteczności
       publicznej i obsługi ludności, a także w pomieszczeniach użytkowanych na
       cele biurowe lub socjalne przez wytwarzającego odpady, w tym
       nieczystości gromadzone w zbiornikach bezodpływowych, porzucone wraki
       pojazdów mechanicznych oraz odpady uliczne, z wyjątkiem odpadów
       niebezpiecznych,",
    b) pkt 4 otrzymuje brzmienie:
      "4) obiektach użyteczności publicznej i obsługi ludności - rozumie się
         przez to obiekty, w których wykonuje się zadania o charakterze
         użyteczności publicznej, w szczególności urzędy organów administracji
         publicznej, zakłady opieki zdrowotnej i opieki społecznej, szkoły i
         placówki w rozumieniu przepisów o systemie oświaty, placówki
         kulturalno-oświatowe oraz jednostki więziennictwa, zakłady poprawcze i
         schroniska dla nieletnich,",
   c) w pkt 6 wyrazy "podmioty gospodarcze w rozumieniu ustawy o działalności
     gospodarczej" zastępuje się wyrazem "przedsiębiorców",
   d) w pkt 7 wyrazy "podmioty gospodarcze w rozumieniu ustawy o działalności
     gospodarczej" zastępuje się wyrazem "przedsiębiorców" oraz po wyrazach
     "lub ich unieszkodliwiania" dodaje się wyrazy "oraz osoby fizyczne nie
     prowadzące działalności gospodarczej, którym wytwarzający odpady
     przekazali odpady w celu ich wykorzystania",
   e) w pkt 9 kropkę na końcu zastępuje się przecinkiem i dodaje się pkt 10 w
     brzmieniu:
     "10) staroście - rozumie się przez to również prezydenta miasta na prawach
       powiatu.";
3) w art. 6 w ust. 2 wyrazy "Minister Ochrony Środowiska, Zasobów Naturalnych i
  Leśnictwa, w porozumieniu z Prezesem Głównego Urzędu Statystycznego"
  zastępuje się wyrazami "Minister właściwy do spraw środowiska po zasięgnięciu
  opinii Prezesa Głównego Urzędu Statystycznego";
4) art. 8 otrzymuje brzmienie:
       "Art. 8. 1. Zezwolenie na wytwarzanie odpadów niebezpiecznych wydaje
              starosta po zasięgnięciu opinii wójta, burmistrza albo prezydenta
              miasta oraz wojewódzkiego inspektora sanitarnego, z zastrzeżeniem
              ust. 2. W miastach na prawach powiatu zezwolenie wydaje prezydent
              miasta po zasięgnięciu opinii wojewódzkiego inspektora
              sanitarnego.
         2. Zezwolenie, o którym mowa w ust. 1, wytwarzającym odpady
           niebezpieczne, którzy budują lub utrzymują obiekt zaliczany na
           podstawie odrębnych przepisów do inwestycji szczególnie szkodliwych
           dla środowiska i zdrowia ludzi, wydaje wojewoda, z zachowaniem
           trybu, o którym mowa w ust. 1, po zasięgnięciu opinii właściwego
           starosty.
         3. Kopię wydanego zezwolenia organ wydający zezwolenie przekazuje do
           wiadomości marszałkowi województwa oraz właściwemu wójtowi,
           burmistrzowi albo prezydentowi miasta, a w przypadku zezwolenia
           wydanego w trybie ust. 2, także staroście.
         4. Wytwarzający odpady inne niż niebezpieczne w łącznej ilości powyżej
           jednej tony rocznie, z wyłączeniem odpadów komunalnych, obowiązany
           jest na dwa miesiące przed rozpoczęciem działalności powodującej
           powstawanie odpadów lub zmianą tej działalności wpływającą na rodzaj
           lub ilość wytwarzanych odpadów innych niż niebezpieczne, przedłożyć
           właściwemu organowi informację, o wytwarzanych odpadach oraz o
           sposobach gospodarowania wytworzonymi odpadami.
         5. Właściwym organem, o którym mowa w ust. 4 jest:
           1) wójt, burmistrz lub prezydent miasta w przypadku, gdy
             wytwarzający wytwarza lub będzie wytwarzał odpady w ilości poniżej
             jednego tysiąca ton rocznie,
           2) starosta w przypadku, gdy wytwarzający wytwarza lub będzie
             wytwarzał odpady w ilości równej lub większej od jednego tysiąca
             ton rocznie,
           3) wojewoda w przypadku gdy wytwarzający buduje lub utrzymuje obiekt
             zaliczany na podstawie odrębnych przepisów do inwestycji
             szczególnie szkodliwych dla środowiska i zdrowia ludzi.
         6. Rada gminy może podjąć uchwałę o obowiązku złożenia informacji, o
           której mowa w ust. 4, przez wytwarzających określone rodzaje odpadów
           w ilości do jednej tony rocznie.
         7. Właściwość miejscową organów w sprawach określonych w niniejszym
           artykule ustala się według miejsca wytwarzania odpadów. W przypadku,
           gdy odpady wytwarzane są na terenie działania więcej niż jednego
           organu właściwym jest organ, na terenie działania którego wytwarzana
           jest największa część odpadów. Organ ten wydaje przewidziane prawem
           decyzje w uzgodnieniu z pozostałymi właściwymi organami.";
5) w art. 9:
   a) w ust. 1:
     - w zdaniu wstępnym wyrazy "art. 8 ust. 1 i 6"  zastępuje się wyrazami
       "art. 8 ust. 1 i  2",
     - pkt 3 otrzymuje brzmienie:
         "3) program obejmujący sposoby zapobiegania powstawaniu odpadów
           niebezpiecznych lub minimalizacji ich ilości oraz ich usuwanie,
           wykorzystywanie lub unieszkodliwianie,",
   b) ust. 2-6 otrzymują brzmienie:
     "2. W zezwoleniu, o którym mowa w ust. 1, określa się:
          1) rodzaj oraz ilość odpadów niebezpiecznych dopuszczonych do
            wytworzenia w ciągu roku,
          2) warunki realizacji programu, o którym mowa w ust. 1 pkt. 3, a
            także miejsce i warunki składowania oraz transportu odpadów
            niebezpiecznych, z uwzględnieniem selektywnego postępowania z
            odpadami niebezpiecznymi nadającymi się do wykorzystywania,
          3) czas obowiązywania zezwolenia.
     3. W razie gdy wytwarzający odpady niebezpieczne narusza przepisy ustawy
       lub nie przestrzega warunków określonych w zezwoleniu, o którym mowa w
       ust. 1, organ wydający zezwolenie wzywa go do niezwłocznego zaniechania
       naruszeń.
     4. Jeżeli wytwarzający odpady niebezpieczne mimo wezwania, o którym mowa w
       ust. 3, nadal narusza przepisy ustawy lub nie przestrzega warunków
       określonych w zezwoleniu, organ wydający zezwolenie może je cofnąć, w
       drodze decyzji, bez odszkodowania.
     5. Cofnięcie zezwolenia powoduje wstrzymanie działalności, w wyniku której
       wytwarzane są odpady niebezpieczne objęte cofniętym zezwoleniem.
     6. Wygaśnięcie lub cofnięcie zezwolenia nie powoduje wygaśnięcia obowiązku
       usunięcia skutków prowadzonej działalności na koszt wytwarzającego
       odpady niebezpieczne.";
6) art. 10 otrzymuje brzmienie:
      "Art. 10. 1. Informacja, o której mowa w art. 8 ust. 4 winna zawierać:
           1) opis sposobu zapobiegania powstawaniu odpadów lub minimalizacji
             ich ilości,
           2) opis sposobu usuwania, wykorzystywania lub unieszkodliwiania
             wytworzonych odpadów wraz z określeniem ich ilości, rodzaju i
             składu chemicznego,
           3) oznaczenie miejsca oraz opis sposobu składowania i transportu
             odpadów uwzględniający postępowanie z odpadami nadającymi się do
             wykorzystania,
           4) przewidywany okres prowadzenia działalności, w wyniku której
             powstają odpady.
         2. W przypadku stwierdzenia przez organ  na podstawie złożonej
           informacji, o której mowa w art. 8 ust. 4 lub własnych ustaleń, że
           wytwarzający odpady inne niż niebezpieczne zamierza postępować z
           odpadami w sposób zagrażający życiu lub zdrowiu ludzi lub
           naruszający zasady ochrony środowiska, organ w terminie miesiąca od
           otrzymania informacji zobowiązuje w drodze decyzji wytwarzającego
           odpady do zmiany sposobu usuwania, wykorzystywania lub
           unieszkodliwiania wytworzonych odpadów.
         3. W razie gdy wytwarzający odpady narusza przepisy ustawy lub działa
           w sposób niezgodny ze złożoną informacją, organ, któremu należało
           przedłożyć informację, wzywa go do niezwłocznego zaniechania
           naruszeń.
         4. Jeżeli wytwarzający odpady mimo wezwania, o którym mowa w ust. 3,
           nadal narusza przepisy ustawy lub działa w sposób niezgodny ze
           złożoną informacją, organ właściwy do otrzymania informacji, o
           którym mowa w art. 8 ust. 5, może w drodze decyzji nakazać
           wstrzymanie działalności powodującej wytwarzanie odpadów. W takim
           przypadku wytwarzający odpady zobowiązany jest do usunięcia skutków
           prowadzonej działalności na własny koszt.";
7) w art. 11:
   a) w ust. 2 po wyrazach "odbiorcy odpadów" dodaje się wyrazy " , który
     ponosi odpowiedzialność za wykonanie tych czynności, jeżeli posiada
     zezwolenie określone w ust. 3 i 9a.",
   b) po ust. 2 dodaje się ust. 2a i 2b w brzmieniu:
      "2a. Wytwarzający może przekazać niektóre rodzaje odpadów w celu ich
         wykorzystania na własne potrzeby osobie fizycznej nie prowadzącej
         działalności gospodarczej.
      2b. Minister właściwy do spraw środowiska określi, w drodze
         rozporządzenia, listę rodzajów odpadów, które wytwarzający odpady może
         przekazywać osobom fizycznym do wykorzystania.",
   c) po ust. 9 dodaje się ust. 9a i 9b w brzmieniu:
       "9a. Przejęcie przez odbiorcę odpadów, innych niż niebezpieczne od
          wytwarzającego odpady, odpowiedzialności za ich usuwanie,
          wykorzystywanie lub unieszkodliwianie wymaga uzyskania zezwolenia na
          usuwanie tych odpadów, w tym na transport, na ich wykorzystywanie lub
          unieszkodliwianie. Zezwolenie wydaje, w drodze decyzji, starosta
          właściwy ze względu na miejsce wykorzystywania lub unieszkodliwiania
          odpadów, po zasięgnięciu opinii wojewódzkiego inspektora sanitarnego
          oraz właściwego wójta, burmistrza lub prezydenta miasta z
          zastrzeżeniem ust. 9b. W postępowaniu o udzielenie takiego zezwolenia
          stosuje się odpowiednio przepisy ust. 4-9.
       9b. Zezwolenie, o którym mowa w ust. 9a odbiorcom odpadów, którzy budują
          lub utrzymują obiekt zaliczany na podstawie odrębnych przepisów do
          inwestycji szczególnie szkodliwych dla środowiska i zdrowia ludzi,
          wydaje wojewoda, z zachowanie trybu, o którym mowa w ust. 9a.";
   d) w ust. 10 wyrazy "Minister Ochrony Środowiska, Zasobów Naturalnych i
     Leśnictwa, w porozumieniu z Ministrem Spraw Wewnętrznych i Administracji
     oraz Prezesem Urzędu Mieszkalnictwa i Rozwoju Miast" zastępuje się
     wyrazami "Minister właściwy do spraw środowiska w porozumieniu z
     ministrami właściwymi do spraw administracji publicznej oraz gospodarki
     przestrzennej i mieszkaniowej.";
8) w art. 12 w ust. 1 i 2 wyrazy "w art. 8 ust. 1 i 6" zastępuje się wyrazami
  "w art. 8 ust. 1 i 2", a wyrazy "ust. 3a" zastępuje się wyrazami " ust. 3a,
  9a i 9b";
9) w art. 13 w ust. 3 wyrazy "Minister Ochrony Środowiska, Zasobów Naturalnych
  i Leśnictwa, w porozumieniu z Ministrem Spraw Wewnętrznych i Administracji
  oraz Prezesem Urzędu Mieszkalnictwa i Rozwoju Miast" zastępuje się wyrazami
  "Minister właściwy do spraw środowiska w porozumieniu z ministrami właściwymi
  do spraw administracji publicznej oraz gospodarki przestrzennej i
  mieszkaniowej";
10) w art. 14 w ust. 5 wyrazy "Minister Gospodarki, w porozumieniu z Ministrem
  Ochrony Środowiska, Zasobów Naturalnych i Leśnictwa oraz z ministrem Spraw
  Wewnętrznych i Administracji" zastępuje się wyrazami "Minister właściwy do
  spraw gospodarki w porozumieniu z ministrami właściwymi do spraw środowiska i
  administracji publicznej";
11) w art. 15 wyrazy "w art. 8 ust. 1 i 6" zastępuje się wyrazami "w art. 8 ust.
  1 i 2";
12) w art. 16:
   a) w ust. 2 wyrazy "Minister Gospodarki, w porozumieniu z Ministrem Ochrony
     Środowiska, Zasobów Naturalnych i Leśnictwa oraz z ministrem Spraw
     Wewnętrznych i Administracji" zastępuje się wyrazami "Minister właściwy do
     spraw gospodarki w porozumieniu z ministrami właściwymi do spraw
     środowiska i administracji publicznej",
   b) w ust. 3 i 4 wyrazy "Minister Ochrony Środowiska, Zasobów Naturalnych i
     Leśnictwa, w porozumieniu z Ministrem Rolnictwa i Gospodarki Żywnościowej
     oraz Ministrem Zdrowia i Opieki Społecznej" zastępuje się wyrazami
     "Minister właściwy do spraw środowiska w porozumieniu z ministrami
     właściwymi do spraw rolnictwa  i zdrowia";
13) w art. 17 w ust. 2 wyrazy "Minister Ochrony Środowiska, Zasobów Naturalnych
  i Leśnictwa" zastępuje się wyrazami "Minister właściwy do spraw środowiska";
14) w art. 18 w ust. 7 wyrazy "Minister Gospodarki, w porozumieniu z Ministrem
  Ochrony Środowiska, Zasobów Naturalnych i Leśnictwa oraz Ministrem Zdrowia i
  Opieki Społecznej" zastępuje się wyrazami "Minister właściwy do spraw
  gospodarki w porozumieniu z ministrami właściwymi do spraw środowiska i
  zdrowia";
15) w art. 21 ust. 6 otrzymuje brzmienie:
      "6. Nie uważa się za składowisko odpadów, wymagające wyznaczenia w trybie
       określonym ustawą, takiego miejsca gromadzenia odpadów, na którym
       umieszczanie ich przez wytwarzającego lub odbiorcę spełnia łącznie
       następujące warunki:
         1) dotyczy odpadów przeznaczonych do wykorzystywania lub
           unieszkodliwiania z wyjątkiem składowania,
         2) wynika z procesów technologicznych bądź organizacyjnych i nie
           przekracza terminów uzasadnionych zastosowaniem tych procesów,
           jednakże nie dłuższych niż jeden rok,
         3) odbywa się na terenie, do którego wytwarzający lub odbiorca posiada
           tytuł prawny.",
16) w art. 27 w ust. 1 wyrazy "do dnia 31 stycznia" zastępuje się wyrazami "do
  końca lutego";
17) w art. 29 w ust. 1 wyrazy "w terminie, o którym mowa w art. 27 ust. 1"
  zastępuje się wyrazami "do 31 stycznia następnego roku po roku, w którym
  składowano odpady";
18) w art. 33 w ust. 1 i 2 wyraz "zarząd" zastępuje się wyrazem "marszałek";
19) w art. 37:
   a) w ust. 1 wyrazy "wytwarzającemu odpady karę pieniężną" zastępuje się
     wyrazami "karę pieniężną wytwarzającemu odpady, odbiorcy odpadów lub innej
     jednostce organizacyjnej w rozumieniu przepisów ustawy o ochronie i
     kształtowaniu środowiska",
   b) ust. 2 otrzymuje brzmienie:
     "2. Kary pieniężne ukarany wnosi na rachunek dystrybucyjny urzędu
       marszałkowskiego, właściwego ze względu na miejsce składowania
       odpadów.",
   c) w ust. 6 wyrazy "wytwarzającego odpady" zastępuje się wyrazem
     "ukaranego",
   d) w ust. 9 wyrazy "wytwarzającego odpady" zastępuje się wyrazem
     "ukaranego",
   e) w ust. 13 wyrazy "wytwarzającego odpady" zastępuje się wyrazem
     "ukaranego";
20) w art. 40:
   a) w ust. 1 skreśla się wyrazy "wytwarzającego odpady",
   b) w ust. 2 skreśla się wyrazy "wytwarzający odpady";
21) w art. 43 w ust. 9 wyrazy "Minister Ochrony Środowiska, Zasobów Naturalnych
  i Leśnictwa w porozumieniu z Ministrem Gospodarki" zastępuje się wyrazami
  "Minister właściwy do spraw środowiska w porozumieniu z ministrem właściwym
  do spraw gospodarki";
22) w art. 44:
   a) w ust. 6 i 7 wyrazy "Minister Ochrony Środowiska, Zasobów Naturalnych i
     Leśnictwa" zastępuje się wyrazami "Minister właściwy do spraw środowiska",
   b) w ust. 8 w pkt 1 po wyrazach "obchodzenia się z odpadami" dodaje się
     wyrazy "oraz sposobu postępowania w sytuacjach awaryjnych podczas przewozu
     tych odpadów";
23) w art. 45 wyrazy "Minister Gospodarki, w porozumieniu z Ministrami Ochrony
  Środowiska, Zasobów Naturalnych i Leśnictwa oraz Transportu i Gospodarki
  Morskiej" zastępuje się wyrazami "Minister właściwy do spraw gospodarki w
  porozumieniu z ministrami właściwymi do spraw środowiska i transportu";
24) art. 49 otrzymuje brzmienie:
    "Art. 49. Kto bez wymaganego zezwolenia, bądź z naruszeniem warunków w nim
           określonych albo bez złożenia wymaganej informacji bądź niezgodnie
           ze złożoną informacją, o której mowa w art. 8 ust. 4, wytwarza
           odpady, usuwa z miejsc ich powstawania lub je wykorzystuje,
           unieszkodliwia lub przemieszcza, podlega karze aresztu albo
           grzywny.".
                                        
                                     Art. 2.
W ustawie z dnia 13 września 1996 r. o utrzymaniu czystości i porządku w gminach
(Dz.U. Nr 132, poz. 622, z 1997 r. Nr 60, poz. 369, Nr 121, poz. 770) w art. 2 w
ust 1 pkt 2 otrzymuje brzmienie:
     "2) odpadach komunalnych - rozumie się przez to stałe i ciekłe odpady
       powstające w gospodarstwach domowych, w obiektach użyteczności
       publicznej i obsługi ludności, a także w pomieszczeniach użytkowanych na
       cele biurowe lub socjalne przez wytwarzającego odpady, w tym
       nieczystości gromadzone w zbiornikach bezodpływowych, porzucone wraki
       pojazdów mechanicznych oraz odpady uliczne, z wyjątkiem odpadów
       niebezpiecznych,".
                                        
                                     Art. 3.
1. Wydane przed wejściem w życie ustawy zezwolenia i decyzje na podstawie
  dotychczasowych przepisów ustawy, o której mowa w art. 1, zachowują moc na
  czas na jaki zostały wydane i zastępują zezwolenia, decyzje lub informacje
  składane organom administracji na podstawie przepisów tej ustawy, a złożone
  wnioski o wydanie zezwolenia lub dokonanie uzgodnienia zastępują informację,
  o której mowa w art. 1 pkt 4, z zastrzeżeniem ust 2.
2. Zezwolenia, które przed dniem wejścia w życie ustawy zostały wydane na czas
  nieoznaczony, obowiązują przez okres pięciu lat od dnia wejścia w życie
  ustawy.
3. Wytwarzający odpady inne niż niebezpieczne w łącznej ilości powyżej jednej
  tony rocznie, z wyłączeniem odpadów komunalnych, którzy przed dniem wejścia w
  życie ustawy, nie uzyskali zezwolenia lub uzgodnienia na podstawie przepisów
  dotychczasowej ustawy, bądź nie złożyli wniosku o wydanie takiego zezwolenia
  lub dokonanie takiego uzgodnienia, zobowiązani są do złożenia informacji, o
  której mowa w art. 1 pkt 4, w terminie 1 miesiąca od dnia wejścia w życie
  ustawy.
                                        
                                     Art. 4.
Ustawa wchodzi w życie po upływie 14 dni od dnia ogłoszenia, z wyjątkiem art. 1
pkt 7 lit. b), który wchodzi w życie po upływie 3 miesięcy od dnia ogłoszenia.
