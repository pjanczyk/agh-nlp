


Tekst ustawy przyjęty przez Senat bez poprawek
 
 
 
USTAWA
z dnia 21 marca 2014 r.
 
o zmianie ustawy o świadczeniach opieki
zdrowotnej finansowanych ze środków publicznych oraz niektórych innych ustaw1)
 
 
Art. 1. 
W ustawie z dnia 27 sierpnia 2004 r. o
świadczeniach opieki zdrowotnej finansowanych ze środków publicznych (Dz. U. z
2008 r. Nr 164, poz. 1027, z późn. zm.2)) wprowadza się następujące zmiany:
1) w art. 5:
a) uchyla się pkt 13,
b) pkt 27 otrzymuje brzmienie:
„27) podstawowa opieka zdrowotna –
świadczenia zdrowotne profilaktyczne, diagnostyczne, lecznicze, rehabilitacyjne
oraz pielęgnacyjne z zakresu medycyny ogólnej, rodzinnej, chorób wewnętrznych i
pediatrii, udzielane w ramach ambulatoryjnej opieki zdrowotnej;”;
2) w art. 28:
a) ust. 1 otrzymuje brzmienie:
„1. Świadczeniobiorca ma prawo wyboru
świadczeniodawcy udzielającego świadczeń z zakresu podstawowej opieki
zdrowotnej spośród tych świadczeniodawców, którzy zawarli umowy o udzielanie
świadczeń opieki zdrowotnej, z zastrzeżeniem art. 56b i art. 69b ustawy z dnia
21 listopada 1967 r. o powszechnym obowiązku obrony Rzeczypospolitej
Polskiej (Dz. U. z 2012 r. poz. 461, z późn. zm.3)), art. 153 ust. 7a
ustawy z dnia 12 października 1990 r. o Straży Granicznej (Dz. U. z 2011
r. Nr 116, poz. 675, z późn. zm.4)) i art. 115 § 1a Kodeksu karnego
wykonawczego.”,
b) po ust. 1 dodaje się ust. 1a–1d w
brzmieniu:
„1a. Świadczeniobiorca, dokonując wyboru
świadczeniodawcy, o którym mowa w ust. 1, dokonuje jednocześnie wyboru lekarza,
o którym mowa w art. 55 ust. 2a, pielęgniarki podstawowej opieki zdrowotnej lub
położnej podstawowej opieki zdrowotnej.
1b. Świadczeniobiorca, dokonując wyboru, o
którym w ust. 1a, może wybrać:
1) lekarza, o którym mowa w art. 55 ust. 2a,
pielęgniarkę podstawowej opieki zdrowotnej lub położną podstawowej opieki
zdrowotnej u tego samego świadczeniodawcy albo u różnych świadczeniodawców,
albo
2) lekarza, o którym mowa w art. 55 ust. 2a,
pielęgniarkę podstawowej opieki zdrowotnej lub położną podstawowej opieki
zdrowotnej będących świadczeniodawcami.
1c. Świadczeniobiorca ma prawo bezpłatnego
wyboru, o którym mowa w ust. 1 lub 1a, nie częściej niż trzy razy w
roku kalendarzowym, a w przypadku każdej kolejnej zmiany wnosi opłatę w
wysokości 80 złotych.
1d. Świadczeniobiorca nie ponosi opłaty, o
której mowa w ust. 1c, w przypadku zmiany swojego miejsca zamieszkania lub
w przypadku zaprzestania udzielania świadczeń opieki zdrowotnej przez wybranego
świadczeniodawcę, lekarza, o którym mowa w art. 55 ust. 2a, pielęgniarkę
podstawowej opieki zdrowotnej lub położną podstawowej opieki zdrowotnej u wybranego
świadczeniodawcy, lub z innych przyczyn powstałych po stronie świadczeniodawcy.”,
c) ust. 2 otrzymuje brzmienie:
„2. Opłata, o której mowa w ust. 1c, stanowi
przychód podmiotu zobowiązanego do finansowania świadczeń opieki zdrowotnej ze
środków publicznych.”;
3) w art. 55:
a) ust. 1 otrzymuje brzmienie:
„1. Świadczeniodawca udzielający świadczeń z
zakresu podstawowej opieki zdrowotnej jest obowiązany w szczególności do
postępowania zgodnie z zakresem zadań określonych w przepisach wydanych na
podstawie ust. 6 odpowiednio dla lekarza, o którym mowa w ust. 2a, pielęgniarki
podstawowej opieki zdrowotnej lub położnej podstawowej opieki zdrowotnej.”,
b) po ust. 2 dodaje się ust. 2a i 2b w
brzmieniu:
„2a. Świadczeń z zakresu podstawowej opieki
zdrowotnej może udzielać lekarz, z którym Fundusz zawarł umowę o udzielanie
świadczeń opieki zdrowotnej albo który jest zatrudniony lub wykonuje zawód u
świadczeniodawcy, z którym Fundusz zawarł umowę o udzielanie świadczeń podstawowej
opieki zdrowotnej:
1) posiadający tytuł specjalisty w dziedzinie
medycyny rodzinnej lub
2) odbywający szkolenie specjalizacyjne w
dziedzinie medycyny rodzinnej, lub
3) posiadający specjalizację II stopnia w
dziedzinie medycyny ogólnej, lub
4) posiadający specjalizację I stopnia w
dziedzinie medycyny ogólnej, lub
5) posiadający specjalizację I lub II stopnia
lub tytuł specjalisty w dziedzinie chorób wewnętrznych, lub
6) posiadający specjalizację I lub II stopnia
lub tytuł specjalisty w dziedzinie pediatrii
– w zakresie swoich
kwalifikacji potwierdzonych odpowiednimi dokumentami, z zastrzeżeniem art.
14 ustawy z dnia 24 sierpnia 2007 r. o zmianie ustawy o świadczeniach
opieki zdrowotnej finansowanych ze środków publicznych oraz niektórych innych
ustaw (Dz. U. Nr 166, poz. 1172), zwany dalej „lekarzem podstawowej opieki
zdrowotnej”.
2b.
Lekarze, o których mowa w ust. 2a pkt 4–6, są obowiązani w okresie 3 lat od
dnia rozpoczęcia udzielania świadczeń zdrowotnych w podstawowej opiece
zdrowotnej ukończyć kurs w dziedzinie medycyny rodzinnej organizowany przez
Centrum Medycznego Kształcenia Podyplomowego. Koszty kursu pokrywa lekarz lub
świadczeniodawca, z którym Fundusz zawarł umowę o udzielanie świadczeń
podstawowej opieki zdrowotnej.”,
c) ust. 6 otrzymuje brzmienie:
„6. Minister właściwy do spraw zdrowia, po
zasięgnięciu opinii Prezesa Funduszu, Naczelnej Rady Lekarskiej oraz Naczelnej
Rady Pielęgniarek i Położnych, określi, w drodze rozporządzenia, zakres zadań
lekarza podstawowej opieki zdrowotnej, pielęgniarki podstawowej opieki
zdrowotnej i położnej podstawowej opieki zdrowotnej, uwzględniając konieczność
zapewnienia kompleksowości udzielanych świadczeń oraz dobro pacjenta.”;
4) w art. 56:
a) ust. 1 otrzymuje brzmienie:
„1. Wybór, o którym mowa w art. 28 ust. 1 i
1a, świadczeniobiorca potwierdza oświadczeniem woli, zwanym dalej „deklaracją
wyboru”, będącym dokumentem w postaci:
1) papierowej lub
2) elektronicznej, opatrzonym bezpiecznym
podpisem elektronicznym w rozumieniu przepisów o podpisie elektronicznym
albo podpisem potwierdzonym profilem zaufanym ePUAP w rozumieniu przepisów o informatyzacji
działalności podmiotów realizujących zadania publiczne.”,
b) w ust. 2:
– po pkt 4 dodaje się pkt 4a w brzmieniu:
„4a) dane dotyczące świadczeniodawcy, w tym
jego nazwę (firmę), siedzibę i miejsce udzielania świadczeń;”,
– pkt 5 otrzymuje brzmienie:
„5) imię i nazwisko lekarza podstawowej
opieki zdrowotnej, pielęgniarki podstawowej opieki zdrowotnej lub położnej
podstawowej opieki zdrowotnej;”,
c) ust. 3 otrzymuje brzmienie:
„3. Minister właściwy do spraw zdrowia, po
zasięgnięciu opinii Naczelnej Rady Lekarskiej oraz Naczelnej Rady Pielęgniarek
i Położnych, określi, w drodze rozporządzenia, wzory deklaracji wyboru,
uwzględniając możliwość wyboru lekarza podstawowej opieki zdrowotnej,
pielęgniarki podstawowej opieki zdrowotnej oraz położnej podstawowej opieki
zdrowotnej udzielających świadczeń u tego samego świadczeniodawcy lub u różnych
świadczeniodawców albo będących świadczeniodawcami oraz konieczność zapewnienia
przejrzystości danych zawartych w deklaracji wyboru.”,
d) dodaje się ust. 6 w brzmieniu:
„6. W przypadku zaprzestania udzielania
świadczeń opieki zdrowotnej przez wybranego lekarza podstawowej opieki
zdrowotnej, pielęgniarkę podstawowej opieki zdrowotnej lub położną podstawowej
opieki zdrowotnej u wybranego świadczeniodawcy deklaracje wyboru zachowują
ważność w zakresie wyboru świadczeniodawcy do czasu wyboru innego lekarza podstawowej
opieki zdrowotnej, pielęgniarki podstawowej opieki zdrowotnej, położnej
podstawowej opieki zdrowotnej lub wyboru nowego świadczeniodawcy.”;
5) w art. 57 po ust. 1 dodaje się ust. 1a w
brzmieniu:
„1a. Jeżeli w wyniku finansowanych ze środków
publicznych badań przesiewowych wykonywanych u dzieci stwierdzono występowanie
chorób wrodzonych, udzielanie ambulatoryjnych świadczeń specjalistycznych
finansowanych ze środków publicznych w zakresie leczenia tych chorób następuje
bez skierowania, o którym mowa w ust. 1.”;
6)
w art. 142 w ust. 2 w pkt 2 wyrazy „art. 146 pkt 3” zastępuje się wyrazami
„art. 146 ust. 1 pkt 3”.
 
Art. 2. 
W ustawie z dnia 21 listopada 1967 r. o
powszechnym obowiązku obrony Rzeczypospolitej Polskiej (Dz. U. z 2012 r. poz.
461, z późn. zm.5)) wprowadza się następujące zmiany:
1) w art. 56b ust. 1 otrzymuje brzmienie:
„1. Osoby, o których mowa w art. 56a, na
zasadach określonych w ustawie z dnia 27 sierpnia 2004 r. o świadczeniach opieki
zdrowotnej finansowanych ze środków publicznych, mają prawo wyboru:
1) lekarza, o którym mowa w art. 55 ust. 2a
tej ustawy, pielęgniarki podstawowej opieki zdrowotnej lub położnej podstawowej
opieki zdrowotnej,
2) świadczeniodawcy udzielającego ambulatoryjnych
świadczeń specjalistycznych,
3) lekarza dentysty,
4) szpitala
– w miejscu pełnienia
służby, spośród świadczeniodawców, którzy zawarli umowy o udzielanie
świadczeń opieki zdrowotnej, będących jednostkami budżetowymi tworzonymi i
nadzorowanymi przez ministra właściwego do spraw wewnętrznych, posiadających w
strukturze organizacyjnej ambulatorium, ambulatorium z izbą chorych lub
lekarza, o którym mowa w art. 55 ust. 2a ustawy z dnia 27 sierpnia 2004 r. o świadczeniach
opieki zdrowotnej finansowanych ze środków publicznych, albo będących
podmiotami leczniczymi utworzonymi przez ministra właściwego do spraw
wewnętrznych.”;
2) w art. 69b ust. 1 otrzymuje brzmienie:
„1. Żołnierze, o których mowa w art. 69, na
zasadach określonych w ustawie z dnia 27 sierpnia 2004 r. o świadczeniach
opieki zdrowotnej finansowanych ze środków publicznych, mają prawo wyboru:
1) lekarza, o którym mowa w art. 55 ust. 2a
tej ustawy, pielęgniarki podstawowej opieki zdrowotnej lub położnej podstawowej
opieki zdrowotnej,
2) świadczeniodawcy udzielającego
ambulatoryjnych świadczeń specjalistycznych,
3) lekarza dentysty,
4) szpitala
– w miejscu pełnienia
służby, spośród świadczeniodawców, którzy zawarli umowy o udzielanie
świadczeń opieki zdrowotnej, będących podmiotami leczniczymi utworzonymi przez
Ministra Obrony Narodowej.”.
 
Art. 3.
W ustawie z dnia 12 października 1990 r. o
Straży Granicznej (Dz. U. z 2011 r. Nr 116, poz. 675, z późn. zm.6))
w art. 153 ust. 7a otrzymuje brzmienie:
„7a. Funkcjonariusz w
służbie kandydackiej, na zasadach określonych w ustawie z dnia 27 sierpnia
2004 r. o świadczeniach opieki zdrowotnej finansowanych ze środków publicznych,
ma prawo wyboru:
1) lekarza, o którym mowa w art. 55 ust. 2a
tej ustawy, pielęgniarki podstawowej opieki zdrowotnej lub położnej podstawowej
opieki zdrowotnej,
2) świadczeniodawcy udzielającego
ambulatoryjnych świadczeń specjalistycznych,
3) lekarza dentysty,
4) szpitala
– spośród
świadczeniodawców, którzy zawarli umowy o udzielanie świadczeń opieki
zdrowotnej, mających siedzibę w terytorialnym zasięgu działania jednostki
organizacyjnej Straży Granicznej.”.
 
Art. 4.
W ustawie z dnia 6 czerwca 1997 r. – Kodeks
karny wykonawczy (Dz. U. Nr 90, poz. 557, z późn. zm.7)) w art.
115 § 1a otrzymuje brzmienie:
„§ 1a. Skazanemu odbywającemu karę
pozbawienia wolności nie przysługuje prawo wyboru lekarza, o którym mowa w art.
55 ust. 2a ustawy z dnia 27 sierpnia 2004 r. o świadczeniach opieki
zdrowotnej finansowanych ze środków publicznych (Dz. U. z 2008 r. Nr 164,
poz. 1027, z późn. zm.8)), pielęgniarki podstawowej opieki
zdrowotnej, świadczeniodawcy udzielającego ambulatoryjnych świadczeń opieki
zdrowotnej, lekarza dentysty oraz szpitala, określone w ustawie z dnia 27
sierpnia 2004 r. o świadczeniach opieki zdrowotnej finansowanych ze
środków publicznych.”.
 
Art. 5.
W ustawie z dnia 27 lipca 2001 r. – Prawo o
ustroju sądów powszechnych (Dz. U. z 2013 r. poz. 427, z późn. zm.9))
w art. 162 w § 2 pkt 4 otrzymuje brzmienie:
„4) zaświadczenie lekarskie o stanie zdrowia,
wystawione przez lekarza, o którym mowa w art. 55 ust. 2a ustawy z dnia 27
sierpnia 2004 r. o świadczeniach opieki zdrowotnej finansowanych ze środków
publicznych (Dz. U. z 2008 r. Nr 164, poz. 1027, z późn. zm.10)),
stwierdzające brak przeciwwskazań do wykonywania funkcji ławnika;”.
 
Art. 6.
W ustawie z dnia 5 grudnia 2008 r. o
zapobieganiu oraz zwalczaniu zakażeń i chorób zakaźnych u ludzi (Dz. U. z
2013 r. poz. 947) w art. 7 ust. 1 otrzymuje brzmienie:
„1. Badania lekarskie u osób, o których mowa
w art. 6 ust. 1, przeprowadzają lekarze, o których mowa w art. 55 ust. 2a
ustawy z dnia 27 sierpnia 2004 r. o świadczeniach opieki zdrowotnej finansowanych
ze środków publicznych, lub lekarze wykonujący zadania służby medycyny pracy w
rozumieniu przepisów ustawy z dnia 27 czerwca 1997 r. o służbie medycyny
pracy (Dz. U. z 2004 r. Nr 125, poz. 1317, z późn. zm.11)).”.
 
Art. 7.
W ustawie z dnia 15 kwietnia 2011 r. o
działalności leczniczej (Dz. U. z 2013 r. poz. 217 oraz z 2014 r. poz. 24) wprowadza
się następujące zmiany:
1)
w art. 4 w ust. 1 pkt 3 otrzymuje brzmienie:
„3) jednostki budżetowe, w tym państwowe
jednostki budżetowe tworzone i nadzorowane przez Ministra Obrony
Narodowej, ministra właściwego do spraw wewnętrznych, Ministra Sprawiedliwości
lub Szefa Agencji Bezpieczeństwa Wewnętrznego, posiadające w strukturze
organizacyjnej ambulatorium, ambulatorium z izbą chorych lub lekarza, o którym
mowa w art. 55 ust. 2a ustawy z dnia 27 sierpnia 2004 r. o świadczeniach opieki
zdrowotnej finansowanych ze środków publicznych (Dz. U. z 2008 r. Nr 164, poz.
1027, z późn. zm.12)),”;
2)
w art. 26 w ust. 4 wyrazy „ustawy z dnia 27 sierpnia 2004 r. o świadczeniach
opieki zdrowotnej finansowanych ze środków publicznych (Dz. U. z 2008 r. Nr
164, poz. 1027, z późn. zm.)” zastępuje się wyrazami „ustawy z dnia 27 sierpnia
2004 r. o świadczeniach opieki zdrowotnej finansowanych ze środków
publicznych”.
 
Art. 8.
W ustawie z dnia 9 czerwca 2011 r. o wspieraniu
rodziny i systemie pieczy zastępczej (Dz. U. z 2013 r. poz. 135, z późn. zm.13))
wprowadza się następujące zmiany:
1) w art. 42 w ust. 1 pkt 5 otrzymuje
brzmienie:
„5) są zdolne do sprawowania właściwej opieki
nad dzieckiem, co zostało potwierdzone zaświadczeniami o braku przeciwwskazań
zdrowotnych do pełnienia funkcji rodziny zastępczej lub prowadzenia rodzinnego
domu dziecka, wystawionymi przez lekarza, o którym mowa w art. 55 ust. 2a
ustawy z dnia 27 sierpnia 2004 r. o świadczeniach opieki zdrowotnej finansowanych
ze środków publicznych (Dz. U. z 2008 r. Nr 164, poz. 1027, z późn. zm.14));”;
2) w art. 46 ust. 3 otrzymuje brzmienie:
„3. Osoby, o których mowa w ust. 1, są
obowiązane do poinformowania starosty o każdej zmianie danych, o których
mowa w ust. 2, oraz do przedstawiania co 2 lata zaświadczenia o braku przeciwwskazań
zdrowotnych do pełnienia funkcji rodziny zastępczej lub prowadzenia rodzinnego
domu dziecka, wystawionego przez lekarza, o którym mowa w art. 55 ust. 2a
ustawy z dnia 27 sierpnia 2004 r. o świadczeniach opieki zdrowotnej
finansowanych ze środków publicznych.”.
 
Art. 9.
Świadczeniodawca, u którego przed dniem
wejścia w życie ustawy złożono deklarację wyboru, o której mowa w art. 56 ust.
1 ustawy wymienionej w art. 1, staje się świadczeniodawcą, o którym mowa w art.
28 ust. 1 ustawy wymienionej w art. 1, w brzmieniu nadanym ustawą.
 
Art. 10.
Przepisy wykonawcze wydane na podstawie art.
55 ust. 6 ustawy, o której mowa w art. 1, zachowują moc do dnia wejścia w życie
przepisów wykonawczych wydanych na podstawie art. 55 ust. 6 ustawy, o której
mowa w art. 1, w brzmieniu nadanym niniejszą ustawą, nie dłużej jednak niż
przez okres 24 miesięcy od dnia wejścia w życie niniejszej ustawy.
 
Art. 11.
Ilekroć w obowiązujących przepisach jest mowa
o lekarzu podstawowej opieki zdrowotnej, rozumie się przez to lekarza, o którym
mowa w art. 55 ust. 2a ustawy wymienionej w art. 1, w brzmieniu nadanym niniejszą
ustawą.
 
Art. 12.
Centrum Medycznego
Kształcenia Podyplomowego opracuje program kursu, o którym mowa w art. 55 ust.
2b ustawy, o której mowa w art. 1, w brzmieniu nadanym niniejszą ustawą, w
okresie 12 miesięcy od dnia ogłoszenia niniejszej ustawy.
 
Art. 13.
Ustawa wchodzi w życie po upływie 30 dni od
dnia ogłoszenia, z wyjątkiem art. 12, który wchodzi w życie z dniem ogłoszenia. 
 
 
 
 
                                                                                                                                    MARSZAŁEK
SEJMU
 
 
 
                                                                                                                                        /
– / Ewa Kopacz
 




1) Niniejszą ustawą
zmienia się następujące ustawy: ustawę z dnia 21 listopada 1967 r. o powszechnym
obowiązku obrony Rzeczypospolitej Polskiej, ustawę z dnia 12 października 1990
r. o Straży Granicznej, ustawę z dnia 6 czerwca 1997 r. – Kodeks karny wykonawczy,
ustawę z dnia 27 lipca 2001 r. – Prawo o ustroju sądów powszechnych, ustawę z
dnia 5 grudnia 2008 r. o zapobieganiu oraz zwalczaniu zakażeń i chorób
zakaźnych u ludzi, ustawę z dnia 15 kwietnia 2011 r. o działalności
leczniczej oraz ustawę z dnia 9 czerwca 2011 r. o wspieraniu rodziny i systemie
pieczy zastępczej.


2) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 216,
poz. 1367, Nr 225, poz. 1486, Nr 227, poz. 1505, Nr 234, poz. 1570 i Nr
237, poz. 1654, z 2009 r. Nr 6, poz. 33, Nr 22, poz. 120, Nr 26, poz. 157, Nr
38, poz. 299, Nr 92, poz. 753, Nr 97, poz. 800, Nr 98, poz. 817, Nr 111,
poz. 918, Nr 118, poz. 989, Nr 157, poz. 1241, Nr 161, poz. 1278 i Nr 178,
poz. 1374, z 2010 r. Nr 50, poz. 301, Nr 107, poz. 679, Nr 125, poz. 842,
Nr 127, poz. 857, Nr 165, poz. 1116, Nr 182, poz. 1228, Nr 205, poz. 1363,
Nr 225, poz. 1465, Nr 238, poz. 1578 i Nr 257, poz. 1723 i 1725, z 2011 r. Nr
45, poz. 235, Nr 73, poz. 390, Nr 81, poz. 440, Nr 106, poz. 622, Nr 112,
poz. 654, Nr 113, poz. 657, Nr 122, poz. 696, Nr 138, poz. 808, Nr 149, poz.
887, Nr 171, poz. 1016, Nr 205, poz. 1203 i Nr 232, poz. 1378, z 2012 r.
poz. 123, 1016, 1342 i 1548 oraz z 2013 r. poz. 154, 879, 983, 1290, 1623, 1646
i 1650 oraz z 2014 r. poz. 24 i 295.


3) Zmiany tekstu
jednolitego wymienionej ustawy zostały ogłoszone w Dz. U. z 2012 r. poz. 1101,
1407 i 1445 oraz z 2013 r. poz. 852 i 1355.


4) Zmiany tekstu
jednolitego wymienionej ustawy zostały ogłoszone w Dz. U. z 2011 r. Nr 117,
poz. 677, Nr 170, poz. 1015, Nr 171, poz. 1016 i Nr 230, poz. 1371, z 2012
r. poz. 627, 664, 769 i 951 oraz z 2013 r. poz. 628, 675, 829, 1351 i 1650.


5) Zmiany tekstu
jednolitego wymienionej ustawy zostały ogłoszone w Dz. U. z 2012 r. poz. 1101,
1407 i 1445 oraz z 2013 r. poz. 852 i 1355.


6) Zmiany tekstu
jednolitego wymienionej ustawy zostały ogłoszone w Dz. U. z 2011 r. Nr 117,
poz. 677, Nr 170, poz. 1015, Nr 171, poz. 1016 i Nr 230, poz. 1371, z 2012
r. poz. 627, 664, 769 i 951 oraz z 2013 r. poz. 628, 675, 829, 1351 i 1650.


7) Zmiany wymienionej
ustawy zostały ogłoszone w Dz. U. z 1997 r. Nr 160, poz. 1083, z 1999 r. Nr 83,
poz. 931, z 2000 r. Nr 60, poz. 701 i Nr 120, poz. 1268, z 2001 r. Nr 98,
poz. 1071 i Nr 111, poz. 1194, z 2002 r. Nr 74, poz. 676 i Nr 200, poz.
1679, z 2003 r. Nr 111, poz. 1061, Nr 142, poz. 1380 i Nr 179, poz. 1750,
z 2004 r. Nr 93, poz. 889, Nr 210, poz. 2135, Nr 240, poz. 2405, Nr 243, poz.
2426 i Nr 273, poz. 2703, z 2005 r. Nr 163, poz. 1363 i Nr 178, poz. 1479,
z 2006 r. Nr 104, poz. 708 i Nr 226, poz. 1648, z 2007 r. Nr 123, poz.
849, z 2008 r. Nr 96, poz. 620 i Nr 214, poz. 1344, z 2009 r. Nr 8, poz. 39, Nr
22, poz. 119, Nr 62, poz. 504, Nr 98, poz. 817, Nr 108, poz. 911, Nr 115,
poz. 963, Nr 190, poz. 1475, Nr 201, poz. 1540 i Nr 206, poz. 1589, z 2010 r.
Nr 34, poz. 191, Nr 40, poz. 227, Nr 125, poz. 842 i Nr 182, poz. 1228, z
2011 r. Nr 39, poz. 201 i 202, Nr 112, poz. 654, Nr 129, poz. 734, Nr 185, poz.
1092, Nr 217, poz. 1280 i Nr 240, poz. 1431, z 2012 r. poz. 908, z 2013 r. poz.
628 i 1247 oraz z 2014 r. poz. 287.


8) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 216,
poz. 1367, Nr 225, poz. 1486, Nr 227, poz. 1505, Nr 234, poz. 1570 i Nr
237, poz. 1654, z 2009 r. Nr 6, poz. 33, Nr 22, poz. 120, Nr 26, poz. 157, Nr
38, poz. 299, Nr 92, poz. 753, Nr 97, poz. 800, Nr 98, poz. 817, Nr 111,
poz. 918, Nr 118, poz. 989, Nr 157, poz. 1241, Nr 161, poz. 1278 i Nr 178,
poz. 1374, z 2010 r. Nr 50, poz. 301, Nr 107, poz. 679, Nr 125, poz. 842,
Nr 127, poz. 857, Nr 165, poz. 1116, Nr 182, poz. 1228, Nr 205, poz. 1363,
Nr 225, poz. 1465, Nr 238, poz. 1578 i Nr 257, poz. 1723 i 1725, z 2011 r. Nr
45, poz. 235, Nr 73, poz. 390, Nr 81, poz. 440, Nr 106, poz. 622, Nr 112,
poz. 654, Nr 113, poz. 657, Nr 122, poz. 696, Nr 138, poz. 808, Nr 149, poz.
887, Nr 171, poz. 1016, Nr 205, poz. 1203 i Nr 232, poz. 1378, z 2012 r.
poz. 123, 1016, 1342 i 1548 oraz z 2013 r. poz. 154, 879, 983, 1290, 1623, 1646
i 1650 oraz z 2014 r. poz. 24 i 295.


9) Zmiany tekstu
jednolitego wymienionej ustawy zostały ogłoszone w Dz. U. z 2013 r. poz.
662, 1165, 1247, 1433 i 1623 oraz z 2014 r. poz. 31.


10) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 216,
poz. 1367, Nr 225, poz. 1486, Nr 227, poz. 1505, Nr 234, poz. 1570 i Nr
237, poz. 1654, z 2009 r. Nr 6, poz. 33, Nr 22, poz. 120, Nr 26, poz. 157, Nr
38, poz. 299, Nr 92, poz. 753, Nr 97, poz. 800, Nr 98, poz. 817, Nr 111,
poz. 918, Nr 118, poz. 989, Nr 157, poz. 1241, Nr 161, poz. 1278 i Nr 178,
poz. 1374, z 2010 r. Nr 50, poz. 301, Nr 107, poz. 679, Nr 125, poz. 842,
Nr 127, poz. 857, Nr 165, poz. 1116, Nr 182, poz. 1228, Nr 205, poz. 1363,
Nr 225, poz. 1465, Nr 238, poz. 1578 i Nr 257, poz. 1723 i 1725, z 2011 r. Nr
45, poz. 235, Nr 73, poz. 390, Nr 81, poz. 440, Nr 106, poz. 622, Nr 112,
poz. 654, Nr 113, poz. 657, Nr 122, poz. 696, Nr 138, poz. 808, Nr 149, poz. 887,
Nr 171, poz. 1016, Nr 205, poz. 1203 i Nr 232, poz. 1378, z 2012 r. poz.
123, 1016, 1342 i 1548 oraz z 2013 r. poz. 154, 879, 983, 1290, 1623, 1646 i
1650 oraz z 2014 r. poz. 24 i 295.


11) Zmiany tekstu
jednolitego wymienionej ustawy zostały ogłoszone w Dz. U. z 2006 r. Nr 141,
poz. 1011, z 2008 r. Nr 220, poz. 1416 i Nr 234, poz. 1570, z 2011 r. Nr
112, poz. 654 oraz z 2014 r. poz. 7.


12) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 216,
poz. 1367, Nr 225, poz. 1486, Nr 227, poz. 1505, Nr 234, poz. 1570 i Nr
237, poz. 1654, z 2009 r. Nr 6, poz. 33, Nr 22, poz. 120, Nr 26, poz. 157, Nr
38, poz. 299, Nr 92, poz. 753, Nr 97, poz. 800, Nr 98, poz. 817, Nr 111,
poz. 918, Nr 118, poz. 989, Nr 157, poz. 1241, Nr 161, poz. 1278 i Nr 178,
poz. 1374, z 2010 r. Nr 50, poz. 301, Nr 107, poz. 679, Nr 125, poz. 842,
Nr 127, poz. 857, Nr 165, poz. 1116, Nr 182, poz. 1228, Nr 205, poz. 1363,
Nr 225, poz. 1465, Nr 238, poz. 1578 i Nr 257, poz. 1723 i 1725, z 2011 r. Nr 45,
poz. 235, Nr 73, poz. 390, Nr 81, poz. 440, Nr 106, poz. 622, Nr 112, poz.
654, Nr 113, poz. 657, Nr 122, poz. 696, Nr 138, poz. 808, Nr 149, poz. 887, Nr
171, poz. 1016, Nr 205, poz. 1203 i Nr 232, poz. 1378, z 2012 r. poz. 123,
1016, 1342 i 1548 oraz z 2013 r. poz. 154, 879, 983, 1290, 1623, 1646 i 1650
oraz z 2014 r. poz. 24 i 295.


13) Zmiany tekstu
jednolitego wymienionej ustawy zostały ogłoszone w Dz. U. z 2012 r. poz. 1519
oraz z 2013 r. poz. 154, 866 i 1650.


14) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 216,
poz. 1367, Nr 225, poz. 1486, Nr 227, poz. 1505, Nr 234, poz. 1570 i Nr
237, poz. 1654, z 2009 r. Nr 6, poz. 33, Nr 22, poz. 120, Nr 26, poz. 157, Nr
38, poz. 299, Nr 92, poz. 753, Nr 97, poz. 800, Nr 98, poz. 817, Nr 111,
poz. 918, Nr 118, poz. 989, Nr 157, poz. 1241, Nr 161, poz. 1278 i Nr 178,
poz. 1374, z 2010 r. Nr 50, poz. 301, Nr 107, poz. 679, Nr 125, poz. 842,
Nr 127, poz. 857, Nr 165, poz. 1116, Nr 182, poz. 1228, Nr 205, poz. 1363,
Nr 225, poz. 1465, Nr 238, poz. 1578 i Nr 257, poz. 1723 i 1725, z 2011 r. Nr
45, poz. 235, Nr 73, poz. 390, Nr 81, poz. 440, Nr 106, poz. 622, Nr 112,
poz. 654, Nr 113, poz. 657, Nr 122, poz. 696, Nr 138, poz. 808, Nr 149, poz.
887, Nr 171, poz. 1016, Nr 205, poz. 1203 i Nr 232, poz. 1378, z 2012 r.
poz. 123, 1016, 1342 i 1548 oraz z 2013 r. poz. 154, 879, 983, 1290, 1623, 1646
i 1650 oraz z 2014 r. poz. 24 i 295.
