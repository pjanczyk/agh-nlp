


Tekst ustawy
przekazany do Senatu zgodnie z art. 52 regulaminu Sejmu
 
 
 
USTAWA
z dnia 24 sierpnia
2006 r.
 
o podatku
tonażowym
 
 
Rozdział 1
Podmiot i
przedmiot opodatkowania
 
Art. 1.
Ustawa reguluje
opodatkowanie podatkiem tonażowym niektórych dochodów (przychodów) osiąganych
przez armatorów eksploatujących morskie statki handlowe w żegludze
międzynarodowej.
 
Art. 2.
Ilekroć w
ustawie jest mowa o:
1)   konwencji
SOLAS – rozumie się przez to Międzynarodową konwencję o bezpieczeństwie życia
na morzu, sporządzoną w Londynie dnia 1 listopada 1974 r. (Dz. U. z 1984 r. Nr
61, poz. 318 i 319), wraz z Protokołem dotyczącym Międzynarodowej konwencji o
bezpieczeństwie życia na morzu, 1974, sporządzonym w Londynie dnia 17 lutego
1978 r. (Dz. U. z 1984 r. Nr 61, poz. 320 i 321 oraz z 1986 r. Nr 35, poz.
177);
2)   Dokumencie Zgodności – rozumie się
przez to dokument wydany zgodnie z Konwencją SOLAS armatorowi, który spełnia
wymagania  Międzynarodowego kodeksu zarządzania bezpieczną eksploatacją statków
i zapobiegania zanieczyszczeniu - Kodeks ISM (Dz. Urz. M.I. z 2005 r. Nr 4,
poz. 28); 
3)   armatorze –
rozumie się przez to:
a) osobę fizyczną
lub osobę prawną, mającą odpowiednio miejsce zamieszkania, siedzibę lub zarząd
na terytorium Rzeczypospolitej Polskiej, która spełnia przynajmniej jeden z
warunków:
-  we własnym imieniu uprawia żeglugę
statkiem własnym lub cudzym oraz posiada ważny Dokument Zgodności,
-  jest właścicielem statku, ale nie
uprawia równocześnie we własnym imieniu żeglugi statkiem własnym lub cudzym, 
-  zarządza cudzym statkiem, w cudzym
imieniu i na cudzą rzecz na podstawie umowy, oraz posiada ważny Dokument Zgodności,
b) wspólnika
spółki cywilnej, spółki jawnej, spółki komandytowej, spółki komandytowo-akcyjnej,
mającego siedzibę, zarząd lub miejsce zamieszkania na terytorium
Rzeczypospolitej Polskiej, która spełnia przynajmniej jeden z warunków:
-  we własnym imieniu uprawia żeglugę
statkiem własnym lub cudzym oraz posiada ważny Dokument Zgodności,
-  jest właścicielem statku, ale nie
uprawia równocześnie we własnym imieniu żeglugi statkiem własnym lub cudzym, 
-  zarządza cudzym statkiem, w cudzym
imieniu i na cudzą rzecz na podstawie umowy, oraz posiada ważny Dokument Zgodności,
c) przedsiębiorcę
zagranicznego w rozumieniu przepisów ustawy z dnia 2 lipca 2004 r. o swobodzie
działalności gospodarczej (Dz. U. Nr 173, poz. 1807, z późn. zm.[1]))
prowadzącego na terytorium Rzeczypospolitej Polskiej działalność, o której mowa
w art. 3 ust. 1 i 2, który spełnia przynajmniej jeden z warunków:
-  we własnym imieniu uprawia żeglugę
statkiem własnym lub cudzym oraz posiada ważny Dokument Zgodności,
-  jest właścicielem statku, ale nie
uprawia równocześnie we własnym imieniu żeglugi statkiem własnym lub cudzym, 
-  zarządza cudzym statkiem, w cudzym
imieniu i na cudzą rzecz na podstawie umowy, oraz posiada ważny Dokument Zgodności;
4)   żegludze międzynarodowej – rozumie
się przez to żeglugę morską wykonywaną między: 
a)   portami polskimi a portami
zagranicznymi, w tym także między portami polskimi, pod warunkiem że podróż ta
stanowi odcinek dalszej podróży morskiej do portu zagranicznego, lub 
b) portami
polskimi a miejscami przeznaczenia położonymi poza granicą polskich wód terytorialnych,
c)   portami zagranicznymi;
5)   statku – rozumie się przez to morski
statek handlowy o polskiej przynależności;
6)   transporcie multimodalnym – rozumie
się przez to przewozy dokonywane na podstawie jednego dokumentu przewozowego
różnymi środkami transportu, w tym statkiem;
7)   okresie eksploatacji statku – rozumie
się przez to okres, w którym statek jest wpisany do polskiego rejestru
okrętowego;
8)   pojemności netto (NT) albo pojemności
brutto (GT) – rozumie się przez to odpowiednio pojemność netto (NT) albo
pojemność brutto (GT) statku ustaloną w międzynarodowym świadectwie pomiarowym;
9)   okresie opodatkowania – rozumie się
przez to okres opodatkowania podatkiem tonażowym.
 
Art. 3.
1. Opodatkowaniu
podatkiem tonażowym podlegają armatorzy prowadzący działalność polegającą na
świadczeniu usług w żegludze międzynarodowej, z wykorzystaniem statków o
pojemności brutto powyżej 100 GT każdy, w zakresie:
1)   transportu
ładunków lub pasażerów,
2)   holowania
pełnomorskiego, pod warunkiem że co najmniej 50% przychodów z działalności
faktycznie wykonywanej w ciągu roku przez holownik stanowią przychody uzyskane
z usługi holowania innego niż holowanie do portu i z portu oraz w granicach
portu,
3)   ratownictwa
pełnomorskiego,
4) pogłębiania,
pod warunkiem że co najmniej 50% przychodów z całości działalności faktycznie
wykonywanej w ciągu roku przez pogłębiarkę stanowią przychody z transportu
wydobytych materiałów na pełnym morzu
- którzy dokonali
wyboru tej formy opodatkowania.
2. Opodatkowaniu
podatkiem tonażowym podlega również działalność armatora w zakresie:
1)   dzierżawy i
użytkowania kontenerów,
2)   prowadzenia
działalności załadunkowej, rozładunkowej i naprawczej,
3)   prowadzenia
terminali pasażerskich,
4)   sprzedaży
towarów lub usług na pokładzie statku pasażerskiego i pasażersko-towarowego w
celu ich wykorzystania na pokładzie statku,
5)   prowadzenia działalności kantorowej
na pokładzie statku pasażerskiego i pasażersko-towarowego,
6)   dowozu lądowego i morskiego ładunków
lub pasażerów,
7)   przewozu ładunków lub pasażerów w
transporcie multimodalnym,
8)   zarządu nad statkami,
9)   świadczenia usług agentów i maklerów
morskich, usług brokerskich i usług agencji zatrudniania, związanych z załogą
statku,
10)    działalności polegającej na wynajmie,
dzierżawie lub wyczarterowaniu statku
- pod warunkiem, że działalność ta
jest związana ze świadczeniem usług, o których mowa w ust. 1.
3. Opodatkowaniu
podatkiem tonażowym nie podlega działalność w zakresie:
1)   poszukiwań,
badań geologicznych oraz wydobycia zasobów mineralnych z dna morskiego;
2)   rybołówstwa
lub przetwórstwa rybnego;
3)   budowy portów
morskich, budowy i remontu infrastruktury portowej lub urządzeń portowych; 
4)   budowy
elektrowni wiatrowych; 
5)   budowy
rurociągów przesyłowych na dnie morza; 
6)   budowy dróg
wodnych lub pogłębiania dna dróg i zbiorników wodnych;
7)   prac
podwodnych;
8)   świadczenia
usług pilotowych w granicach portów morskich;
9)   żeglugi
pasażerskiej w granicach portów i przystani morskich;
10)    edukacji,
badań naukowych, sportu lub transportu rekreacyjnego;
11)    eksploatacji
statków stale zakotwiczonych lub zacumowanych, które nie posiadają zdolności
żeglugowej.
 
Rozdział 2
Podstawa
opodatkowania i wysokość podatku
 
Art. 4.
1.   Podstawę opodatkowania podatkiem
tonażowym stanowi dochód armatora z działalności, o której mowa w art. 3 ust. 1
i 2, odpowiadający iloczynowi dobowej stawki ustalonej zgodnie z art. 5 ust.
1-3 oraz okresu eksploatacji w danym miesiącu wszystkich statków armatora, z
których dochód opodatkowany jest podatkiem tonażowym, z zastrzeżeniem ust. 2. 
2.   W przypadku armatorów, o których mowa
w art. 2 pkt 3 lit. b, podstawę opodatkowania podatkiem tonażowym stanowi
dochód z działalności, o której mowa w art. 3 ust. 1 i 2, odpowiadający iloczynowi
dobowej stawki ustalonej zgodnie z art. 5 ust. 1-3 oraz okresu eksploatacji w
danym miesiącu wszystkich statków spółki cywilnej, spółki jawnej, spółki komandytowej
lub spółki komandytowo-akcyjnej, z których dochód opodatkowany jest podatkiem
tonażowym, określony proporcjonalnie do prawa takiego armatora w udziale w
zysku spółki. W przypadku braku przeciwnego dowodu przyjmuje się, że prawa do
udziału w zysku są równe.
3.   Podstawa opodatkowania, o której mowa
w ust. 1 lub ust. 2, ulega obniżeniu o kwotę składek określonych w ustawie z
dnia 13 października 1998 r. o systemie ubezpieczeń społecznych (Dz. U. Nr 137,
poz. 887, z późn. zm.[2]))
zapłaconych w roku podatkowym bezpośrednio przez armatora będącego osobą
fizyczną lub armatora będącego osobą fizyczną będącą wspólnikiem spółki
osobowej na własne ubezpieczenia emerytalne, rentowe, chorobowe oraz wypadkowe
oraz osób z nim współpracujących.
4.   Wydatki, o których mowa w ust. 3,
podlegają odliczeniu, jeżeli nie zostały odliczone od dochodu lub nie zostały
zaliczone do kosztów uzyskania przychodów na podstawie przepisów ustawy z dnia
26 lipca 1991 r. o podatku dochodowym od osób fizycznych (Dz. U. z 2000 r. Nr
14, poz. 176, z późn. zm.[3])),
lub nie zostały odliczone od przychodu na podstawie ustawy z dnia 20 listopada
1998 r. o zryczałtowanym podatku dochodowym od niektórych przychodów osiąganych
przez osoby fizyczne (Dz. U. Nr 144, poz. 930, z późn. zm.[4])).
5.   Wysokość wydatków, o których mowa w
ust. 3, ustala się na podstawie dokumentów stwierdzających ich poniesienie.
 
Art. 5.
1. Dobową stawkę
ustala się w zależności od pojemności netto statku od każdych 100 NT, według
stawek wyrażonych w euro, określonych w tabeli. 
 

 
  
  Lp.
  
  
  Pojemność netto statku
  
  
  Stawki do obliczenia dochodu   
  
 
 
  
  1.
  
  
  do 1 000 NT
  
  
  0,5 euro za każde
  100 NT
  
 
 
  
  2.
  
  
  od 1 001 do 10 000
  NT
  
  
  0,35 euro za każde
  100 NT powyżej 1 000 NT
  
 
 
  
  3.
  
  
  od 10 001 do 25
  000 NT
  
  
  0,20 euro za każde
  100 NT powyżej 10 000 NT
  
 
 
  
  4.
  
  
  od 25 001 NT
  
  
  0,10 euro za każde
  100 NT powyżej 25 000 NT
  
 

 
2. Dobową stawkę
ustaloną zgodnie z ust. 1 przelicza się na złote według kursu średniego euro z
ostatniego dnia miesiąca, za który stawka jest obliczana, ogłaszanego przez
Narodowy Bank Polski. W przypadku gdy na ten dzień kurs średni nie został
ogłoszony, do przeliczenia stosuje się kurs ostatnio ogłoszony w danym
miesiącu.
3. Dla celów
obliczeniowych pojemność netto (NT) statku zaokrągla się w sposób następujący:
1)   pojemność
mniejszą niż 50 NT pomija się;
2)   pojemność 50
NT i więcej podwyższa się do pełnych 100 NT.
4. Podatek
tonażowy wynosi 19% podstawy opodatkowania, o której mowa w art. 4.
 
Art. 6.
1. Podatek
tonażowy ulega obniżeniu o kwotę składki na ubezpieczenie zdrowotne, o której
mowa w ustawie z dnia 27 sierpnia 2004 r. o świadczeniach opieki zdrowotnej
finansowanych ze środków publicznych (Dz. U. Nr 210, poz. 2135, z późn. zm.[5])),
zapłaconej w roku podatkowym bezpośrednio przez armatora: 
1) będącego osobą
fizyczną,
2)   będącego
osobą fizyczną będącą wspólnikiem spółki osobowej 
- zgodnie z przepisami ustawy z dnia
27 sierpnia 2004 r. o świadczeniach opieki zdrowotnej finansowanych ze środków
publicznych, jeżeli składka ta nie została odliczona na podstawie przepisów
ustawy z dnia 26 lipca 1991 r. o podatku dochodowym od osób fizycznych lub
ustawy z dnia 20 listopada 1998 r. o zryczałtowanym podatku dochodowym od
niektórych przychodów osiąganych przez osoby fizyczne.
2. Kwota składki
na ubezpieczenie zdrowotne, o którą zmniejsza się podatek tonażowy, nie może
przekroczyć 7,75% podstawy wymiaru tej składki.
3. Wysokość
wydatków na cele określone w ust. 1 ustala się na podstawie dokumentów
stwierdzających ich poniesienie.
 
Art. 7.
1. Dochodów
armatora z działalności określonej w art. 3 ust. 1 i 2 oraz przychodów, o
których mowa w art. 8, nie łączy się z innymi dochodami (przychodami) armatora
podlegającymi opodatkowaniu podatkiem dochodowym na podstawie innych ustaw.
2. W okresie
opodatkowania podatkiem tonażowym armator jest obowiązany prowadzić odrębny wykaz
środków trwałych oraz wartości niematerialnych i prawnych związanych z
działalnością, o której mowa w art. 3 ust. 1 i 2, a w przypadku armatora, o którym mowa w art. 2 pkt 3 lit. b, wykaz obowiązana jest prowadzić
spółka cywilna, spółka jawna, spółka komandytowa, spółka komandytowo-akcyjna.
3. Minister
właściwy do spraw finansów publicznych w porozumieniu z ministrem właściwym do
spraw gospodarki morskiej określi, w drodze rozporządzenia, sposób
prowadzenia wykazu środków trwałych oraz wartości niematerialnych
i prawnych, o którym mowa w ust. 2, kierując się koniecznością
prawidłowego określenia, dla celów podatku dochodowego, wartości początkowej
środków trwałych oraz wartości niematerialnych i prawnych i stawki amortyzacyjnej.
 
Art. 8.
1. Przychody
uzyskane przez armatora będącego podatnikiem podatku tonażowego ze sprzedaży
statków, w części niewykorzystanej na nabycie własności lub udziału we
współwłasności, remont, modernizację lub przebudowę statków, w okresie 3
lat od dnia sprzedaży, są opodatkowane stawką ryczałtową w wysokości 15%.
2. Podatek z
tytułu, o którym mowa w ust. 1, podlega wpłacie, bez wezwania, w terminie do 20
dnia miesiąca następującego po miesiącu, w którym upłynął termin do
wydatkowania przychodu na cele wskazane w tym przepisie.
 
Rozdział 3
Pobór podatku
 
Art. 9.
1. Wybór
opodatkowania podatkiem tonażowym następuje przez złożenie przez armatora oświadczenia,
według ustalonego wzoru, o wyborze takiego opodatkowania, zwanego dalej
„oświadczeniem”.
2. Oświadczenie
składa się do organu podatkowego właściwego w sprawach podatku tonażowego,
którym jest naczelnik urzędu skarbowego właściwy w sprawach podatku dochodowego.
3. Oświadczenie
składa się do dnia 20 stycznia pierwszego roku podatkowego okresu opodatkowania,
a jeżeli armator rozpoczyna wykonywanie działalności, o której mowa w art. 3
ust. 1 i 2 w trakcie roku podatkowego - do dnia poprzedzającego dzień
rozpoczęcia tej działalności.
4. W oświadczeniu
zamieszcza się dane identyfikujące armatora, w szczególności nazwę lub imię i
nazwisko, adres i numer identyfikacji podatkowej, wraz z informacją o
posiadanym Dokumencie Zgodności, dane dotyczące okresu opodatkowania,
prowadzonej działalności przez armatora oraz informacje o statkach
eksploatowanych przez niego w żegludze międzynarodowej – według stanu na dzień
złożenia oświad­czenia, takie jak: nazwa statku, numer identyfikacyjny
Międzynarodowej Organizacji Morskiej (IMO), status statku u armatora, tonaż
netto statku.
5. Armator jest
obowiązany zawiadomić organ podatkowy właściwy w sprawach podatku tonażowego o
zaistniałych w okresie opodatkowania zmianach danych zawartych w oświadczeniu w
terminie do 20 dnia miesiąca następującego po miesiącu, w którym zaistniała
zmiana.
6. W przypadku
zakończenia działalności określonej w art. 3 ust. 1 i 2 w okresie opodatkowania
armator składa organowi podatkowemu właściwemu w sprawach podatku tonażowego
oświadczenie o zakończeniu działalności objętej ustawą.
 
Art. 10.
1. Armator podlega
opodatkowaniu podatkiem tonażowym przez okres opodatkowania wskazany w oświadczeniu,
nie krótszy niż 5 lat podatkowych.
2. W okresie
opodatkowania nie jest możliwa zmiana formy opodatkowania.
3. Opodatkowanie
podatkiem tonażowym ulega przedłużeniu na kolejne 5 lat, chyba że armator, w
terminie do dnia 20 stycznia roku podatkowego następującego po okresie
opodatkowania, złoży organowi podatkowemu właściwemu w sprawach podatku
tonażowego pisemne oświadczenie o rezygnacji z tej formy opodatkowania.
4.   W przypadku zakończenia działalności
określonej w art. 3 ust. 1 i 2 w okresie opodatkowania ponowny wybór
opodatkowania podatkiem tonażowym może nastąpić nie wcześniej niż po upływie 3
lat podatkowych, licząc od końca roku kalendarzowego, w którym armator
zakończył działalność lub zrezygnował z opodatkowania podatkiem tonażowym, z zastrzeżeniem
ust. 5.
5.     W przypadku sprzedaży albo utraty
statków okres, o którym mowa w ust. 4, liczy się od dnia wyrejestrowania statku
z rejestru okrętowego.
 
Art. 11.
1. W przypadku
połączenia się armatorów opodatkowanych podatkiem tonażowym okresem opodatkowania
armatora powstałego w wyniku tego połączenia jest okres opodatkowania armatora,
który wcześniej złożył oświadczenie.
2. W przypadku
przejęcia przez armatora opodatkowanego podatkiem tonażowym innych armatorów
opodatkowanych takim podatkiem okresem opodatkowania jest okres przyjęty przez
armatora przejmującego.
3. W przypadku
połączenia armatora opodatkowanego podatkiem tonażowym z armatorem nieopodatkowanym
podatkiem tonażowym okresem opodatkowania jest faktyczny okres opodatkowania
armatora opodatkowanego podatkiem tonażowym.
 
Art. 12.
1. Armatorzy są
obowiązani za każdy miesiąc roku podatkowego obliczać podatek tonażowy w sposób
określony w art. 5 ust. 4 i wpłacać bez wezwania do urzędu skarbowego, którym
kieruje naczelnik urzędu skarbowego właściwy w sprawach podatku tonażowego, w
terminie do 20 dnia każdego miesiąca za miesiąc poprzedni, a za miesiąc
grudzień - w terminie złożenia zeznania.
2. Armatorzy są
obowiązani złożyć w urzędzie skarbowym, o którym mowa w ust. 1, zeznanie,
według ustalonego wzoru, o wysokości podatku tonażowego należnego za dany rok
podatkowy do dnia 31 stycznia roku następnego.
3. Przy obliczaniu
podatku tonażowego za poszczególne miesiące podatnicy mogą uwzględniać odliczenia,
o których mowa w art. 4 ust. 3 i art. 6.
4. Podatek
tonażowy wynikający z zeznania jest podatkiem należnym za dany rok podatkowy,
chyba że właściwy organ podatkowy lub właściwy organ kontroli skarbowej wyda
decyzję, w której określi inną wysokość podatku. 
 
Art. 13.
Minister
właściwy do spraw gospodarki morskiej w porozumieniu z ministrem właściwym do
spraw finansów publicznych określi, w drodze rozporządzenia, wzory:
1) zeznania, o
którym mowa w art. 12 ust. 2, 
2)   oświadczenia
- wraz z
objaśnieniami co do sposobu ich wypełniania, terminu i miejsca składania,
uwzględniając zakres informacji niezbędnych do prawidłowego ustalenia zobowiązania
podatkowego.
 
Rozdział 4
Zmiany w
przepisach obowiązujących, przepisy przejściowe i końcowe
 
Art. 14.
W ustawie z dnia
31 stycznia 1989 r. o gospodarce finansowej przedsiębiorstw państwowych
(Dz. U. z 1992 r. Nr 6, poz. 27, z późn. zm.[6]))
w art. 12 po ust. 2 dodaje się ust. 2a w brzmieniu:
„2a. Z wpłat, o
których mowa w ust. 1, zwolniony jest także, w okresie opodatkowania podatkiem
tonażowym, armator w zakresie przychodów z działalności opodatkowanej podatkiem
tonażowym.”.
 
Art. 15.
W ustawie z dnia
26 lipca 1991 r. o podatku dochodowym od osób fizycznych (Dz. U. z 2000 r. Nr
14, poz. 176, z późn. zm.[7]))
wprowadza się następujące zmiany:
1)   w art. 2 w ust. 1 w pkt 5 kropkę
zastępuje się przecinkiem i dodaje się pkt 6 w brzmieniu: 
„6)     przychodów
(dochodów) armatora opodatkowanych na zasadach wynikających z ustawy z dnia 24
sierpnia 2006 r. o podatku tonażowym (Dz. U. Nr..., poz. ...), z zastrzeżeniem
art. 24 ust. 1a.”;
2)    w art. 6
ust. 8 otrzymuje brzmienie:
„8. Sposób
opodatkowania, o którym mowa w ust. 2 i 4, nie ma zastosowania w sytuacji,
gdy chociażby do jednego z małżonków, osoby samotnie wychowującej dzieci
lub do jej dziecka mają zastosowanie przepisy art. 30c, ustawy o zryczałtowanym
podatku dochodowym lub ustawy z dnia 24 sierpnia 2006 r. o podatku tonażowym.”;
3)   w art. 22n ust. 5 otrzymuje
brzmienie:
„5. W razie
zmiany formy opodatkowania podatnicy, zakładając ewidencję, o której mowa w
ust. 2, uwzględniają w niej odpisy amortyzacyjne przypadające za okres
opodatkowania w formie zryczałtowanego podatku dochodowego lub podatku
tonażowego.”
4) w art. 24a po
ust. 1 dodaje się ust. 1a w brzmieniu:
„1a. Podatnicy
będący armatorami w rozumieniu ustawy z dnia 24 sierpnia 2006 r. o podatku tonażowym
prowadzący działalność opodatkowaną podatkiem tonażowym oraz inną działalność
opodatkowaną podatkiem dochodowym, są obowiązani w prowadzonej księdze albo w
prowadzonych księgach rachunkowych, o których mowa w ust. 1, wyodrębnić
przychody i związane z nimi koszty na poszczególne rodzaje działalności
podlegającej opodatkowaniu podatkiem tonażowym i podatkiem dochodowym”.
 
Art. 16.
W ustawie z dnia
15 lutego 1992 r. o podatku dochodowym od osób prawnych (Dz. U. z 2000 r. Nr
54, poz. 654, z późn. zm.[8]))
wprowadza się następujące zmiany: 
1)   w art. 2 w ust. 1 w pkt 3 kropkę
zastępuje się przecinkiem i dodaje się pkt 4 w brzmieniu:
„4)     przychodów
(dochodów) armatora opodatkowanych na zasadach wynikających z ustawy z dnia 24
sierpnia 2006 r. o podatku tonażowym (Dz. U. Nr...., poz. ...), z zastrzeżeniem
art. 9 ust. 1a.”;
2) w art. 9 po
ust. 1 dodaje się ust. 1a w brzmieniu:
„1a. Podatnicy
będący armatorami w rozumieniu ustawy z dnia 24 sierpnia 2006 r. o podatku tonażowym
prowadzący działalność opodatkowaną podatkiem tonażowym oraz inną działalność
opodatkowaną podatkiem dochodowym, są obowiązani w ewidencji, o której mowa w
ust. 1, wyodrębnić przychody i związane z nimi koszty na poszczególne rodzaje
działalności podlegającej opodatkowaniu podatkiem tonażowym i podatkiem
dochodowym.”;
3)   w art. 16g dodaje się ust. 20 w
brzmieniu:
„20. W razie
zmiany formy opodatkowania z podatku tonażowego na podatek dochodowy podatnicy
w ewidencji, o której mowa w art. 9, uwzględniają odpisy amortyzacyjne
przypadające za okres opodatkowania w formie podatku tonażowego.”.
 
Art. 17. 
W ustawie z dnia
1 grudnia 1995 r. o wpłatach z zysku przez jednoosobowe spółki Skarbu Państwa
(Dz. U. Nr 154, poz. 792) w art. 5 po ust. 1 dodaje się ust. 1a w brzmieniu:
„1a. Z wpłat, o
których mowa w art. 4, zwolniony jest także, w okresie opodatkowania podatkiem
tonażowym, armator w zakresie przychodów z działalności opodatkowanej podatkiem
tonażowym.”.
 
Art. 18.
W ustawie z dnia
20 listopada 1998 r. o zryczałtowanym podatku dochodowym od niektórych przychodów
osiąganych przez osoby fizyczne (Dz. U. Nr 144, poz. 930, z późn. zm.[9]))
w art. 15 po ust. 1 dodaje się ust. 1a w brzmieniu:
„1a. Podatnicy
będący armatorami w rozumieniu ustawy z dnia 24 sierpnia 2006 r. o podatku tonażowym
(Dz. U. Nr..., poz. ...) prowadzący działalność opodatkowaną podatkiem tonażowym
oraz inną działalność opodatkowaną ryczałtem od przychodów ewidencjonowanych,
są obowiązani w ewidencji wyodrębnić przychody podlegające opodatkowaniu
podatkiem tonażowym i ryczałtem od przychodów ewidencjonowanych.”.
 
Art. 19.
Ustawa wchodzi w
życie z dniem 1 stycznia 2007 r.
 
 
 
                                                                                                                             MARSZAŁEK
SEJMU
 
 
                                                                                                                                  /-/
Marek Jurek




[1])
Zmiany wymienionej ustawy zostały ogłoszone w Dz. U. z 2004 r. Nr 281, poz.
2777, z 2005 r. Nr 33, poz. 289, Nr 94, poz. 788, Nr 143, poz. 1199, Nr 175,
poz. 1460, Nr 177, poz. 1468, Nr 178, poz. 1480, Nr 179, poz. 1485, Nr 180,
poz. 1494 i Nr 183, poz. 1538 oraz z 2006 r. Nr 17, poz. 127.


[2])
Zmiany wymienionej ustawy zostały ogłoszone w
Dz.U. z 1998 r. Nr 162, poz. 1118 i poz. 1126, z 1999 r. Nr 26, poz.
228, Nr 60, poz. 636, Nr 72, poz. 802, Nr 78, poz. 875 i Nr 110, poz. 1256, z
2000 r. Nr 9, poz. 118, Nr 95, poz. 1041, Nr 104, poz. 1104 i Nr 119, poz.
1249, z 2001 r. Nr 8, poz. 64, Nr 27, poz. 298, Nr 39, poz. 459, Nr 72, poz.
748, Nr 100, poz. 1080, Nr 110, poz. 1189, Nr 111, poz. 1194, Nr 130, poz. 1452
i Nr 154, poz. 1792, z 2002 r. Nr 25, poz. 253, Nr 41, poz. 365, Nr 74, poz.
676, Nr 155, poz. 1287, Nr 169, poz. 1387, Nr 199, poz. 1673, Nr 200, poz. 1679
i Nr 241, poz. 2074, z 2003 r. Nr 56, poz. 498, Nr 65, poz. 595, Nr 135, poz.
1268, Nr 149, poz. 1450, Nr 166, poz. 1609, Nr 170, poz. 1651, Nr 190, poz.
1864, Nr 210, poz. 2037, Nr 223, poz. 2217 i Nr 228, poz. 2255, z 2004 r. Nr
19, poz. 177, Nr 64, poz. 593, Nr 99, poz. 1001, Nr 121, poz. 1264, Nr 146,
poz. 1546, Nr 173, poz. 1808, Nr 187, poz. 1925 i Nr 210, poz. 2135, z 2005 r.
Nr 64, poz. 565, Nr 86, poz. 732, Nr 132, poz. 1110, Nr 143, poz. 1199 i 1202,
Nr 150, poz. 1248, Nr 163, poz. 1362, Nr 164, poz. 1366, Nr 169, poz. 1412, Nr
183, poz. 1538, Nr 184, poz. 1539 i Nr 249, poz. 2104 oraz z 2006 r. Nr 104, poz.
708 i 711. 


[3])
Zmiany tekstu jednolitego wymienionej ustawy zostały ogłoszone w Dz.U. z 2000
r. Nr 22, poz. 270, Nr 60, poz. 703, Nr 70, poz. 816, Nr 104, poz. 1104, Nr
117, poz. 1228 i Nr 122, poz. 1324, z 2001 r. Nr 4, poz. 27, Nr 8, poz. 64, Nr
52, poz. 539, Nr 73, poz. 764, Nr 74, poz. 784, Nr 88, poz. 961, Nr 89, poz.
968, Nr 102, poz. 1117, Nr 106, poz. 1150, Nr 110, poz. 1190, Nr 125, poz. 1363
i 1370 i Nr 134, poz. 1509, z 2002 r. Nr 19, poz. 199, Nr 25, poz. 253, Nr 74,
poz. 676, Nr 78, poz. 715, Nr 89, poz. 804, Nr 135, poz. 1146, Nr 141, poz.
1182, Nr 169, poz. 1384, Nr 181, poz. 1515, Nr 200, poz. 1679 i Nr 240, poz.
2058, z 2003 r. Nr 7, poz. 79, Nr 45, poz. 391, Nr 65, poz. 595, Nr 84, poz.
774, Nr 90, poz. 844. Nr 96, poz. 874, Nr 122, poz. 1143, Nr 135, poz. 1268, Nr
137, poz. 1302, Nr 166, poz. 1608, Nr 202, poz. 1956, Nr 222, poz. 2201, Nr
223, poz. 2217 i Nr 228, poz. 2255, z 2004 r. Nr 29, poz. 257, Nr 54, poz. 535,
Nr 93, poz. 894, Nr 99, poz. 1001, Nr 109, poz. 1163, Nr 116, poz. 1203, 1205 i
1207, Nr 120, poz. 1252, Nr 123, poz. 1291, Nr 151, poz. 1596, Nr 162, poz.
1691, Nr 210, poz. 2135, Nr 263, poz. 2619 i Nr 281, poz. 2779 i 2781, z 2005
r. Nr 25, poz. 202, Nr 30, poz. 262, Nr 85, poz. 725, Nr 86, poz. 732, Nr 90,
poz. 757, Nr 102, poz. 852, Nr 143, poz. 1199 i 1202, Nr 155, poz. 1298, Nr
164, poz. 1365 i 1366, Nr 169, poz. 1418 i 1420, Nr 177, poz. 1468, Nr 179,
poz. 1484,  Nr 180, poz. 1495 i Nr 183, poz. 1538 oraz z 2006 r. Nr 46, poz.
328, Nr 104, poz. 708 i 711, Nr 107, poz. 723 i Nr 136, poz. 970.


[4])
Zmiany wymienionej ustawy zostały ogłoszone w Dz.U. z 2000 r. Nr 104, poz. 1104
i Nr 122, poz. 1324, z 2001 r. Nr 74, 784, Nr 88, poz. 961, Nr 125, poz. 1363 i
1369 i Nr 134, poz. 1509, z 2002 r. Nr 141, poz. 1183, Nr 169, poz. 1384, Nr
172, poz. 1412 i Nr 200, poz. 1679, z 2003 r. Nr 45, poz. 391, Nr 96, poz. 874,
Nr 135, poz. 1268, Nr 137, poz. 1302 i Nr 202, poz. 1958, z 2004 r. Nr 210,
poz. 2135 i Nr 263, poz. 2619 oraz z 2005 r. Nr 143, poz. 1199, Nr 164, poz.
1366 i Nr 169, poz. 1420. 


[5])
Zmiany wymienionej ustawy zostały ogłoszone w Dz. U. z 2004 r. Nr 210, poz.
2135, z 2005 r. Nr 94, poz. 788, Nr 132, poz. 1110, Nr 138, poz. 1154, Nr 157,
poz. 1314, Nr 164, poz. 1366, Nr 169, poz. 1411 i Nr 179, poz. 1485 oraz z 2006
r. Nr 75, poz. 519, Nr 104, poz. 708 i 711 i Nr 143, poz. 1030. 


[6])
Zmiany wymienionej ustawy zostały ogłoszone w Dz. U. z 1993 r. Nr 18, poz. 82,
z 1994 r. Nr 121, poz. 591, z 1995 r. Nr 154, poz. 791 oraz z 2002 r. Nr
156, poz. 1301.


[7])
Zmiany tekstu jednolitego wymienionej ustawy zostały ogłoszone w Dz.U. z 2000
r. Nr 22, poz. 270, Nr 60, poz. 703, Nr 70, poz. 816, Nr 104, poz. 1104, Nr
117, poz. 1228 i Nr 122, poz. 1324, z 2001 r. Nr 4, poz. 27, Nr 8, poz. 64, Nr
52, poz. 539, Nr 73, poz. 764, Nr 74, poz. 784, Nr 88, poz. 961, Nr 89, poz.
968, Nr 102, poz. 1117, Nr 106, poz. 1150, Nr 110, poz. 1190, Nr 125, poz. 1363
i 1370 i Nr 134, poz. 1509, z 2002 r. Nr 19, poz. 199, Nr 25, poz. 253, Nr 74,
poz. 676, Nr 78, poz. 715, Nr 89, poz. 804, Nr 135, poz. 1146, Nr 141, poz.
1182, Nr 169, poz. 1384, Nr 181, poz. 1515, Nr 200, poz. 1679 i Nr 240, poz.
2058, z 2003 r. Nr 7, poz. 79, Nr 45, poz. 391, Nr 65, poz. 595, Nr 84, poz.
774, Nr 90, poz. 844. Nr 96, poz. 874, Nr 122, poz. 1143, Nr 135, poz. 1268, Nr
137, poz. 1302, Nr 166, poz. 1608, Nr 202, poz. 1956, Nr 222, poz. 2201, Nr
223, poz. 2217 i Nr 228, poz. 2255, z 2004 r. Nr 29, poz. 257, Nr 54, poz. 535,
Nr 93, poz. 894, Nr 99, poz. 1001, Nr 109, poz. 1163, Nr 116, poz. 1203, 1205 i
1207, Nr 120, poz. 1252, Nr 123, poz. 1291, Nr 151, poz. 1596, Nr 162, poz.
1691, Nr 210, poz. 2135, Nr 263, poz. 2619 i Nr 281, poz. 2779 i 2781, z 2005
r. Nr 25, poz. 202, Nr 30, poz. 262, Nr 85, poz. 725, Nr 86, poz. 732, Nr 90,
poz. 757, Nr 102, poz. 852, Nr 143, poz. 1199 i 1202, Nr 155, poz. 1298, Nr
164, poz. 1365 i 1366, Nr 169, poz. 1418 i 1420, Nr 177, poz. 1468, Nr 179,
poz. 1484,  Nr 180, poz. 1495 i Nr 183, poz. 1538 oraz z 2006 r. Nr 46, poz.
328, Nr 104, poz. 708 i 711, Nr 107, poz. 723 i Nr 136, poz. 970. 


[8])
Zmiany tekstu jednolitego wymienionej ustawy zostały ogłoszone w Dz.U. z 2000
r. Nr 54, poz. 654, Nr 60, poz. 700 i 703, Nr 86, poz. 958, Nr 103, poz. 1100,
Nr 117, poz. 1228 i Nr 122, poz. 1315 i 1324, z 2001 r. Nr 106, poz. 1150, Nr
110, poz. 1190 i Nr 125, poz. 1363, z 2002 r. Nr 25, poz. 253, Nr 74, poz. 676,
Nr 93, poz. 820, Nr 141, poz. 1179, Nr 169, poz. 1384, Nr 199, poz. 1672, Nr
200, poz. 1684 i Nr 230, poz. 1922, z 2003 r. Nr 7, poz. 79, Nr 45, poz. 391,
Nr 96, poz. 874, Nr 137, poz. 1302, Nr 180, poz. 1759, Nr 202, poz. 1957, Nr
217, poz. 2124 i Nr 223, poz. 2218, z 2004 r. Nr 6, poz. 39, Nr 29, poz. 257,
Nr 54, poz. 535, Nr 93, poz. 894, Nr 116, poz. 1203, Nr 121, poz. 1262, Nr 123,
poz. 1291, Nr 146, poz. 1546, Nr 171, poz. 1800, Nr 210, poz. 2135 i Nr 254,
poz. 2533, z 2005 r. Nr 25, poz. 202, Nr 57, poz. 491, Nr 78, poz. 684, Nr 143,
poz. 1199, Nr 155, poz. 1298, Nr 169, poz. 1419 i 1420, Nr 179, poz. 1484, Nr
180, poz. 1495 i Nr 183, poz. 1538 oraz z 2006 r. Nr 94, poz. 651, Nr 107, poz.
723 i Nr 136, poz. 970. 


[9])
Zmiany wymienionej ustawy zostały ogłoszone w Dz.U. z 2000 r. Nr 104, poz. 1104
i Nr 122, poz. 1324, z 2001 r. Nr 74, 784, Nr 88, poz. 961, Nr 125, poz. 1363 i
1369 i Nr 134, poz. 1509, z 2002 r. Nr 141, poz. 1183, Nr 169, poz. 1384, Nr
172, poz. 1412 i Nr 200, poz. 1679, z 2003 r. Nr 45, poz. 391, Nr 96, poz. 874,
Nr 135, poz. 1268, Nr 137, poz. 1302 i Nr 202, poz. 1958, z 2004 r. Nr 210,
poz. 2135 i Nr 263, poz. 2619 oraz z 2005 r. Nr 143, poz. 1199, Nr 164, poz.
1366 i Nr 169, poz. 1420.  
