



Dz.U. z 1999 r. Nr 45, poz. 435
                                       
                                       
                                       
                                       
                                    USTAWA
                            z dnia 18 marca 1999 r.
                                       
   o zmianie ustawy o zasadach, warunkach i trybie nakładania opłat celnych
          dodatkowych na niektóre towary rolne przywożone z zagranicy
                                       
                                       
                                    Art. 1.
W ustawie z dnia 28 czerwca 1995 r. o zasadach, warunkach i trybie nakładania
opłat celnych dodatkowych na niektóre towary rolne przywożone z zagranicy
(Dz.U. Nr 98, poz. 485) wprowadza się następujące zmiany:
1) w art. 1 ust. 1 otrzymuje brzmienie:
   "1. Ustawa określa zasady, warunki i tryb nakładania opłat celnych
     dodatkowych na niektóre towary rolne przywożone z zagranicy.";
2) w art. 2:
   a) pkt 3 otrzymuje brzmienie:
     "3) cenie progu - rozumie się przez to średnią cenę jednostkową danego
       towaru rolnego lub też cenę odpowiednią do jakości produktu i stopnia
       jego przetworzenia, ustaloną zgodnie z regułami Porozumienia, poniżej
       której przywóz towaru rolnego może być obciążony opłatą celną
       dodatkową,",
   b) pkt 5 i 6 otrzymują brzmienie:
     "5) jednostkowej cenie importowej - rozumie się przez to cenę liczoną w
       walucie polskiej, zapłaconą lub należną za jednostkę towaru rolnego
       przywożonego na polski obszar celny, skorygowaną o koszty transportu i
       ubezpieczenia do granicy państwa lub portu polskiego,
     6) stawce celnej stosowanej - rozumie się przez to mniejszą wielkość
       spośród ustanowionej dla danego towaru rolnego oznaczonego kodem Taryfy
       celnej, określonej odrębnie: stawki celnej konwencyjnej lub stawki
       celnej autonomicznej.";
3) w art. 3 w ust. 1 użyty trzykrotnie wyraz "wolnego" skreśla się;
4) w art. 4:
  a) po ust. 2 dodaje się ust. 2a w brzmieniu:
   
   "2a. Minister właściwy do spraw gospodarki, w rozporządzeniach, o których
     mowa w ust. 1 i 2, może określić towary, na które nie będą nakładane
     opłaty celne dodatkowe.";
  b) w ust. 3 wyrazy "14 dni" zastępuje się wyrazami "7 dni";
5) w art. 5 ust. 2 otrzymuje brzmienie:
   "2. Podstawą naliczania opłaty celnej dodatkowej nakładanej zgodnie z art. 3
     ust. 1 pkt 1, jest:
     1) wartość celna towaru rolnego, określona zgodnie z przepisami prawa
       celnego lub
     2) ilość, lub
     3) masa netto przywożonego towaru.";
6) w art. 6 ust. 3 otrzymuje brzmienie:
   "3. Minister właściwy do spraw rolnictwa określa corocznie, w drodze
     rozporządzenia:
     1) wielkości progowe lub
     2) ceny progu
     - dla towarów rolnych, o których mowa w art. 1 ust. 2.";
7) w art. 7 ust. 1 otrzymuje brzmienie:
   "1. Opłata celna dodatkowa nie jest pobierana od towarów rolnych
     wprowadzanych na polski obszar celny, zgodnie z zawartym kontraktem,
     jeżeli ich wysyłka, na podstawie tego kontraktu, nastąpiła przed dniem
     wejścia w życie rozporządzenia, o którym mowa w art. 4 ust. 1, z tym że
     towary te mogą być zaliczone w następnym roku na poczet wielkości importu
     wymaganej do zastosowania środków ochronnych z tytułu przekroczenia
     wielkości progowej w tymże roku.";
8) w art. 8 wyrazy "od cła i podatku" zastępuje się wyrazami "od należności
  celnych przywozowych i należności podatkowych";
9) w art. 9 w ust. 2 wyrazy "zabezpieczenie majątkowe należności celnych"
  zastępuje się wyrazami "zabezpieczenie w celu zagwarantowania pokrycia kwoty
  wynikającej z długu celnego".
                                    Art. 2.
Ustawa wchodzi w życie w terminie 14 dni od dnia ogłoszenia.
