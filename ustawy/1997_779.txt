



Dz.U. z 1998 r. Nr 23, poz. 119
                    
                                  
                                  
                                  
                                  
                               USTAWA
                      z dnia 19 lutego 1998 r.
                                  
           o zasadach użycia Sił Zbrojnych poza granicami
                 Rzeczypospolitej Polskiej w 1998 r.
                                  
                                  
                                  
                               Art. 1.
 Ustawa określa zasady użycia poza granicami Rzeczypospolitej
 Polskiej związków taktycznych, oddziałów i pododdziałów
 wydzielonych z Sił Zbrojnych, zwanych dalej "jednostkami
 wojskowymi".
                                  
                                  
                               Art. 2.
 Jednostki wojskowe mogą być użyte poza granicami Rzeczypospolitej
 Polskiej w celu utrzymania międzynarodowego pokoju,
 przeciwdziałania zagrożeniu bezpieczeństwa, aktom terroryzmu oraz
 w celu niesienia pomocy humanitarnej.
                                  
                                  
                               Art. 3.
O użyciu jednostek wojskowych poza granicami Rzeczypospolitej
Polskiej Prezydent Rzeczypospolitej Polskiej wydaje postanowienie na
wniosek Rady Ministrów. Postanowienie Prezydenta wymaga
kontrasygnaty Prezesa Rady Ministrów.
 
                                  
                               Art. 4.
 Rada Ministrów, w drodze rozporządzenia, określi:
   1) szczegółowe zasady finansowania działań jednostek wojskowych
     poza granicami Rzeczypospolitej Polskiej i pokrywania kosztów
     ubezpieczeń, świadczeń odszkodowawczych oraz świadczeń
     rentowych dla żołnierzy pełniących służbę w tych jednostkach,
   2) szczegółowe uprawnienia i obowiązki żołnierzy pełniących
     służbę w jednostkach wojskowych poza granicami Rzeczypospolitej
     Polskiej, wynikające z obowiązujących ustaw.
 
                                  
                               Art. 5.
 Przepisy ustawy stosuje się także do żołnierzy Sił Zbrojnych
 pełniących służbę poza granicami Rzeczypospolitej Polskiej w dniu
 wejścia w życie ustawy.
 
                                  
                                 
                               Art. 6.
 Przepisy ustawy nie dotyczą użycia Sił Zbrojnych poza granicami
 Rzeczypospolitej Polskiej na podstawie ratyfikowanych umów
 międzynarodowych.
                                  
                                  
                               Art. 7.
 Ustawa wchodzi w życie z dniem ogłoszenia i obowiązuje do dnia 31
 grudnia 1998 r.
 
 
