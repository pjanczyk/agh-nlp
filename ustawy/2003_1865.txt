


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 29 czerwca
2007 r.
 
o zmianie ustawy o
muzeach
 
 
Art. 1. 
W ustawie z dnia 21 listopada 1996 r. o
muzeach (Dz. U. z 1997 r. Nr 5, poz. 24, z późn. zm.[1]))
wprowadza się następujące zmiany:
1)   art. 1
otrzymuje brzmienie: 
„Art. 1.             Muzeum
jest jednostką organizacyjną nienasta­wioną na osiąganie zysku, której celem
jest gromadzenie i trwała ochrona dóbr naturalnego i kulturalnego
dziedzictwa ludzkości o charakterze materialnym i niematerialnym, informowanie
o wartościach i treściach gromadzonych zbiorów, upowszechnianie
podstawowych wartości historii, nauki i kultury polskiej oraz światowej,
kształto­wanie wrażliwości poznawczej i estetycznej oraz umożliwianie
korzystania ze zgromadzonych zbio­rów.”;
2)   w art. 2:
a)   pkt 2
otrzymuje brzmienie:
„2)   katalogowanie
i naukowe opracowywanie zgroma­dzo­nych zbiorów,”,
b)   pkt 4 i 5
otrzymują brzmienie:
„4)
zabezpieczanie i konserwację zbiorów oraz, w miarę możliwości, zabezpieczanie
zabytków archeolo­gicznych nieruchomych oraz innych nieruchomych obiektów
kultury materialnej i przyrody, 
 5)   urządzanie
wystaw stałych i czasowych,”,
c)   po pkt 7
dodaje się pkt 7a w brzmieniu:
„7a)   popieranie i prowadzenie działalności artystycznej
i upowszechniającej kulturę,”,
d)   pkt 8 i 9
otrzymują brzmienie:
„8)   udostępnianie
zbiorów do celów edukacyjnych i naukowych, 
 9)    zapewnianie
właściwych warunków zwiedzania oraz korzystania ze zbiorów i zgromadzonych
informacji,”;
3)   w art. 5:
a)   ust. 5
otrzymuje brzmienie:
„5. Minister
właściwy do spraw kultury i ochrony dziedzictwa narodowego, w porozumieniu
z mi­nis­trem właściwym do spraw wewnętrznych,  określi w drodze rozporządzenia:
1) szczegółowy
zakres i tryb zabezpieczania zbiorów przed pożarem, kradzieżą
i  innym nie­bezpieczeństwem grożącym zniszczeniem lub utratą
zbiorów,
2) sposoby
przygotowania zbiorów do ewakuacji w razie powstania zagrożenia
      – mając na
względzie niedopuszczenie do sytuacji, w której zbiory mogą być utracone,
uszkodzone lub zniszczone, oraz ochronę miejsca przechowywania
i eksponowania zbiorów oraz ich ochronę w czasie transportu.”,
b)   dodaje się
ust. 6 w brzmieniu:
„6.   Muzea
państwowe i rejestrowane muzea samo­rządowe mają prawo używania okrągłej pieczęci
z  wizerunkiem orła ustalonym dla godła Rzeczypos­politej Polskiej
oraz nazwą muzeum w  otoku.”;
4)   art. 6
otrzymuje brzmienie:
„Art. 6. 1.        Muzeum
działa na podstawie statutu nadanego przez podmiot, o którym mowa w art. 5 ust.
1, w uzgodnieniu z ministrem właściwym do spraw kultury i ochrony dziedzictwa
narodowego, z zas­trzeżeniem ust. 5. 
2.  Statut
określa w szczególności:
1)   nazwę,
teren działania i siedzibę muzeum,
2)   zakres
działania,
3)   rodzaj i
zakres gromadzonych zbiorów,
4)   organ
zarządzający i nadzorujący oraz organy doradcze i sposób ich powoływania, 
5)   sposób
uzyskiwania środków finansowych, 
6)   zasady
dokonywania zmian w statucie, 
7)   zasady
prowadzenia działalności, o której mowa w art. 9, jeżeli muzeum zamierza taką
działalność prowadzić.
3. Pierwszy
statut nadany muzeum, statut muzeum w organizacji, zawiera postanowienia
regulujące proces organizowania muzeum i obowiązuje do czasu jego zakończenia.
Za dzień zakończenia organizowania muzeum przyjmuje się dzień otwarcia wystawy
stałej.
4. Po dniu
zakończenia organizowania muzeum nadaje się muzeum statut zgodnie z wymogami
określonymi w ust. 2. 
5.  Uzgodnień,
o których mowa w ust. 1, dokonuje także, w zakresie swojej właściwości, Rada
Ochrony Pamięci Walk i Męczeństwa. 
6.  Muzeum
nieposiadające osobowości prawnej, w  tym muzeum funkcjonujące
w ramach struktury jednostki organizacyjnej, działa na podstawie
regulaminu nadanego przez podmiot, o którym mowa w art. 5 ust. 1. Przepisy ust.
1-4 stosuje się odpowiednio do regulaminu. 
7. Minister
właściwy do spraw kultury i ochrony dziedzictwa narodowego prowadzi spis
uzgodnionych regulaminów, o których mowa w ust. 6.”;
5)   art. 7
otrzymuje brzmienie: 
„Art. 7. 1.        Przy
ministrze właściwym do spraw kultury i  ochrony dziedzictwa
narodowego działa Rada do Spraw Muzeów jako organ opiniodawczo-do­rad­czy w
sprawach zarządzania, finanso­wania oraz polityki kulturalnej w zakresie mu­zealnictwa.
2.  Rada do
Spraw Muzeów składa się z 21 członków, w tym 10 wskazanych przez ministra
właściwego do spraw kultury i ochrony dziedzictwa narodowego oraz
11 wybranych na  zjeździe muzeów rejestrowanych.
3.  Kadencja
Rady do Spraw Muzeów trwa 3 lata. 
4. Członków
Rady do Spraw Muzeów powołuje i odwołuje minister właściwy do spraw
kultury i ochrony dziedzictwa narodowego. Rada wybiera Przewodniczącego ze swojego
grona.
5.  Minister
właściwy do spraw kultury i ochrony dziedzictwa narodowego określi, w drodze
rozporządzenia, szczegółowy zakres działania Rady do Spraw Muzeów, sposób
powoływania jej członków oraz Przewodniczącego, uwzględniając przy tym ich wiedzę
merytoryczną, niezbędną przy pełnionej w niej funkcji.”;
6)   art. 10
otrzymuje brzmienie:
„Art. 10. 1.
Wstęp do muzeów jest odpłatny, chyba że właściwy podmiot, o którym mowa w
art. 5 ust. 1, postanowi o nieodpłatnym wstępie do muzeum.
2.  W
jednym dniu tygodnia wstęp na wystawy stałe muzeów jest nieodpłatny. 
3.  Dyrektor
muzeum ustala i podaje do publicznej wiadomości, w sposób zwyczajowo przyjęty,
wysokość opłat za wstęp do muzeum oraz dzień, o którym mowa w ust. 2. Dyrektor
muzeum może zwolnić z opłat za wstęp. 
4.  Rada
Ministrów określi, w drodze rozpo­rządzenia, grupy osób, którym przysługuje
ulga w opłacie lub zwolnienie z opłaty za wstęp do muzeów państwowych, oraz rodzaje
doku­mentów potwierdzających ich uprawnienia, uwzględniając przy tym odpowiednio
przepisy obowiązujące w państwach członkowskich Unii Europejskiej, Konfederacji
Szwajcarskiej oraz w  państwach członkowskich Europejskiego Porozumienia
o Wolnym Handlu (EFTA) – stron umowy o Europejskim Obszarze Gospodar­czym.

5.  Minister
właściwy do spraw kultury i ochrony dziedzictwa narodowego,
po zasięgnięciu opinii Rady Ochrony Pamięci Walk i Męczeństwa, ustali,
w  drodze rozporządzenia, wykaz pań­stwowych muzeów
martyrologicznych, do któ­rych wstęp jest bezpłatny, ze względu na
szczególny charakter historyczny i edukacyjny tych muzeów.”;
7)   w art. 11:
a)   ust. 2
otrzymuje brzmienie:
„2. Rada
muzeum:
1) sprawuje nadzór
nad wypełnianiem przez muzeum jego powinności wobec zbiorów
i  społeczeństwa, w szczególności nad realizacją celów określonych w art.
1,
2) ocenia, na
podstawie przedłożonego przez dyrektora muzeum sprawozdania rocznego
z  działalności, działalność muzeum oraz opiniuje przedłożony przez
dyrektora roczny plan działalności.”,
b)   ust. 4
otrzymuje brzmienie:
„4. Rada muzeum
liczy od 5 do 15 członków. Członków rady muzeum powołuje i odwołuje właściwy
podmiot, o którym mowa w art. 5 ust. 2 lub 3. Rada muzeum wybiera ze swojego
grona prze­wod­niczącego.”,
c)   w ust. 5 pkt
2 otrzymuje brzmienie:
„2) właściwe ze
względu na siedzibę muzeum organy jednostek samorządu terytorialnego, z
wyjątkiem jednostki samorządu terytorialnego, o której mowa w art. 5 ust. 3,”,
d)   ust. 6
otrzymuje brzmienie:
„6. Członkowie
rady muzeum wskazani przez podmiot, o którym mowa w art. 5 ust. 2 lub
3, stanowią nie więcej niż 1/3 składu rady muzeum.”,
e)   po ust. 7
dodaje się ust. 7a i 7b w brzmieniu :
„7a.    Członkom
rady muzeum mogą przysługiwać diety oraz zwrot kosztów przejazdów i noclegów na
zasadach określonych w przepisach regulujących należności przysługujące pracownikowi,
zatrudnio­nemu w państwowej lub samorządowej jednostce sfery budżetowej, z
tytułu podróży służbowej na obszarze kraju, o ile nie otrzymują ich z
innego tytułu. Wydatki te pokrywa muzeum. 
 7b.    Dyrektor
muzeum przyznaje należności, o których mowa w ust. 7a, jeżeli środki na ten cel
są ujęte w  planie finansowym muzeum na dany rok.”,
f)    ust. 9
otrzymuje brzmienie:
„9. Rada muzeum, w przypadku ogłoszenia konkursu
na stanowisko dyrektora, wyznacza do składu komisji konkursowej określonej w
art. 16 ust. 4 ustawy z dnia 25 października 1991 r. o orga­ni­zowaniu i
prowadzeniu działalności kulturalnej (Dz. U. z 2001 r. Nr 13, poz. 123, z
późn. zm.[2]))
dwóch dodatkowych członków.”,
g)   uchyla się
ust. 10;
8)   art. 13
otrzymuje brzmienie:
„Art. 13. 1.         W
celu potwierdzenia wysokiego poziomu meryto­rycznej działalności
i znaczenia zbiorów oraz w celu ewidencjonowania muzeów speł­niają­cych
te warunki, minister właściwy do spraw kultury i ochrony dziedzictwa naro­dowego
prowadzi Państwowy Rejestr Muzeów, zwany dalej „Rejestrem”. 
2. Minister
właściwy do spraw kultury i ochrony dziedzictwa narodowego uzależnia wpis do
Rejestru, w szczególności od znaczenia posiadanych przez muzeum zbiorów,
zespołu wykwalifikowanych pracowników, pomieszczeń i stałego źródła finansowania
– zapewniających spełnienie statutowych celów muzeum.  
3. Minister
właściwy do spraw kultury i ochrony dziedzictwa narodowego określi,
w drodze rozporządzenia:
1)   sposób
prowadzenia Rejestru,
2)   wzór
wniosku o wpis do Rejestru, 
3)   warunki i
tryb dokonywania wpisów w Re­jestrze, 
4)   okoliczności,
w jakich można zarządzić kontrolę w celu ustalenia, czy muzeum spełnia
nadal warunki wpisu do Rejestru  
      – biorąc
pod uwagę uprawnienia nadzorcze ministra nad muzeami.
4. Z dniem
wpisu do Rejestru muzeum jest uprawnione do używania nazwy „muzeum
rejestrowane”.
5.  Muzeum
rejestrowane korzysta ze szczególnej ochrony i pomocy finansowej państwa. 
6.  Minister
właściwy do spraw kultury i ochrony dziedzictwa narodowego ogłasza w Biuletynie
Informacji Publicznej wykaz muzeów rejestrowanych.”; 
9)   art. 16
otrzymuje brzmienie:
„Art. 16.          Minister
właściwy do spraw kultury i ochrony dziedzictwa narodowego,
po zasięgnięciu opinii Rady do Spraw Muzeów, może w muzeach
rejestrowanych, bezpośrednio mu podległych, powierzyć swoje uprawnienia radzie
powierniczej, w zakresie:
1)   nadzoru
nad wypełnianiem przez muzeum jego powinności wobec zbiorów
i społeczeństwa,
2)   bezpośredniego
nadzoru nad realizacją celów określonych w art. 1, 
3)   powoływania
i odwoływania dyrektora muzeum.”;
10)  po art. 19
dodaje się art. 19a w brzmieniu:
„Art. 19a. 1.       Członkom
rady powierniczej może przysługiwać zwrot kosztów przejazdów na zasadach
określonych w przepisach re­gu­lujących należności przysługujące pracow­nikowi
zatrudnionemu w państwowej lub samorządowej jednostce sfery budżetowej,
z  tytułu podróży służbowej na obszarze kraju oraz wynagrodzenie
za udział w posiedzeniu rady powierniczej. Wydatki te pokrywa muzeum.
2. Dyrektor
muzeum przyznaje zwrot kosztów przejazdów, jeżeli środki na ten cel są ujęte
w  planie finansowym muzeum na dany rok. 
3. Podmiot, o
którym mowa w art. 16 lub 17, przyznaje wynagrodzenie, o którym mowa
w  ust 1, oraz ustala jego wysokość. 
4. W przypadku
przyznania wynagrodzenia, o  którym mowa w ust. 1, nie może być ono
wyższe niż:
1)   dla
przewodniczącego rady – 50%,
2)   dla
pozostałych członków rady – 45%,
      –
minimalnego wynagrodzenia przewidzia­nego w przepisach o minimalnym wyna­grodzeniu
za pracę.”;
11)  w art. 21:
a)   ust. 1
otrzymuje brzmienie:
„1. Muzealiami są
rzeczy ruchome i nieruchomości stanowiące własność muzeum i wpisane do
inwentarza muzealiów. Muzealia stanowią dobro narodowe.”,
b)   po ust. 1
dodaje się ust. 1a w brzmieniu:
„1a. W przypadku
muzeum nieposiadającego osobowości prawnej, muzealiami są rzeczy ruchome i
nieruchomości stanowiące własność podmiotu, który utworzył muzeum oraz wpisane
do inwentarza muzealiów.”;
12)  uchyla się
art. 22;
13)  w art. 23:
a)   ust. 1
otrzymuje brzmienie:
„1. Muzea
państwowe i samorządowe mogą dokonywać zamiany, sprzedaży lub darowizny muzealiów,
po uzyskaniu pozwolenia ministra właściwego do spraw kultury i ochrony
dziedzictwa narodo­wego. Pozwolenie na zamianę, sprzedaż lub darowiznę
muzealiów może być udzielone tylko w wyjątkowych  i
 uzasadnionych przypadkach. Środki uzyskane ze sprzedaży muzealiów mogą
być przeznaczone wyłącznie na uzupełnienie zbiorów muzeum.”,
b)   uchyla się
ust. 2,
c)   ust. 3
otrzymuje brzmienie:
„3. Minister
właściwy do spraw kultury i ochrony dziedzictwa narodowego może wydać pozwolenie
na zamianę, sprzedaż lub darowiznę muzealiów na wniosek dyrektora muzeum zaopiniowany
przez radę muzeum i złożony za pośrednictwem właściwego podmiotu, o którym mowa
w art. 5 ust. 2 lub 3 – po zasięgnięciu opinii Rady do Spraw Muzeów.”;
14)  w art. 24
ust. 1 otrzymuje brzmienie:
„1. Minister
właściwy do spraw kultury i ochrony dziedzictwa narodowego, na wniosek
dyrektora muzeum państwowego lub samorządowego, wydaje pozwolenie na skreślenie
z inwentarza, w razie zmiany statusu prawnego muzealium lub błędu w zapisie inwentarzowym.”;
15)  art. 25
otrzymuje brzmienie:
„Art. 25. 1.         Muzeum
pobiera opłaty za przygotowanie i  udostępnianie zbiorów
do celów innych niż zwiedzanie, w  szczególności za kopiowanie,
sporządzanie reprodukcji lub fotografii, przygotowywanie zbiorów do wypożyczenia
oraz ich wypo­życzenie.
2.  Wysokość
opłat, o których mowa w ust. 1, ustala dyrektor muzeum.
W uzasadnionych przypadkach dyrektor muzeum może ustalić opłatę ulgową
lub zwolnić z opłaty.
3.  Nie
pobiera się opłat za wypożyczenia muzealiów między muzeami krajowymi oraz, pod
warunkiem wzajemności, między muzeami z siedzibą w państwach członkowskich Unii
Europejskiej, Konfederacji Szwajcarskiej oraz w państwach członkowskich
Europejskiego Porozumienia o Wolnym Handlu (EFTA) – stron umowy o Europejskim
Obszarze Gospo­darczym.”;
16)  art. 25a
otrzymuje brzmienie:
„Art. 25a. 1.       Wizerunki
muzealiów mogą być utrwalone i przechowywane na  informatycznych
nośni­kach danych w rozumieniu przepisów ustawy z dnia 17 lutego
2005 r. o informatyzacji działalności podmiotów realizujących zadania publiczne
(Dz. U. Nr 64, poz. 565 oraz z 2006 r. Nr 12, poz. 65 i Nr 73, poz.
501).
2.  Muzeum
pobiera opłaty za udostępnianie wizerunków muzealiów, z wykorzystaniem
informatycznych nośników danych. Bez­pośredni dostęp do wizerunków muzealiów
drogą elektroniczną jest bezpłatny. 
3. Wysokość
opłat, o których mowa w ust. 2, ustala dyrektor muzeum. W uzasadnionych
przypadkach dyrektor muzeum może ustalić opłatę ulgową lub zwolnić z
opłaty.”;
17)  art. 29
otrzymuje brzmienie:
„Art. 29. 1.
Muzealia mogą być przenoszone, za zgodą dyrektora muzeum, poza teren muzeum,
w  którym są wpisane do inwentarza:
1)   w
przypadku wypożyczenia innym muzeom,
2)   w
przypadku potrzeby konserwacji, badań lub zapewnienia bezpieczeństwa,
3)   w
przypadku ekspozycji na wystawach, 
4)   w innych
uzasadnionych przypadkach
      – za
zgodą podmiotu, o którym mowa w  art. 5 ust. 1.
 2. Minister
właściwy do spraw kultury i ochrony dziedzictwa narodowego określi,
w drodze rozporządzenia, warunki, sposób i tryb przenoszenia muzealiów,
z uwzględnieniem w szczególności warunków i sposobu przenoszenia, przechowywania
ich w nowym miejscu oraz opracowywania dla nich dokumentacji naukowo-konserwatorskiej.”;
18)  w art. 32
ust. 4 otrzymuje brzmienie:
„4.     Minister
właściwy do spraw kultury i ochrony dziedzictwa narodowego określi,
w drodze rozpo­rządzenia, wymagania kwalifikacyjne uprawniające do
zajmowania w muzeach stanowisk, o których mowa w  ust. 1, oraz sposób
ich stwierdzania, mając na celu zapewnienie profesjonalnego wykonywania zadań.”;
19)  użyte w art.
8, 14, 17, 24 i 27 w różnych przypadkach wyrazy „Minister Kultury
i Sztuki” zastępuje się użytymi w odpowiednim przypadku wyrazami
„minister właściwy do spraw kultury i ochrony dziedzictwa narodowego”.
 
Art. 2.     
Statut nadany
muzeum, które zostało utworzone po dniu 1  stycznia 2005 r. przez podmiot,
o którym mowa w art. 5 ust. 2 lub 3 ustawy, o  której mowa w
art. 1 niniejszej ustawy, dotychczas nieposiadającemu wystawy stałej, staje się
statutem muzeum w organizacji, w rozumieniu przepisu art. 6 ust. 3 ustawy, o
której mowa w art. 1, w brzmieniu nadanym niniejszą ustawą. 
 
Art. 3.     
Statuty muzeów
nieposiadających osobowości prawnej stają się regulaminami w rozumieniu
przepisu art. 6 ust. 6 ustawy, o której mowa w art. 1 niniejszej ustawy, w brzmieniu
nadanym niniejszą ustawą. 
 
Art. 4.     
Rada do Spraw
Muzeów, powołana przed dniem wejścia w  życie niniejszej ustawy, oraz
jej Przewodniczący działają do końca okresu, na który zostali powołani. 
 
Art. 5.     
Przepisy
wykonawcze wydane przed dniem wejścia w życie niniejszej ustawy
na podstawie art. 5 ust. 5, art. 7 ust. 3, art. 10 ust. 4 i 5, art. 13
ust. 3, art. 29 ust. 2, art. 32 ust. 4 ustawy, o której mowa w
art. 1 niniejszej ustawy, zachowują moc do dnia wejścia w życie przepisów
wykonawczych na podstawie art. 5 ust. 5, art. 7 ust. 5, art. 10 ust. 4 i 5,
art. 13 ust. 3, art. 29 ust. 2, art. 32 ust. 4 tej ustawy, w brzmieniu nadanym
niniejszą ustawą, nie dłużej jednak niż przez 6 miesięcy od dnia wejścia w
życie niniejszej ustawy. 
 
Art. 6.     
Ustawa wchodzi w
życie po upływie 30 dni od dnia ogłoszenia.
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                          /-/
Ludwik Dorn




[1])
Zmiany tekstu jednolitego
wymienionej ustawy zostały ogłoszone w Dz. U. z 1998 r. Nr 106, poz. 668, z
2002 r. Nr 113, poz. 984, z 2003 r. Nr 162, poz. 1568 oraz z 2005 r. Nr
64, poz. 565.


[2])
Zmiany tekstu jednolitego
wymienionej ustawy zostały ogłoszone w Dz. U. z 2002 r. Nr 41, poz. 364, z
2003 r. Nr 96, poz. 874, Nr 162, poz. 1568 i Nr 213, poz. 2081, z 2004 r. Nr
11, poz. 96 i Nr 261, poz. 2598, z 2005 r. Nr 131, poz. 1091 i Nr 132,
poz. 1111 oraz z 2006 r. Nr 227, poz. 1658.
