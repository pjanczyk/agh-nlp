



Dz.U. z 2001 r. Nr 129, poz. 1445
                                        
                                        
                                        
                                        
                                     USTAWA
                            z dnia 6 września 2001 r.
                                        
                          o zmianie ustawy o rzemiośle
                                        
                                        
                                     Art. 1.
 W ustawie  z dnia 22 marca 1989 r. o rzemiośle (Dz.U. Nr 17, poz. 92 i  z  1997
    r. Nr 121, poz. 769 i 770) wprowadza się następujące zmiany:
1) skreśla się preambułę ustawy;
2) w art. l wyrazy "z dnia 23 grudnia 1988 r. o działalności gospodarczej
  (Dz.U. Nr 41, poz. 324)" zastępuje się wyrazami "z dnia 19 listopada 1999 r.
  - Prawo działalności gospodarczej (Dz.U. Nr 101, poz. 1178, z 2000 r. Nr 86,
  poz. 958 i Nr 114, poz. 1193 oraz z 2001 r. Nr 49, poz. 509 i Nr 67, poz.
  679)";
3) w art. 2:
   a) w ust. l skreśla się wyrazy "lub spółkę cywilną osób fizycznych" oraz
     wyrazy "przy zatrudnieniu do 15 pracowników najemnych" zastępuje się
     wyrazami "przy zatrudnieniu do 50 pracowników",
   b) dodaje się ust. 1a w brzmieniu:
     "1a. Rzemiosłem jest również zawodowe wykonywanie działalności
       gospodarczej przez wspólników spółki cywilnej osób fizycznych, z
       udziałem kwalifikowanej pracy własnej, w imieniu własnym tych wspólników
       i na ich rachunek, zatrudniających do 50 pracowników.",
   c) skreśla się ust. 2, 3 i 5;
4) w art. 3:
   a) w ust. 1 w pkt 1 wyrazy "ukończenia wyższej, średniej lub zasadniczej
     szkoły" zastępuje się wyrazami "ukończenia wyższej lub ponadgimnazjalnej
     szkoły",
   b) dodaje się ust. 3a w brzmieniu:
     "3a. Nadzór nad działalnością komisji egzaminacyjnych izb rzemieślniczych
       sprawuje minister właściwy do spraw oświaty i wychowania, stosując
       kryterium zgodności z prawem.",
   c) ust. 4 otrzymuje brzmienie:
     "4. Minister właściwy do spraw oświaty i wychowania po zasięgnięciu opinii
       Związku Rzemiosła Polskiego określi, w drodze rozporządzenia, zasady
       powoływania i działania komisji egzaminacyjnych izb rzemieślniczych,
       sposób przeprowadzania egzaminów, zasady ustalania opłat egzaminacyjnych
       i wynagradzania członków komisji egzaminacyjnych, wzory świadectw
       czeladniczych i dyplomów mistrzowskich oraz szczegółowe zasady, zakres i
       tryb sprawowania nadzoru nad działalnością komisji egzaminacyjnych,
       uwzględniając w szczególności:
        1) skład komisji egzaminacyjnych,
        2) wymagania, jakim powinni odpowiadać członkowie komisji
         egzaminacyjnych,
        3) zakres obowiązujących tematów egzaminów i tryb ich składania,
        4) sposób oceniania osób biorących udział w egzaminie.",
   d) dodaje się ust. 5 i 6 w brzmieniu:
     "5. Rzemieślnicy zatrudniający pracowników w celu przygotowania zawodowego
       w rzemiośle obowiązani są spełniać warunki określone odrębnymi
       przepisami oraz być członkami jednej z organizacji, o których mowa w
       art. 7 ust. 3 pkt 1 i 3.
     6. Nadzór nad przebiegiem przygotowania zawodowego w rzemiośle pracowników
       młodocianych sprawuje izba rzemieślnicza lub z jej upoważnienia cech,
       właściwe ze względu na siedzibę rzemieślnika.";
5) w art. 4:
   a) w ust. l pkt l otrzymuje brzmienie:
     "1) zrzeszania się w organizacjach, o których mowa w art. 7 ust. 3 pkt 1 i
       3, na zasadach określonych w ustawie,",
   b) w ust. 3 wyrazy "w szkołach średnich" zastępuje się wyrazami "w szkołach
     ponadgimnazjalnych",
   c) w ust. 4 wyrazy "w szkołach ponadpodstawowych" zastępuje się wyrazami "w
     gimnazjach, szkołach ponadgimnazjalnych",
   d) w ust. 5 wyrazy "dowodami kwalifikacji, o których mowa w art. 3 ust. 2
     ustawy o działalności gospodarczej" zastępuje się wyrazami "posiadaniem
     uprawnień zawodowych, o których mowa w art. 10 ustawy wymienionej w art.
     1";
6) w art. 5 dodaje się ust. 3 w brzmieniu:
   "3. Przepis ust. 1 dotyczy także członków organizacji samorządu
     gospodarczego rzemiosła, o których mowa w art. 7 ust. 7.";
7) w art. 6 w ust. 1 skreśla się wyraz "cechowi";
8) w art. 7:
   a) ust. l otrzymuje brzmienie:
     "1. Tworzy się samorząd gospodarczy rzemiosła.",
   b) w ust. 3 skreśla się pkt 2 i 5,
   c) ust. 5 otrzymuje brzmienie:
         "5. Do zadań samorządu gospodarczego rzemiosła należy w szczególności:
              1) promocja działalności gospodarczej i społeczno-zawodowej
               rzemiosła,
              2) nadzór nad organizacją i przebiegiem procesu przygotowania
               zawodowego w rzemiośle,
              3) udzielanie pomocy rzemieślnikom i innym przedsiębiorcom
               zrzeszonym w organizacjach samorządu gospodarczego rzemiosła,
              4) reprezentowanie interesów środowiska rzemieślniczego wobec
               organów administracji publicznej,
              5) uczestniczenie w realizacji zadań z zakresu oświaty i
               wychowania w celu zapewnienia wykwalifikowanych kadr dla
               gospodarki.",
   d) dodaje się ust. 6 i 7 w brzmieniu:
     "6. Właściwi ministrowie zasięgają opinii Związku Rzemiosła Polskiego
       odnośnie projektów aktów prawnych dotyczących rzemiosła.
     7. Za zgodą organizacji samorządu gospodarczego rzemiosła jej członkami
       mogą być, na czas określony, także osoby fizyczne wykonujące działalność
       gospodarczą, nie będące rzemieślnikami zatrudniające nie więcej niż 50
       pracowników.";
9) w art. 8 skreśla się wyrazy "pkt 1-4";
10) w art. 9 ust. l otrzymuje brzmienie:
   "1. Cechy są organizacjami samorządu gospodarczego rzemiosła zrzeszającymi
     rzemieślników według kryterium terytorialnego lub według rodzaju
     działalności gospodarczej.";
11) w art. 10 w ust. 1 skreśla się wyrazy "jako organizacje rzemiosła";
12) art. 11 otrzymuje brzmienie:
      "Art. 11. 1. Izby rzemieślnicze są organizacjami samorządu gospodarczego
             rzemiosła zrzeszającymi cechy, spółdzielnie rzemieślnicze,
             rzemieślników nienależących do cechów, a także inne jednostki
             organizacyjne, jeżeli ich celem jest wspieranie rozwoju
             gospodarczego rzemiosła. Izby mogą w swych statutach przyjmować
             nazwy z dodatkiem wyrazów "przedsiębiorczość" lub "przedsiębiorca"
             użytych w odpowiednim przypadku, a także określeń zawierających
             wskazanie regionu.
         2. Podstawowym zadaniem izb rzemieślniczych jest pomoc w
           reprezentowaniu, zrzeszonych organizacji oraz rzemieślników, wobec
           organów administracji publicznej oraz innych organizacji i
           instytucji, udzielanie swym członkom pomocy instruktażowej i
           doradczej, oraz przeprowadzanie egzaminów kwalifikacyjnych.
           Szczegółowy zakres zadań izb rzemieślniczych określają ich statuty.
         3. Izby rzemieślnicze są uprawnione do potwierdzania egzaminów
           kwalifikacyjnych świadectwami czeladniczymi i dyplomami
           mistrzowskimi oraz do opatrywania ich pieczęcią z godłem Państwa.
         4. Ilekroć w przepisach prawa mówi się o izbie rzemieślniczej, należy
           przez to rozumieć izbę rzemieślniczą, utworzoną w trybie i na
           zasadach określonych w niniejszej ustawie, bez względu na nazwę
           przyjętą w jej statucie.";
13) w art. 12:
   a) ust. 2 otrzymuje brzmienie:
     "2. W Związku Rzemiosła Polskiego mogą się zrzeszać izby rzemieślnicze, a
       także cechy o zasięgu ogólnopolskim.",
   b) ust. 5 otrzymuje brzmienie:
     "5. Związek Rzemiosła Polskiego pełni względem spółdzielni rzemieślniczych
       funkcje związku rewizyjnego, w trybie i na zasadach określonych w
       przepisach Prawa spółdzielczego.";
14)  w art. 13 wyrazy "Zadania organizacji rzemieślniczych" zastępuje się
  wyrazami "Szczegółowe zadania organizacji samorządu gospodarczego rzemiosła"
  oraz wyraz "i" zastępuje się wyrazem "lub";
15) w art. 14 wyrazy "organizacji rzemiosła" zastępuje się wyrazami "organizacji
  samorządu gospodarczego rzemiosła";
16) użyte w ustawie w odpowiednich przypadkach wyrazy "samorząd rzemiosła"
  zastępuje się użytymi w tych samych przypadkach wyrazami "samorząd
  gospodarczy rzemiosła".
                                     Art. 2.
 Ustawa wchodzi w życie po upływie 3 miesięcy od dnia ogłoszenia.
