



Dz.U. z 2001 r. Nr 16, poz. 167
                                        
                                        
                                        
                                     USTAWA
                             z dnia 3 lutego 2001 r.
                                        
   o zmianie ustawy o niektórych formach popierania budownictwa mieszkaniowego
      i ustawy o poręczeniach i gwarancjach udzielanych przez Skarb Państwa
                           oraz niektóre osoby prawne
                                        
                                        
                                     Art. 1.
 W ustawie  z  dnia  26  października  1995 r. o niektórych  formach  popierania
    budownictwa mieszkaniowego (Dz.U. z 2000 r. Nr 98, poz. 1070) wprowadza  się
    następujące zmiany:
1) w art. 17:
   a) w ust. 1 dodaje się pkt 3a w brzmieniu:
      "3a) wpływy ze sprzedaży bankom hipotecznym wierzytelności z tytułu
          kredytów udzielonych ze środków Funduszu,",
   b) w ust. 3:
     - w pkt 1 po wyrazie "obligacji" dodaje się wyrazy "na zasilenie
       Funduszu",
     - dodaje się pkt 3 w brzmieniu:
         3) środki z pożyczek oraz kredytów krajowych i zagranicznych
           zaciąganych na zasilenie Funduszu przez Bank Gospodarstwa
           Krajowego.";
2) w art. 18:
   a) w pkt 5 po wyrazach "wykupu obligacji" dodaje się wyrazy "a także
     realizację zobowiązań powstałych z tytułu spłaconych przez Skarb Państwa
     poręczonych obligacji",
   b) w pkt 10 kropkę zastępuje się przecinkiem i dodaje się pkt 11-14 w
     brzmieniu:
    "11) dokonywanie dopłat do odsetek od kredytów, udzielonych ze środków
       Funduszu i nabytych przez banki hipoteczne,
    12) dokonywanie dopłat do odsetek od kredytów udzielonych gminom przez
       banki na realizację komunalnej infrastruktury technicznej towarzyszącej
       budownictwu mieszkaniowemu,
    13) spłatę pożyczek oraz kredytów, o których mowa w art. 17 ust. 3 pkt 3
       wraz z odsetkami i innymi kosztami ich obsługi,
    14) realizację zobowiązań powstałych z tytułu spłaconych przez Skarb
       Państwa poręczonych lub gwarantowanych kredytów lub pożyczek, o których
       mowa w art. 17 ust. 3 pkt 3.";
3) w art. 19 dodaje się ust. 11 w brzmieniu:
    "11. Suma udzielonych kredytów, o których mowa w art. 18 pkt 1 i 3, oraz
       innych wierzytelności Funduszu w stosunku do jednego podmiotu lub
       podmiotów powiązanych kapitałowo i organizacyjnie, ponoszących wspólne
       ryzyko gospodarcze, w rozumieniu przepisu art. 71 ust. 2 ustawy z dnia
       29 sierpnia 1997 r. - Prawo bankowe (Dz.U. Nr 140, poz. 939, z 1998 r.
       Nr 160, poz. 1063, Nr 162, poz. 1118, z 1999 r. Nr 11, poz. 95 i Nr 40,
       poz. 399 oraz z 2000 r. Nr 93, poz. 1027, Nr 94, poz. 1037, Nr 114, poz.
       1191 i Nr 122, poz. 1316), nie może przekroczyć 15% środków Funduszu.";
4) po art. 21a dodaje się art. 21b w brzmieniu:
    "Art. 21b. 1. Ze środków Funduszu mogą być dokonywane dopłaty do odsetek od
             kredytu udzielonego na zasadach określonych w art. 19 i 20, jeżeli
             kredyt ten został udzielony:
           1) ze środków Funduszu na cele wskazane w art. 18 pkt 1 lub 3, a
             wierzytelność z tego tytułu została sprzedana przez Bank
             Gospodarstwa Krajowego bankowi hipotecznemu,
           2) z własnych środków przez inny bank na cele wskazane w art. 18 pkt
             3,
          - na podstawie umowy zawartej z Bankiem Gospodarstwa Krajowego.
         2. Dopłata do odsetek od kredytu nie może być większa niż wynosi
           różnica pomiędzy wysokością odsetek wynikającą z umowy, o której
           mowa w ust. 1, a odsetkami naliczonymi według stopy oprocentowania
           kredytu określonej w przepisach wydanych na podstawie art. 19 ust.
           4.
         3. Dopłaty dokonywane są pod warunkiem spłacania przez kredytobiorcę
           zadłużenia w sposób i w wysokości ustalonych w przepisach wydanych
           na podstawie art. 19 ust. 4.
         4. Minister właściwy do spraw finansów publicznych, w porozumieniu z
           ministrem właściwym do spraw gospodarki przestrzennej i
           mieszkaniowej, określi, w drodze rozporządzenia:
           1) warunki i tryb dokonywania dopłat do odsetek od kredytów, o
             których mowa w ust. 1,
           2) przesłanki zawierania umów, o których mowa w ust. 1, oraz ich
             warunki.".
           
                                     Art. 2.
W ustawie z dnia 8 maja 1997 r. o poręczeniach i gwarancjach udzielanych przez
Skarb Państwa oraz niektóre osoby prawne (Dz.U. Nr 79, poz. 484, Nr 80, poz. 511
oraz z 2000 r. Nr 48, poz. 550, Nr 60, poz. 693 i Nr 86, poz. 958) wprowadza się
następujące zmiany:
1) w art. 7 dodaje się ust. 4 w brzmieniu:
     "4. Poręczenia i gwarancje mogą być także udzielane pod warunkiem
       przeznaczenia objętego nimi kredytu lub pożyczki na zasilenie Krajowego
       Funduszu Mieszkaniowego w Banku Gospodarstwa Krajowego.";
2) w art. 9 dotychczasową treść oznacza się jako ust. 1 i dodaje się ust. 2 w
  brzmieniu:
   "2. Przepisu ust. 1 nie stosuje się do poręczeń, o których mowa w art. 7
     ust. 4.";
3) w art. 10:
   a) w ust. 1 po wyrazach "z zastrzeżeniem ust. 2" dodaje się wyrazy "oraz
     ust. 5",
   b) dodaje się ust. 5 w brzmieniu:
     "5. Poręczenia i gwarancje, o których mowa w art. 7 ust. 4, są wolne od
       opłaty prowizyjnej.";
4) w art. 14 dodaje się ust. 3 w brzmieniu:
     "3. Poręczenie może być udzielone pod warunkiem przeznaczenia środków
       pochodzących z emisji obligacji na zasilenie Krajowego Funduszu
       Mieszkaniowego w Banku Gospodarstwa Krajowego.";
5) w art. 15 dotychczasową treść oznacza się jako ust. 1 i dodaje się ust. 2 w
  brzmieniu:
     "2. Poręczenia, o których mowa w art. 14 ust. 3, są wolne od opłaty
       prowizyjnej.";
6) po art. 43 dodaje się art. 43a w brzmieniu:
    "Art. 43a. 1. Spłata zobowiązań wobec Skarbu Państwa powstałych z tytułu
             wykonania umowy poręczenia lub gwarancji, o których mowa w art. 7
             ust. 4 lub z tytułu poręczenia, o którym mowa w art. 14 ust. 3,
             następuje ze środków Krajowego Funduszu Mieszkaniowego w Banku
             Gospodarstwa Krajowego.
         2. Minister właściwy do spraw finansów publicznych wykonuje czynności
           zmierzające do odzyskania kwot zapłaconych z tytułu wykonania umowy
           poręczenia lub gwarancji, o których mowa w art. 7 ust. 4 lub z
           tytułu poręczenia, o którym mowa w art. 14 ust. 3, dochodząc spłaty
           tych kwot jedynie ze środków Krajowego Funduszu Mieszkaniowego.".
     
                                     Art. 3.
Ustawa wchodzi w życie po upływie 14 dni od dnia ogłoszenia.
 
 
 
