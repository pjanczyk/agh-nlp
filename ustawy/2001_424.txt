



Dz.U. z 2001 r. Nr 37, poz. 424
                                        
                                        
                                        
                                     USTAWA
                             z dnia 15 marca 2001 r.
                                        
                o zmianie ustawy o działalności ubezpieczeniowej
                                        
                                        
                                     Art. 1.
W ustawie z dnia 28 lipca 1990 r. o działalności ubezpieczeniowej (Dz.U. z 1996
r. Nr 11, poz. 62, z 1997 r. Nr 43, poz. 272, Nr 88, poz. 554, Nr 107, poz. 685,
Nr 121, poz. 769 i 770 i Nr 139, poz. 934, z 1998 r. Nr 155, poz. 1015, z 1999
r. Nr 49, poz. 483, Nr 101, poz. 1178 i Nr 110, poz. 1255 oraz z 2000 r. Nr 43,
poz. 483, Nr 48, poz. 552, Nr 70, poz. 819, Nr 114, poz. 1193 i Nr 116, poz.
1216) wprowadza się następujące zmiany:
1) w art. 30:
   a) w ust. 3 w pkt 5 kropkę zastępuje się przecinkiem i dodaje się pkt 6 w
     brzmieniu:
     "6) inne dokumenty potwierdzające spełnienie warunków uzyskania
       zezwolenia.",
   b) dodaje się ust. 4 w brzmieniu:
     "4. Minister właściwy do spraw instytucji finansowych określa, w drodze
       rozporządzenia, wykaz dokumentów, które dołącza się do wniosku, o którym
       mowa w ust. 1 oraz w art. 32 ust. 6. Minister właściwy do spraw
       instytucji finansowych, wydając rozporządzenie, uwzględnia konieczność
       uzyskania:
         1) w przypadku, o którym mowa w ust. 1 - pełnej informacji o
           założycielach oraz mającym powstać zakładzie ubezpieczeń,
         2) w przypadku, o którym mowa w art. 32 ust. 6 - pełnej informacji o
           zakładzie ubezpieczeń i planowanej działalności.";
2) w art. 37e:
   a) ust. 1 otrzymuje brzmienie:
     "1. Agentem ubezpieczeniowym jest przedsiębiorca w rozumieniu art. 2 ust.
       2 ustawy z dnia 19 listopada 1999 r. - Prawo działalności gospodarczej
       (Dz.U. Nr 101, poz. 1178 oraz z 2000 r. Nr 86, poz. 958 i Nr 114, poz.
       1193), upoważniony przez zakład ubezpieczeń do stałego zawierania umów
       ubezpieczenia w imieniu i na rzecz tego zakładu lub pośredniczenia przy
       zawieraniu umów.",
   b) skreśla się ust. 4;
3) w art. 37i dodaje się ust. 3-5 w brzmieniu:
  "3. Wniosek, o którym mowa w ust. 1, zawiera:
     1) oznaczenie przedsiębiorcy, jego siedzibę i adres,
     2) numer w rejestrze przedsiębiorców,
     3) określenie rodzaju i zakresu wykonywania działalności brokerskiej, na
       którą ma być udzielone zezwolenie,
     4) w przypadku, o którym mowa w ust. 1 pkt 2 - także imiona i nazwiska
       członków zarządu.
  4. Do wniosku, o którym mowa w ust. 1, dołącza się dokumenty potwierdzające
     spełnienie warunków uzyskania zezwolenia.
  5. Minister właściwy do spraw instytucji finansowych określa, w drodze
     rozporządzenia, wykaz dokumentów, które dołącza się do wniosku, o którym
     mowa w ust. 1. Minister właściwy do spraw instytucji finansowych, wydając
     rozporządzenie, uwzględnia konieczność przedstawienia pełnej informacji o
     podmiotach ubiegających się o wydanie zezwolenia, o którym mowa w art.
     37j.";
4) w art. 84 w ust. 2 wyrazy "5%" zastępuje się wyrazami "7%".
                                     Art. 2.
Ustawa wchodzi w życie z dniem 1 lipca 2001 r., z tym że:
   1) art. 1 pkt 3 w zakresie dotyczącym art. 37i ust. 3 pkt 2 wchodzi w życie
     z dniem 1 stycznia 2002 r.,
   2) art. 1 pkt 4 wchodzi w życie po upływie 14 dni od dnia ogłoszenia.
   
   
   
   
