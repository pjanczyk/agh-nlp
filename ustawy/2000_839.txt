



Dz.U. z 2000 r. Nr 72, poz. 839
                                       
                                       
                                       
                                       
                                       
                                    USTAWA
                            z dnia 26 lipca 2000 r.
                                       
                     o zmianie ustawy o kulturze fizycznej
                                       
                                       
                                    Art. 1.
W ustawie z dnia 18 stycznia 1996 r. o kulturze fizycznej (Dz.U. Nr 25, poz.
113 i Nr 137, poz. 639, z 1997 r. Nr 106, poz. 680, Nr 121, poz. 769 i 770 i Nr
160, poz. 1078, z 1998 r. Nr 106, poz. 668, z 1999 r. Nr 96, poz. 1106 i Nr
101, poz. 1178 oraz z 2000 r. Nr 9, poz. 117) wprowadza się następujące zmiany:
1) w art. 19 ust. 2 otrzymuje brzmienie:
      "2. Obowiązkowy wymiar zajęć wychowania fizycznego dla uczniów szkół
       podstawowych i gimnazjów wynosi 5 godzin lekcyjnych, a dla uczniów
       szkół ponadgimnazjalnych  -  4 godziny lekcyjne, w ciągu tygodnia, z
       zastrzeżeniem art. 61.";
2) art. 20 otrzymuje brzmienie:
    "Art. 20. 1. W celu kształcenia młodzieży o szczególnych uzdolnieniach
            sportowych oraz odpowiednich warunkach zdrowotnych mogą być
            tworzone klasy lub szkoły sportowe, albo szkoły mistrzostwa
            sportowego, realizujące programy szkolenia w określonych
            dyscyplinach sportu.
           2.  Programy szkolenia, o których mowa w ust. 1, dopuszcza do użytku
            szkolnego minister właściwy do spraw oświaty i wychowania, po
            uzyskaniu pozytywnej opinii ministra właściwego do spraw kultury
            fizycznej i sportu, na zasadach określonych w odrębnych
            przepisach.";
3) art. 61 otrzymuje brzmienie:
       "Art. 61. 1.  Przepis art. 19 ust. 2 stosuje się od dnia 1 września 2003
             r.
           2. Tygodniowy wymiar godzin lekcyjnych obowiązkowych zajęć
            wychowania fizycznego dla uczniów szkół podstawowych i gimnazjów,
            a także dla uczniów klas pierwszych i drugich dotychczasowych
            szkół ponadpodstawowych oraz uczniów szkół ponadgimnazjalnych
            wynosi w okresie:
           1) do dnia 31 sierpnia 2001 r. - co najmniej 3 godziny,
           2) od dnia 1 września 2001 r. - co najmniej 4 godziny.
           3. Minister właściwy do spraw oświaty i wychowania, w porozumieniu z
            ministrem właściwym do spraw kultury fizycznej i sportu, określi,
            w drodze rozporządzenia, dopuszczalne formy realizacji 4 i 5
            godziny obowiązkowych zajęć wychowania fizycznego, mając w
            szczególności na względzie potrzeby zdrowotne uczniów, specyfikę
            ich zainteresowań sportowych, warunki realizacji zajęć wychowania
            fizycznego oraz tradycje sportowe danego środowiska lub szkoły.".
                                       
                                    Art. 2.
Ustawa wchodzi w życie z dniem 31 sierpnia 2000 r.
 
 
 
 
 
