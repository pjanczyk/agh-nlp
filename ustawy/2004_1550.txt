


Tekst
ustawy przyjęty przez Senat bez poprawek
 
 
 
USTAWA
z dnia 16 grudnia 2016 r.
o
zmianie ustawy – Kodeks postępowania cywilnego
Art. 1. W ustawie z dnia 17
listopada 1964 r. – Kodeks postępowania cywilnego (Dz. U. z 2016 r.
poz. 1822, 1823, 1860 i 1948) art. 408 otrzymuje brzmienie:
„Art. 408. Po upływie lat dziesięciu od
dnia uprawomocnienia się wyroku nie można żądać wznowienia, z wyjątkiem
przypadku, gdy strona była pozbawiona możności działania lub nie była należycie
reprezentowana.”.
Art. 2. W
sprawach wszczętych przed dniem wejścia w życie niniejszej ustawy,
w których do dnia jej wejścia w życie nie upłynął termin określony w art.
408 ustawy zmienianej w art. 1 w brzmieniu dotychczasowym, stosuje się przepis
art. 408 ustawy zmienianej w art. 1 w brzmieniu nadanym niniejszą ustawą.
Art. 3. Ustawa
wchodzi w życie po upływie 14 dni od dnia ogłoszenia.
 
 
 
                                                                                              
MARSZAŁEK SEJMU
 
 
 
                                                                                              
/ – / Marek Kuchciński
 
 
 
