


Tekst ustawy przyjęty przez Senat bez poprawek
 
 
 
USTAWA
z
dnia 4 kwietnia 2014 r. 
 
o
zmianie ustawy o odpadach
 
 
Art.
1. 
W
ustawie z dnia 14 grudnia 2012 r. o odpadach (Dz. U. z 2013 r. poz. 21, 888 i
1238) po art. 244 dodaje się art. 244a w brzmieniu:
„Art. 244a. 1. Zgoda
na zamknięcie składowiska odpadów lub jego wydzielonej części, wydana na
podstawie art. 54 ust. 1 ustawy, o której mowa w art. 252,  oraz decyzja o
zamknięciu składowiska odpadów, wydana na podstawie art. 54c ust. 1 ustawy, o
której mowa w art. 252, mogą być zmieniane w zakresie:
1)
technicznego sposobu zamknięcia składowiska odpadów lub jego wydzielonej
części;
2)
harmonogramu działań związanych z rekultywacją składowiska odpadów;
3)
sposobu sprawowania nadzoru nad zrekultywowanym składowiskiem odpadów, w tym
monitoringu, oraz warunków wykonania tego obowiązku.
2.
Prawa i obowiązki wynikające z decyzji, o których mowa w ust. 1, mogą być przeniesione
na inny podmiot, jeżeli podmiot ten daje rękojmię prawidłowego wykonania
obowiązków wynikających z tych decyzji i wyrazi zgodę na przejęcie wszystkich
praw i obowiązków wynikających z tych decyzji.
3.
Organem właściwym w sprawach, o których mowa w ust. 1 i 2, jest marszałek województwa,
a w przypadku przedsięwzięć i zdarzeń na terenach zamkniętych – regionalny
dyrektor ochrony środowiska.”.
 
Art.
2. 
Ustawa
wchodzi w życie po upływie 14 dni od dnia ogłoszenia. 
 
 
                                                                                                                                                       
 
                                                                                                                                    MARSZAŁEK
SEJMU
 
 
                                                                                                                                                       
                                                                                                                                        /
– / Ewa Kopacz
