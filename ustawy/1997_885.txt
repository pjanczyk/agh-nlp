



Dz.U. z 1997 r. Nr 133, poz. 885 
                                    
                                    
                                    
                                    
                                USTAWA
                       z dnia 29 sierpnia 1997 r.
                                    
         o zmianie ustawy o ochronie i kształtowaniu środowiska
                    oraz o zmianie niektórych ustaw
                                    
                                    
                                Art. 1.
W ustawie z dnia 31 stycznia 1980 r. o ochronie i kształtowaniu środowiska 
(Dz.U. z 1994 r. Nr 49, poz. 196, z 1995 r. Nr 90, poz. 446, z 1996 r. Nr 106, 
poz. 496 i Nr 132, poz. 622 oraz z 1997 r. Nr 46, poz. 296, Nr 96, poz. 592 i 
Nr 121, poz. 270) wprowadza się następujące zmiany:
 1) preambuła otrzymuje brzmienie:
     "Rzeczpospolita Polska, kierując się zasadą zrównoważonego rozwoju, 
      oznaczającą dążenie do:
       - zachowania możliwości odtwarzania się zasobów naturalnych,
       - racjonalnego użytkowania zasobów nieodnawialnych i zastępowania
         ich substytutami,
       - ograniczania uciążliwości dla środowiska i nieprzekraczania granic 
         wyznaczonych jego odpornością,
       - zachowania różnorodności biologicznej,
       - zapewnienia obywatelom bezpieczeństwa ekologicznego,
       - tworzenia podmiotom gospodarczym warunków do uczciwej konkurencji
         w dostępie do ograniczonych zasobów i możliwości odprowadzania
         zanieczyszczeń, 
     zapewnia ochronę i racjonalne kształtowanie środowiska stanowiącego 
      dobro ogólnonarodowe oraz tworzy warunki sprzyjające urzeczywistnianiu
      prawa obywateli do równoprawnego korzystania z wartości środowiska.
       Kierując się powyższym, uznaje się za niezbędne:
       - ustanowienie środków prawnych zapewniających użytkowanie środowiska
         zgodnie z interesem publicznym,
       - określenie obowiązków organów państwowych, samorządowych, 
         podmiotów gospodarczych i innych jednostek organizacyjnych, a 
         także organizacji społecznych i zawodowych,
       - ochronę środowiska przez każdego obywatela oraz rozwijanie 
         świadomości społecznej w celu powszechnego wypełniania tego 
         obowiązku,
     i w związku z tym stanowi się, co następuje:";
 2) w art. 2 ust. 1 otrzymuje brzmienie:
      "1. Ochrona środowiska polega na działaniu lub zaniechaniu umożliwiającym
         zachowanie bądź przywrócenie równowagi przyrodniczej 
         koniecznej do osiągnięcia celu, o którym mowa w art. 1 ust. 1. 
         Ochrona ta wyraża się w szczególności w:
          1) racjonalnym kształtowaniu środowiska i gospodarowaniu zasobami
            przyrodniczymi zgodnie z zasadą zrównoważonego 
            rozwoju,
          2) przeciwdziałaniu lub zapobieganiu szkodliwym wpływom na 
            środowisko powodującym jego zniszczenie, zanieczyszczenie, 
            zmiany cech fizycznych lub charakteru elementów przyrodniczych,
          3) przywracaniu do stanu właściwego elementów przyrodniczych.";
 3) w art. 3:
    a) po pkt 3 dodaje się pkt 3a w brzmieniu:
       "3a) zrównoważonym rozwoju - rozumie się przez to taki rozwój 
         społeczno-gospodarczy, w którym w celu równoważenia szans dostępu
         do środowiska poszczególnych społeczeństw lub ich obywateli
         - zarówno współczesnego, jak i przyszłych pokoleń - następuje
         proces integrowania działań politycznych, gospodarczych i społecznych
         z zachowaniem równowagi przyrodniczej oraz trwałości 
         podstawowych procesów przyrodniczych,",
    b) po pkt 4 dodaje się pkt 4a-4e w brzmieniu:
         "4a) odpadach - rozumie się przez to odpady określone przepisami
             o odpadach,
          4b) substancjach niebezpiecznych - rozumie się przez to substancje,
             ich składniki, mieszaniny lub preparaty, które ze 
             względu na swoje właściwości chemiczne, fizyczne, biologiczne
             lub toksyczne mogą w przypadku nieprawidłowego obchodzenia
             się z nimi spowodować śmierć, rozstrój zdrowia 
             lub uszkodzenie ciała ludzkiego albo zniszczenie lub uszkodzenie
             dóbr materialnych lub elementów środowiska, w tym 
             organizmów żywych, 
          4c) instalacjach mogących spowodować nadzwyczajne zagrożenia 
             środowiska - rozumie się przez to instalacje zlokalizowane w 
             obiektach lub miejscach stałych (instalacje stacjonarne), które
             służą do produkcji, przetwarzania, sprzedawania, gromadzenia,
             przesyłania bądź wykorzystywania lub usuwania substancji
             niebezpiecznych w takiej formie i ilości, że stwarza to 
             ryzyko poważnych awarii lub katastrof z udziałem tych substancji,
          4d) raporcie bezpieczeństwa - rozumie się przez to dokument 
             zawierający charakterystykę jakościową i informacje o ilości 
             substancji niebezpiecznych składowanych w zakładzie, wykorzystywanych
             lub uzyskiwanych w procesie produkcji, oraz 
             plan operacyjno-ratowniczy podejmowanych na własnym terenie
             działań na wypadek nadzwyczajnych zagrożeń,
          4e) czystszej produkcji - rozumie się przez to sposób organizacji,
             techniki i technologie oraz metody produkcji, które 
             uwzględniają konieczność zapobiegania zagrożeniu lub ograniczania
             zagrożenia dla zdrowia ludzkiego i środowiska w 
             procesach produkcyjnych oraz we wszystkich fazach istnienia 
             gotowego produktu, w tym także po utracie jego cech użytkowych,",
    c) po pkt 8 dodaje się pkt 8a w brzmieniu:
         "8a) tytule prawnym - rozumie się przez to prawo własności, użytkowania
             wieczystego, zarządu, użytkowania oraz inne prawa 
             wynikające z umów cywilnoprawnych,",
    d) skreśla się pkt 11 i 12,
    e) po pkt 14 kropkę zastępuje się przecinkiem i dodaje się pkt 15 w 
      brzmieniu:
         "15) zieleni miejskiej - rozumie się przez to zespoły roślinności 
             spełniające cele wypoczynkowe, zdrowotne i estetyczne, a w 
             szczególności: parki, zieleńce, zieleń na placach, ulicach, zieleń
             izolacyjną i pracownicze ogrody działkowe.";
 4) art. 5 otrzymuje brzmienie:
        "Art. 5. 1. Zrównoważony rozwój i ochrona środowiska stanowią istotny
                element polityki społeczno-gospodarczej oraz polityki
                zagospodarowania przestrzennego państwa. Zasada 
                zrównoważonego rozwoju i ochrona środowiska stanowią 
                podstawę do sporządzania i aktualizacji: koncepcji polityki
                zagospodarowania przestrzennego kraju, studiów 
                zagospodarowania przestrzennego województw, studiów 
                uwarunkowań i kierunków zagospodarowania przestrzennego
                gmin oraz miejscowych planów zagospodarowania
                przestrzennego. Zadania związane z realizacją 
                zasady zrównoważonego rozwoju i ochroną środowiska 
                są uwzględniane w aktach normatywnych, a także w 
                działalności organów państwowych, jednostek organizacyjnych
                i organizacji społecznych.
              2. W dokumentach i planach, o których mowa w ust. 1, w 
                szczególności:
                 1) określa się przedsięwzięcia niezbędne do zapobiegania
                   powstawaniu zanieczyszczeń i odpadów oraz 
                   do zapewnienia ochrony środowiska lub przywrócenia
                   go do stanu właściwego,
                 2) ustala się warunki podejmowania i prowadzenia 
                   działalności gospodarczej, umożliwiające uzyskanie 
                   optymalnych efektów w zakresie ochrony środowiska,
                   oraz zapewnia niezbędne środki na ten cel,
                 3) wykorzystuje się osiągnięcia nauki i techniki, zmniejszające
                   zagrożenie środowiska.";
 5) art. 6 otrzymuje brzmienie:
       "Art. 6. 1. Przy ustalaniu w planach zagospodarowania przestrzennego
                kierunków rozwoju kraju, województw, miast oraz 
                gmin należy uwzględniać potrzeby ochrony środowiska i 
                zasadę zrównoważonego rozwoju.
              2. W studium i miejscowych planach zagospodarowania 
                przestrzennego zapewnia się warunki utrzymania równowagi
                przyrodniczej, racjonalną gospodarkę zasobami 
                przyrodniczymi środowiska i ochronę walorów krajobrazowych
                oraz warunków klimatycznych. Przeznaczenie i 
                sposoby zagospodarowania terenów powinny w największym
                stopniu zapewniać zachowanie ich walorów naturalnych.
              3. W studium i miejscowych planach zagospodarowania 
                przestrzennego, przy przeznaczaniu terenów na poszczególne
                cele oraz określaniu zadań związanych z ich 
                zagospodarowaniem, w strukturze wykorzystania terenów
                ustala się proporcje pozwalające na zachowanie lub 
                przywracanie na nich równowagi przyrodniczej i prawidłowych
                warunków życia.
              4. W studium i miejscowych planach zagospodarowania 
                przestrzennego w szczególności:
                 1) ustala się programy racjonalnego wykorzystania powierzchni
                   ziemi i racjonalnego gospodarowania zasobami
                   gleby,
                 2) zapewnia się kompleksowe rozwiązywanie problemów
                   zabudowy miast i wsi, ze szczególnym uwzględnieniem
                   gospodarki wodnej, odprowadzania ścieków,
                   składowania i unieszkodliwiania odpadów, 
                   urządzania i kształtowania terenów zieleni,
                 3) zapewnia się ochronę walorów krajobrazowych środowiska
                   i warunków klimatycznych,
                 4) uwzględnia się potrzeby ochrony powietrza, ochrony 
                   przed hałasem i wibracjami oraz przed promieniowaniem
                   szkodliwym dla ludzi i środowiska, a także 
                   potrzeby ochrony powierzchni ziemi na terenach 
                   eksploatacji złóż kopalin,
                 5) uwzględnia się potrzeby ochrony wód przed zanieczyszczeniami
                   powstającymi w związku z prowadzeniem
                   gospodarki rolnej.
              5. W studium i miejscowych planach zagospodarowania 
                przestrzennego określa się także sposób zagospodarowania
                obszarów objętych szkodliwym oddziaływaniem na 
                środowisko powodowanym działalnością gospodarczą, 
                jeżeli oddziaływanie to nie może być wyeliminowane albo
                skutecznie ograniczone przez zastosowanie 
                odpowiednich środków technicznych, zmianę technologii 
                lub wyznaczenie obszarów ograniczonego użytkowania.";
 6) w art. 7 w ust. 1 po wyrazie "ustaleń" dodaje się wyraz "miejscowych";
 7) art. 8 otrzymuje brzmienie:
       "Art. 8. 1. Rzeczpospolita Polska rozwija współpracę międzynarodową
                w sprawach ochrony środowiska i zrównoważonego 
                rozwoju.
              2. Zawierane przez Rzeczpospolitą Polską umowy międzynarodowe
                powinny uwzględniać potrzeby ochrony środowiska
                i zasadę zrównoważonego rozwoju.";
 8) w art. 11 w ust. 1 po wyrazach "ochrony środowiska" dodaje się wyrazy "i 
   zrównoważonego rozwoju";
 9) w art. 16 ust. 2 otrzymuje brzmienie:
      "2. W studium zagospodarowania przestrzennego województwa oraz 
         studium uwarunkowań i kierunków zagospodarowania przestrzennego
         gminy uwzględnia się obszary występowania złóż kopalin 
         oraz obecne i przyszłe potrzeby eksploatacji tych złóż.";
10) art. 20 otrzymuje brzmienie:
       "Art. 20. 1. Przy przygotowywaniu i wykonywaniu robót polegających 
                na regulacji wód oraz budowie wałów przeciwpowodziowych
                uwzględnia się potrzebę zachowania dolin rzecznych
                oraz obszarów zalewowych w stanie równowagi 
                przyrodniczej i utrzymania różnorodności biologicznej.
              2. Przy przygotowywaniu i wykonywaniu robót melioracyjnych,
                odwodnień budowlanych oraz innych robót ziemnych
                zmieniających stosunki wodne jednostki organizacyjne
                i osoby fizyczne są obowiązane stosować środki zapewniające
                zachowanie równowagi przyrodniczej i różnorodności
                biologicznej, w tym zwłaszcza odpowiednich 
                stosunków wodnych w glebie.
              3. Wojewoda w drodze decyzji ustala warunki prowadzenia 
                robót, o których mowa w ust. 1 i 2. W przypadku robót 
                podejmowanych na terenach o szczególnych wartościach 
                społeczno-gospodarczych, a zwłaszcza na terenach, na 
                których znajdują się skupienia roślinności o szczególnej 
                wartości z punktu widzenia przyrodniczego lub gospodarczego,
                terenach o walorach krajobrazowych i ekologicznych,
                terenach masowych lęgów ptactwa, występowania
                skupień gatunków chronionych i tarlisk ryb, decyzja 
                wydawana jest na podstawie przedstawionej przez wnioskodawcę
                oceny oddziaływania na środowisko, sporządzonej
                przez biegłego z listy Ministra Ochrony Środowiska,
                Zasobów Naturalnych i Leśnictwa.";
11) w art. 23 w ust. 1 wyrazy "Terenowy organ administracji państwowej o 
   właściwości ogólnej stopnia wojewódzkiego" zastępuje się wyrazem "Wojewoda";
12) art. 25 otrzymuje brzmienie: 
       "Art. 25. Ochrona powietrza polega na zapobieganiu powstawaniu, 
              na ograniczaniu lub na eliminowaniu wprowadzanych do 
              powietrza substancji zanieczyszczających w celu zmniejszenia
              stężeń do dopuszczalnego poziomu lub utrzymania ich 
              na poziomie nie przekraczającym obowiązujących wielkości 
              dopuszczalnych stężeń substancji.";
13) art. 27 otrzymuje brzmienie: 
       "Art. 27. Jednostki organizacyjne są obowiązane stosować metody, 
              technologie i środki techniczne chroniące powietrze przed 
              zanieczyszczeniem.";
14) art. 28 otrzymuje brzmienie:
       "Art. 28. 1. Przy podejmowaniu przedsięwzięć, z którymi związane 
                jest wprowadzanie do powietrza substancji zanieczyszczających,
                uwzględnia się aktualny stan zanieczyszczenia 
                powietrza na danym obszarze, określany przez właściwego
                wojewódzkiego inspektora ochrony środowiska.
              2. Na obszarze, na którym nastąpiło przekroczenie dopuszczalnych
                stężeń substancji zanieczyszczających, wojewoda
                może, w drodze decyzji, nałożyć na jednostkę organizacyjną
                prowadzącą działalność powodującą wprowadzanie
                substancji zanieczyszczających obowiązek prowadzenia
                pomiarów stężeń tych substancji w powietrzu.";
15) art. 29 otrzymuje brzmienie:
       "Art. 29. 1. Minister Ochrony Środowiska, Zasobów Naturalnych i 
                Leśnictwa w porozumieniu z Ministrem Zdrowia i Opieki
                Społecznej określi, w drodze rozporządzenia, listy 
                substancji zanieczyszczających, dopuszczalne wartości 
                stężeń tych substancji w powietrzu oraz zakres, warunki 
                ich dotrzymywania, obszar, na którym mają obowiązywać,
                a także czas ich obowiązywania.
              2. Minister Ochrony Środowiska, Zasobów Naturalnych i 
                Leśnictwa określi, w drodze rozporządzenia, dopuszczalne
                do wprowadzania do powietrza ilości i rodzaje substancji
                zanieczyszczających z procesów technologicznych 
                i operacji technicznych, warunki uznawania dopuszczalnych
                ilości i rodzajów substancji zanieczyszczających za 
                dotrzymane, czas obowiązywania tych ustaleń, postępowanie
                w przypadku zakłóceń w procesach technologicznych
                i operacjach technicznych lub pracy urządzeń 
                ochronnych, warunki prowadzenia tych procesów i operacji
                oraz konieczne ze względu na wymagania ochrony 
                środowiska urządzenia techniczne, a także przypadki, w 
                których jest niezbędne prowadzenie pomiarów stężeń 
                substancji zanieczyszczających w gazach odlotowych i 
                zakres tych pomiarów.
              3. Minister Ochrony Środowiska, Zasobów Naturalnych i 
                Leśnictwa określi, w drodze rozporządzenia, szczegółowe
                zasady ustalania dopuszczalnych do wprowadzania 
                do powietrza rodzajów i ilości substancji zanieczyszczających
                oraz wymagania, jakim powinna odpowiadać dokumentacja
                niezbędna do wydania decyzji, o której mowa
                w art. 30 ust. 1. 
              4. Minister Ochrony Środowiska, Zasobów Naturalnych i 
                Leśnictwa określi, w drodze rozporządzenia, dopuszczalne
                wielkości i rodzaje substancji zanieczyszczających wytwarzanych
                przez silniki spalinowe, czas obowiązywania 
                tych ustaleń oraz konieczne ze względu na ochronę środowiska
                urządzenia techniczne wymagane w układach 
                tych silników.
              5. Minister Ochrony Środowiska, Zasobów Naturalnych i 
                Leśnictwa określi, w drodze rozporządzenia, metody obliczania
                stanu zanieczyszczenia powietrza dla źródeł istniejących
                i projektowanych.";
16) art. 30 otrzymuje brzmienie:
       "Art. 30. 1. Jednostka organizacyjna wprowadzająca do powietrza 
                substancje zanieczyszczające jest obowiązana, z zastrzeżeniem
                ust. 4, posiadać decyzję ustalającą rodzaje i ilości 
                substancji zanieczyszczających dopuszczonych do wprowadzania
                do powietrza.
              2. Organem właściwym do wydania decyzji, o której mowa 
                w ust. 1, jest wojewoda, któremu jednostka organizacyjna
                przedstawia dokumentację odpowiadającą wymaganiom
                określonym w przepisach wydanych na podstawie 
                art. 29 ust. 3. Decyzją tą mogą być nałożone dodatkowe 
                obowiązki wynikające z potrzeb ochrony powietrza 
                przed zanieczyszczeniem. 
              3. Wojewoda może także nałożyć na jednostkę organizacyjną
                obowiązki wynikające z potrzeb ochrony powietrza w 
                drodze odrębnej decyzji.
              4. Obowiązek, o którym mowa w ust. 1, nie dotyczy jednostek
                organizacyjnych wprowadzających do powietrza substancje
                zanieczyszczające powstałe w wyniku parowania 
                paliw przy przeładunku oraz substancje zanieczyszczające
                powstające w procesach spalania:
                 1) w silnikach spalinowych,
                 2) w źródłach o łącznej wydajności cieplnej:
                    - do 0,5 MWt opalanych węglem kamiennym lub 
                      olejem,
                    - do 1 MWt opalanych koksem, drewnem, słomą 
                      lub gazem.
              5. Do jednostek organizacyjnych, o których mowa w ust. 4, 
                przepis ust. 3 stosuje się odpowiednio.
              6. Decyzja ostateczna, o której mowa w ust. 1, może być 
                uchylona lub zmieniona przez organ administracji państwowej,
                który ją wydał, w razie:
                 1) zmiany ilości, rodzaju lub warunków odprowadzania 
                   substancji zanieczyszczających, 
                 2) zmiany norm i przepisów dotyczących ochrony powietrza,
                 3) powstania nowych źródeł zanieczyszczeń powietrza. 
              7. Uchylenie lub zmiana decyzji z przyczyn określonych w 
                ust. 6 pkt 3 może nastąpić za odszkodowaniem.
              8. Jednostka organizacyjna, która uzyskuje korzyści w związku
                z uchyleniem lub zmianą decyzji z przyczyn określonych
                w ust. 6 pkt 3, uczestniczy w pokrywaniu kosztów 
                odszkodowania stosownie do uzyskanych korzyści.
              9. Dane o rodzajach i ilości substancji zanieczyszczających 
                dopuszczonych do wprowadzania do powietrza zawarte 
                w decyzjach, o których mowa w ust. 1, wojewoda przechowuje
                w publicznie dostępnym rejestrze.
             10. Na wniosek jednostki organizacyjnej, której decyzja dotyczy,
                uzasadniony szczególnymi potrzebami ochrony tajemnicy
                handlowej, organ wyłącza dane, o których mowa 
                w ust. 9, z publicznie dostępnego rejestru umieszczając 
                o tym w nim informację.";
17) w art. 31 w ust. 1 skreśla się wyrazy "lub osobę fizyczną", a wyrazy "art. 30 
   ust. 1" zastępuje się wyrazami "art. 30 ust. 1-3 i 5";
18) po art. 31 dodaje się art. 31a w brzmieniu: 
        "Art. 31a. Wojewoda może, w drodze rozporządzenia, w celu 
                ograniczenia zagrożenia dla zdrowia lub życia ludzi, zapobieżenia
                zniszczeniu środowiska lub zabytków, określić
                dla terenu województwa lub jego części jakość albo 
                rodzaje paliw dopuszczonych do stosowania przez jednostki
                organizacyjne, o których mowa w art. 30 ust. 4, 
                oraz przez osoby fizyczne, a także sposób realizacji i 
                kontroli tego obowiązku.";
19) art. 32 otrzymuje brzmienie: 
       "Art. 32. 1. Wojewoda, w porozumieniu z wojewódzkim inspektorem
                sanitarnym i wojewódzkim inspektorem ochrony 
                środowiska, może, w drodze rozporządzenia, określić 
                alarmowe poziomy stężeń zanieczyszczeń dla terenu województwa
                lub jego części oraz określić zakres działań 
                zmierzających do ograniczenia emisji zanieczyszczeń do 
                powietrza, a w szczególności:
                 1) tryb i sposób ogłaszania stanów alarmowych, 
                 2) listę jednostek organizacyjnych obowiązanych do 
                   ograniczenia lub zakazu emisji, 
                 3) tryb uzgadniania sposobu i zakresu ograniczenia 
                   emisji, 
                 4) sposób organizacji i ograniczeń lub zakazu ruchu 
                   pojazdów, maszyn i urządzeń napędzanych silnikami 
                   spalinowymi na obszarze, na którym ogłoszono stan 
                   alarmowy, 
                 5) postępowanie organów, instytucji i jednostek organizacyjnych
                   oraz zachowanie się obywateli w razie 
                   ogłoszenia stanu alarmowego.
              2. Wojewoda, w przypadku stwierdzenia przekroczenia alarmowych
                poziomów stężeń na podstawie udostępnionych 
                przez wojewódzkiego inspektora ochrony środowiska 
                wyników badań i obserwacji oraz ocen i prognoz stanu 
                środowiska, ogłasza stan alarmowy w sposób określony 
                w rozporządzeniu, o którym mowa w ust. 1.
              3. Wojewoda może ogłosić stan alarmowy, o którym mowa 
                w ust. 1, w przypadku, gdy z przeprowadzonych analiz i 
                prognoz wynika, że występująca sytuacja może doprowadzić
                do osiągnięcia lub przekroczenia określonych w 
                rozporządzeniu wojewody alarmowych poziomów stężeń.
              4. W przypadkach, o których mowa w ust. 2 i ust. 3, wojewoda
                informuje o obowiązkach wynikających z tego stanu
                w lokalnych środkach masowego przekazu.
              5. O wprowadzeniu stanu alarmowego wojewoda powiadamia
                wojewodów z sąsiednich województw.";
20) w art. 34:
    a) ust. 1 otrzymuje brzmienie:
      "1. Ochronę świata roślinnego i zwierzęcego zapewnia się w szczególności
         w studiach uwarunkowań i kierunków zagospodarowania 
         przestrzennego gmin oraz w miejscowych planach zagospodarowania
         przestrzennego przez zabezpieczenie lasów i zadrzewień 
         przed szkodliwym oddziaływaniem zanieczyszczeń środowiska, zalesianie,
         zadrzewianie lub tworzenie skupień roślinności, zwłaszcza 
         gdy jest to konieczne ze względu na potrzebę ochrony gleby i 
         świata zwierzęcego, kształtowanie klimatu oraz inne potrzeby 
         związane z zapewnieniem równowagi przyrodniczej i zaspokojeniem
         potrzeb ludzi w zakresie wypoczynku.",
    b) ust. 3 otrzymuje brzmienie:
          "3. Organy administracji rządowej i organy samorządu terytorialnego
             oraz jednostki organizacyjne są obowiązane chronić lasy
             przed szkodliwymi wpływami gazów, pyłów, odpadów 
             i ścieków.";
21) w art. 36 po ust. 1 dodaje się ust. 1a w brzmieniu:
          "1a. Ochronie podlegają również tereny przewidziane w planach 
             zagospodarowania przestrzennego pod rozbudowę istniejących
             lub budowę nowych ogrodów botanicznych i zoologicznych.";
22) po art. 37 dodaje się art. 37a w brzmieniu:
      "Art. 37a. 1. Zamierzone uwolnienie genetycznie zmodyfikowanych 
                organizmów do środowiska w celach eksperymentalnych 
                lub wprowadzenie do obrotu produktu zawierającego 
                organizmy genetycznie zmodyfikowane lub składającego 
                się z takich organizmów albo ich części wymaga zezwolenia
                Ministra Ochrony Środowiska, Zasobów Naturalnych
                i Leśnictwa.
              2. Organizmy genetycznie zmodyfikowane oznaczają organizmy,
                których struktura genomu została zmieniona 
                przez usunięcie jednego lub więcej genów albo zmianę 
                jednego lub więcej genów, a także w drodze hodowli organizmów
                hybrydowych realizowanej z wykorzystaniem 
                techniki inżynierii genetycznej.
              3. Do wniosku o wydanie zezwolenia, o którym mowa w 
                ust. 1, wnioskodawca załącza ocenę zagrożenia dla środowiska
                i zdrowia ludzi.
              4. Minister Ochrony Środowiska, Zasobów Naturalnych i 
                Leśnictwa, w drodze rozporządzenia, ogłosi wykaz wszystkich
                produktów wprowadzonych do obrotu, o których 
                mowa w ust. 1.
              5. Minister Ochrony Środowiska, Zasobów Naturalnych i 
                Leśnictwa może uchylić wydane zezwolenie w przypadku,
                gdy zamierzone uwolnienie genetycznie zmodyfikowanych
                organizmów do środowiska w celach eksperymentalnych
                lub gdy wprowadzony do obrotu produkt 
                zawierający organizmy genetycznie zmodyfikowane lub 
                składający się z takich organizmów albo ich części może 
                spowodować większe zagrożenie dla środowiska i zdrowia
                ludzi niż wynika to z oceny zagrożenia, o której 
                mowa w ust. 3.
              6. Jednostka organizacyjna, która uzyskała zezwolenie, o 
                którym mowa w ust. 1, obowiązana jest do niezwłocznego
                poinformowania Ministra Ochrony Środowiska, Zasobów
                Naturalnych i Leśnictwa o każdym przypadku 
                zwiększenia zagrożenia, o którym mowa w ust. 5.
              7. Produkt, o którym mowa w ust. 1, wprowadzony do obrotu,
                powinien być odpowiednio oznakowany i opakowany.
              8. Minister Ochrony Środowiska, Zasobów Naturalnych i 
                Leśnictwa, w porozumieniu z Ministrem Zdrowia i 
                Opieki Społecznej, Ministrem Rolnictwa i Gospodarki 
                Żywnościowej oraz Przewodniczącym Komitetu Badań 
                Naukowych, określi w drodze rozporządzenia:
                 1) wymagania, jakim powinny odpowiadać wnioski o 
                   wydanie zezwoleń, o których mowa w ust. 1,
                 2) wymagania, jakim powinna odpowiadać ocena zagrożenia
                   dla środowiska i zdrowia ludzi, o której 
                   mowa w ust. 3, oraz zakres badań i analiz niezbędnych
                   do jej sporządzenia,
                 3) wymagania, jakim powinny odpowiadać oznakowanie
                   i opakowanie, o których mowa w ust. 7.";
23) art. 40 otrzymuje brzmienie:
       "Art. 40. Ochronę walorów krajobrazowych środowiska i wynikające 
              z niej zadania uwzględnia się w opracowaniach, o których 
              mowa w art. 5 ust. 1.";
24) skreśla się art. 41;
25) w art. 42 ust. 2 otrzymuje brzmienie:
      "2. W studium uwarunkowań i kierunków zagospodarowania przestrzennego
         gminy oraz w miejscowym planie zagospodarowania 
         przestrzennego uwzględnia się obowiązek tworzenia i ochrony terenów
         zieleni miejskiej.";
26) w art. 43 ust. 2 i 3 otrzymują brzmienie:
      "2. Przy zmianie przeznaczenia terenu zieleni miejskiej stosuje się 
         przepisy dotyczące opracowywania i uchwalania miejscowego planu
         zagospodarowania przestrzennego.
       3. Przepis ust. 2 dotyczy także terenów jeszcze nie zagospodarowanych,
         lecz przeznaczonych zgodnie z ustaleniami miejscowego 
         planu zagospodarowania przestrzennego lub decyzją o warunkach 
         zabudowy i zagospodarowania terenu na tereny zieleni miejskiej.";
27) art. 47 otrzymuje brzmienie:
       "Art. 47. 1. Tereny na obszarach gmin pokryte drzewostanem o charakterze
                parkowym, stanowiące własność gminy lub Skarbu
                Państwa, mogą być objęte ochroną jako parki, jeżeli 
                nie podlegają przepisom o ochronie dóbr kultury. 
              2. Rada gminy ustanawiając park określa jego granice oraz 
                sposób wykonywania ochrony.";
28) w art. 48:
    a) ust. 2 otrzymuje brzmienie:
      "2. Usunięcie drzew i krzewów z terenu nieruchomości może nastąpić 
         za zezwoleniem wójta, burmistrza albo prezydenta miasta. Organ 
         ten może uzależnić udzielenie zezwolenia od przesadzenia drzew 
         lub krzewów we wskazane przez niego miejsce, jeżeli takie przesadzenie
         jest możliwe, albo od zastąpienia drzew lub krzewów 
         przewidzianych do usunięcia innymi drzewami lub krzewami.",
    b) ust. 4 otrzymuje brzmienie:
      "4. Przepisów ust. 2 nie stosuje się do:
           1) drzew i krzewów owocowych, 
           2) drzew i krzewów sadzonych na plantacjach,
           3) drzew i krzewów, których wiek nie przekracza 5 lat, z zastrzeżeniem
             pkt 4,
           4) drzew i krzewów, których wiek nie przekracza 30 lat, usuwanych
             z terenu nieruchomości stanowiących własność lub 
             będących w użytkowaniu wieczystym osób fizycznych.";
29) po art. 48 dodaje się art. 48a w brzmieniu:
      "Art. 48a. Przepisów ustawy dotyczących usuwania drzew i krzewów, 
              pobierania opłat i wymierzania kar nie stosuje się do:
                 1) drzew i krzewów w lasach i na gruntach leśnych, 
                 2) drzew i krzewów objętych ochroną na podstawie 
                   ustawy o ochronie przyrody, 
                 3) drzew i krzewów usuwanych z wałów przeciwpowodziowych
                   i międzywali, jeżeli obowiązek ich usunięcia
                   wynika z odrębnych przepisów.";
30) art. 49 otrzymuje brzmienie:
       "Art. 49. 1. Ochrona przed hałasem i wibracjami polega na zapobieganiu
                ich powstawaniu lub przenikaniu do środowiska.
              2. Jednostki organizacyjne i osoby fizyczne zapewniają 
                ochronę środowiska przed hałasem i wibracjami przez 
                zaniechanie czynności powodujących hałas lub wibracje 
                bądź przez stosowanie odpowiednich środków technicznych
                lub organizacyjnych mających na celu zapobieżenie 
                powstawaniu albo przenikaniu do środowiska hałasu lub 
                wibracji, a także zmniejszenie poziomu hałasu i ograniczenie
                wibracji.";
31) art. 50 otrzymuje brzmienie:
       "Art. 50. Minister Ochrony Środowiska, Zasobów Naturalnych i Leśnictwa,
              w drodze rozporządzenia, określi:
                 1) dopuszczalne poziomy hałasu w środowisku,
                 2) obowiązki organów administracji publicznej, jednostek
                   organizacyjnych oraz osób fizycznych związane z 
                   ochroną ludzi i środowiska przed hałasem i wibracjami.";
32) art. 51 otrzymuje brzmienie:
       "Art. 51. 1. Wojewoda, na podstawie pomiarów poziomu hałasu w 
                środowisku, dokonuje oceny warunków akustycznych.
              2. Jeżeli hałas w środowisku przekracza dopuszczalny poziom,
                wojewoda określa, w drodze decyzji, z zastrzeżeniem
                art. 51a, dla jednostek organizacyjnych dopuszczalny
                poziom hałasu przenikającego do środowiska.
              3. Decyzja ostateczna, o której mowa w ust. 2, może być 
                uchylona lub zmieniona przez organ, który ją wydał, 
                w razie: 
                 1) zmiany rodzaju terenu powodującej podwyższenie 
                   lub obniżenie dopuszczalnego poziomu hałasu,
                 2) zmiany norm i przepisów dotyczących ochrony środowiska
                   przed hałasem,
                 3) powstania nowych źródeł hałasu przenikającego do 
                   środowiska.
              4. Uchylenie lub zmiana decyzji z przyczyn określonych w 
                ust. 3 pkt 3 może nastąpić za odszkodowaniem.
              5. Jednostka organizacyjna, która uzyskuje korzyści w związku
                z uchyleniem lub zmianą decyzji z przyczyn określonych
                w ust. 3 pkt 3, uczestniczy w kosztach odszkodowania
                stosownie do uzyskanych korzyści.
              6. W przypadku przekroczenia dopuszczalnego poziomu 
                hałasu określonego decyzją, o której mowa w ust. 2, wojewódzki
                inspektor ochrony środowiska może nakazać 
                wstrzymanie działalności powodującej przekroczenie.
              7. W przypadkach określonych w ust. 6, na wniosek zainteresowanego,
                organ wymieniony w tym przepisie może 
                ustalić termin usunięcia przyczyn przekroczenia dopuszczalnego
                poziomu hałasu, a w razie nieusunięcia ich w 
                tym terminie nakaże wstrzymanie działalności powodującej
                przekroczenie.";
33) po art. 51 dodaje się art. 51a w brzmieniu:
      "Art. 51a. Decyzji, o której mowa w art. 51 ust. 2, nie wymaga się w 
              przypadku organizowania jednorazowej imprezy rozrywkowej,
              sportowej, handlowo-reklamowej lub innej o podobnym
              charakterze.";
34) art. 52 otrzymuje brzmienie:
       "Art. 52. 1. Przebieg oraz rozwiązania techniczne tras komunikacyjnych
                powinny zapewniać możliwie najmniejsze uciążliwości
                dla środowiska w zakresie hałasu i wibracji.
              2. Rada gminy może uchwalać przepisy gminne ustanawiające
                ograniczenia w korzystaniu z urządzeń technicznych 
                oraz środków transportu i komunikacji stwarzających 
                uciążliwości dla środowiska w zakresie hałasu i wibracji 
                lub ograniczenia czasu ich pracy.";
35) w art. 60 w ust. 2 skreśla się drugie zdanie;
36) art. 63 otrzymuje brzmienie:
       "Art. 63. 1. Minister Ochrony Środowiska, Zasobów Naturalnych i 
                Leśnictwa, w porozumieniu z Ministrem Zdrowia i 
                Opieki Społecznej, określi, w drodze rozporządzenia, 
                szczegółowe zasady ochrony przed promieniowaniem 
                szkodliwym dla ludzi i środowiska, dopuszczalne poziomy
                promieniowania, jakie mogą występować w środowisku,
                oraz wymagania obowiązujące przy wykonywaniu 
                pomiarów kontrolnych promieniowania.
              2. Przepis ust. 1 nie dotyczy ochrony przed promieniowaniem
                jonizującym, której zasady określają przepisy odrębne.
              3. Wymagania obowiązujące przy wykonywaniu pomiarów 
                kontrolnych promieniowania, o których mowa w ust. 1, 
                emitowanego przez urządzenia znajdujące się na terenach
                będących w zarządzie organów wojskowych, określi 
                w drodze zarządzenia Minister Ochrony Środowiska, 
                Zasobów Naturalnych i Leśnictwa w porozumieniu z 
                Ministrem Obrony Narodowej.";
37) w art. 64:
    a) w ust. 1 skreśla się wyrazy "i osoby fizyczne prowadzące działalność 
      gospodarczą",
    b) w ust. 2 skreśla się wyrazy "prowadzące albo";
38) w art. 65 skreśla się wyraz "również";
39) w art. 66 skreśla się wyrazy "i osoby fizyczne prowadzące działalność gospodarczą";
40) w art. 68:
    a) w ust. 3 wyrazy "Terenowy organ administracji państwowej ustalający 
      lokalizację inwestycji" zastępuje się wyrazami "Organ ustalający warunki
      zabudowy i zagospodarowania terenu",
    b) ust. 5 otrzymuje brzmienie:
      "5. Projekt budowlany przedstawiany przy ubieganiu się o decyzję o 
         pozwoleniu na budowę lub rozbiórkę obiektu budowlanego oraz o 
         decyzję o pozwoleniu na zmianę sposobu użytkowania obiektu 
         budowlanego lub jego części, w przypadku inwestycji szczególnie 
         szkodliwych dla środowiska i zdrowia ludzi oraz inwestycji mogących
         pogorszyć stan środowiska, wymaga uzgodnienia z wojewodą 
         i właściwym państwowym terenowym inspektorem sanitarnym.",
    c) po ust. 5 dodaje się ust. 6 w brzmieniu:
      "6. Uzgodnienie warunków zabudowy i zagospodarowania terenu oraz 
         projektu budowlanego inwestycji szczególnie szkodliwej dla środowiska
         i zdrowia ludzi lub inwestycji mogącej pogorszyć stan 
         środowiska dokonywane jest na podstawie odpowiedniej dla danego
         etapu inwestycyjnego oceny oddziaływania na środowisko, sporządzonej
         na koszt inwestora przez biegłego z listy Ministra 
         Ochrony Środowiska, Zasobów Naturalnych i Leśnictwa.";
41) w art. 69 ust. 1 otrzymuje brzmienie:
      "1. Przy ustalaniu warunków zabudowy i zagospodarowania terenu 
         uwzględnia się wymagania wynikające z miejscowych planów zagospodarowania
         przestrzennego i przepisów o ochronie środowiska.";
42) art. 70 otrzymuje brzmienie:
       "Art. 70. 1. Wojewoda może decyzją zobowiązać inwestora, a także 
                właściciela, zarządcę lub posiadacza obiektu budowlanego
                albo zespołu obiektów do przedstawienia sporządzonej
                przez biegłego z listy Ministra Ochrony Środowiska, 
                Zasobów Naturalnych i Leśnictwa oceny oddziaływania 
                inwestycji lub obiektu budowlanego albo zespołu obiektów
                na środowisko.
              2. Koszty sporządzenia ocen, o których mowa w ust. 1 oraz 
                w art. 68 ust. 6, ponosi inwestor, właściciel, zarządca lub 
                posiadacz obiektu budowlanego lub zespołu obiektów 
                albo ubiegający się o koncesję na działalność, o której 
                mowa w art. 15 ustawy z dnia 4 lutego 1994 r. - Prawo 
                geologiczne i górnicze (Dz.U. Nr 27, poz. 96 oraz z 1996 
                r. Nr 106, poz. 496 oraz z 1997 r. Nr 88, poz. 554 i Nr 
                111, poz. 726) lub prowadzący działalność w oparciu o 
                tę koncesję.
              3. W razie nieprzedstawienia w wyznaczonym terminie żądanej
                oceny jej wykonanie może być zlecone na koszt 
                zobowiązanego.
              4. Minister Ochrony Środowiska, Zasobów Naturalnych i Leśnictwa
                określi, w drodze rozporządzenia, wymagania,
                jakim powinny odpowiadać oceny oddziaływania
                na środowisko, o których mowa w ust. 1 oraz w art. 
                20 ust. 3, art. 68 ust. 6 i art. 71 ust. 2.";
43) art. 70a otrzymuje brzmienie:
       "Art. 70a. 1. Uprawnienia biegłego, o którym mowa w art. 20 ust. 3, 
                art. 68 ust. 6 i art. 70 ust. 1 niniejszej ustawy, a także w 
                art. 25 ust. 2 ustawy z dnia 24 października 1974 r. - 
                Prawo wodne i w art. 40 ust. 1 ustawy z dnia 16 października
                1991 r. o ochronie przyrody, stwierdza Minister
                Ochrony Środowiska, Zasobów Naturalnych i Leśnictwa
                wydając świadectwo. Odmowa nadania uprawnień 
                następuje w drodze decyzji.
              2. Minister Ochrony Środowiska, Zasobów Naturalnych i 
                Leśnictwa powołuje komisję kwalifikacyjną do spraw 
                uprawnień biegłych, a także prowadzi listę biegłych. 
              3. Koszty postępowania kwalifikacyjnego ponosi osoba 
                ubiegająca się o nadanie uprawnień biegłego. 
              4. Minister Ochrony Środowiska, Zasobów Naturalnych i 
                Leśnictwa określi, w drodze rozporządzenia, kwalifikacje,
                jakim powinien odpowiadać biegły, sposób, tryb i 
                szczegółowe warunki nadawania uprawnień oraz działania
                komisji kwalifikacyjnej do spraw uprawnień biegłych, 
                sposób ustalania kosztów postępowania kwalifikacyjnego 
                oraz wynagrodzenie za udział w pracach komisji kwalifikacyjnej
                do spraw uprawnień biegłych. 
              5. Minister Ochrony Środowiska, Zasobów Naturalnych i 
                Leśnictwa może cofnąć, w drodze decyzji, uprawnienia, 
                o których mowa w ust. 1, w przypadku stwierdzenia 
                przez komisję kwalifikacyjną, że biegły nie wykonuje 
                swoich zadań z należytą starannością albo zgodnie z zasadami
                współczesnej wiedzy technicznej lub obowiązującymi
                przepisami. 
              6. Minister Ochrony Środowiska, Zasobów Naturalnych i 
                Leśnictwa stwierdza wygaśnięcie uprawnień i skreśla 
                biegłego z listy: 
                 1) na własną prośbę biegłego, 
                 2) w razie:
                   a) pozbawienia biegłego praw publicznych, 
                   b) utraty przez biegłego zdolności do czynności 
                     prawnych orzeczonej przez sąd, 
                   c) skazania biegłego prawomocnym wyrokiem sądowym
                     za przestępstwo z chęci zysku, 
                   d) orzeczenia wobec biegłego prawomocnym wyrokiem
                     sądowym kary dodatkowej w postaci zakazu 
                     wykonywania zawodu lub funkcji biegłego,
                   e) śmierci biegłego,
                   f) cofnięcia biegłemu uprawnień, o którym mowa w 
                     ust. 5.";
44) art. 71 otrzymuje brzmienie:
       "Art. 71. 1. Jednostka organizacyjna w projektowanej i prowadzonej 
                działalności jest obowiązana uwzględniać i stosować takie
                rozwiązania techniczne, technologiczne i organizacyjne,
                które wyeliminują szkodliwe oddziaływanie na środowisko
                poza terenem zakładu, do którego jednostka 
                organizacyjna posiada tytuł prawny.
              2. Jeżeli z oceny oddziaływania na środowisko, sporządzonej
                przez biegłego z listy Ministra Ochrony Środowiska, 
                Zasobów Naturalnych i Leśnictwa, wynika, że mimo zastosowania
                rozwiązań, o których mowa w ust. 1, nie mogą
                być wyeliminowane uciążliwe oddziaływania na środowisko,
                to dla: oczyszczalni ścieków, składowisk odpadów
                komunalnych, tras komunikacyjnych, kompostowni, 
                lotnisk, linii i stacji elektroenergetycznych oraz obiektów 
                radiokomunikacyjnych, radionawigacyjnych i radiolokacyjnych
                tworzy się obszar ograniczonego użytkowania.
              3. Obszar ograniczonego użytkowania tworzy wojewoda w 
                drodze rozporządzenia, określając granice obszaru, 
                ograniczenia w zakresie przeznaczenia terenu, wymagania
                techniczne dotyczące budynków oraz sposób korzystania
                z terenu, wynikający z oceny oddziaływania na 
                środowisko, o której mowa w ust. 2. 
              4. Ograniczenia w zakresie przeznaczenia terenu, wymagania
                techniczne dotyczące budynków oraz sposób korzystania
                z terenu, ustalone w przepisach wydanych na podstawie
                ust. 3, uwzględnia się w miejscowym planie zagospodarowania
                przestrzennego oraz przy ustalaniu warunków
                zabudowy i zagospodarowania terenu.";
45) po art. 71 dodaje się art. 71a w brzmieniu:
       "Art. 71a. 1. Do naprawienia szkód powstałych w wyniku wprowadzenia
                ograniczeń, o których mowa w art. 71 ust. 2, jest 
                zobowiązana jednostka organizacyjna, której działalność 
                spowodowała wprowadzenie tych ograniczeń.
              2. Do naprawienia szkód, o których mowa w ust. 1, stosuje 
                się przepisy Kodeksu cywilnego. 
              3. W sprawach o naprawienie szkód orzekają sądy powszechne.";
46) w art. 74 po ust. 4 dodaje się ust. 5 w brzmieniu:
      "5. Minister Gospodarki w porozumieniu z Ministrem Ochrony Środowiska,
         Zasobów Naturalnych i Leśnictwa, w drodze rozporządzenia,
         może określić szczegółowe wymagania, jakim ze względu 
         na potrzeby ochrony środowiska powinny odpowiadać maszyny i 
         inne urządzenia techniczne.";
47) art. 76 otrzymuje brzmienie:
       "Art. 76. 1. Wójt, burmistrz albo prezydent miasta może, w drodze 
                decyzji, nakazać użytkownikowi maszyny lub innego 
                urządzenia technicznego wykonanie w określonym czasie 
                odpowiednich czynności zmierzających do ograniczenia 
                ich uciążliwości dla środowiska.
              2. W wypadku niezastosowania się użytkownika maszyny 
                lub innego urządzenia technicznego do ustaleń, o których
                mowa w ust. 1, wójt, burmistrz albo prezydent miasta
                może, w drodze decyzji, nakazać unieruchomienie 
                maszyny lub innego urządzenia technicznego, powodujących
                uciążliwości dla środowiska.";
48) w art. 79 w ust. 2 wyrazy "Minister Przemysłu i Handlu" zastępuje się wyrazami
   "Minister Gospodarki w porozumieniu z Ministrem Ochrony Środowiska,
   Zasobów Naturalnych i Leśnictwa";
49) w art. 82:
    a) w ust. 1 skreśla się wyraz "gospodarczą", 
    b) w ust. 2 wyrazy "Terenowy organ administracji państwowej stopnia 
      wojewódzkiego" zastępuje się wyrazem "Wojewoda",
    c) ust. 3 otrzymuje brzmienie:
      "3. W razie braku możliwości wykonania obowiązku, o którym mowa 
         w ust. 1, wojewoda zobowiąże jednostkę organizacyjną lub osobę 
         fizyczną do uiszczenia na rzecz Narodowego Funduszu oraz wojewódzkich
         i gminnych funduszy ochrony środowiska i gospodarki 
         wodnej kwoty pieniężnej odpowiadającej wysokości szkód wynikłych
         z naruszenia stanu środowiska.";
50) w art. 84: 
    a) w ust. 1 skreśla się wyrazy "w strefie ochronnej (art. 71 ust. 1) lub",
    b) w ust. 2 w zdaniach pierwszym i trzecim wyrazy "terenowy organ administracji
      państwowej o właściwości szczególnej do spraw gospodarki 
      gruntami i wywłaszczania nieruchomości stopnia podstawowego" zastępuje
      się wyrazami "organ właściwy do spraw gospodarki gruntami 
      i wywłaszczania nieruchomości";
51) skreśla się art. 85;
52) w art. 86:
    a) ust. 2 otrzymuje brzmienie: 
      "2. Opłaty uiszczane są za:
           1) wprowadzanie substancji zanieczyszczających do powietrza,
           2) usuwanie drzew lub krzewów,
           3) inne formy korzystania ze środowiska na zasadach określonych
             odrębnymi przepisami.",
    b) ust. 3 otrzymuje brzmienie:
          "3. Jednostki organizacyjne obowiązane są do uiszczania opłat, o 
             których mowa w ust. 2 pkt 1; opłaty, o których mowa w ust. 
             2 pkt 2, nalicza i pobiera organ właściwy do wydania zezwolenia
             na usunięcie drzewa lub krzewu.",
    c) po ust 3 dodaje się ust. 4 w brzmieniu:
          "4. Jednostki organizacyjne uiszczają opłaty, o których mowa w 
             ust. 2 pkt 1, bez względu na to, czy ustawa nakłada obowiązek
             posiadania decyzji ustalającej rodzaje i ilości substancji 
             zanieczyszczających powietrze dopuszczonych do wprowadzania
             do powietrza.";
53) art. 86a otrzymuje brzmienie:
      "Art. 86a. 1. Opłaty za wprowadzanie substancji zanieczyszczających 
                do powietrza ustala się w zależności od ich rodzaju i ilości.
              2. Opłatę za usunięcie drzew ustala się w zależności od 
                obwodu pnia, rodzaju lub gatunku (odmiany) drzewa, a 
                za usunięcie krzewów - w zależności od powierzchni porośniętej
                krzewami.";
54) art. 86b otrzymuje brzmienie:
       "Art. 86b. 1. Opłaty, o których mowa w art. 86 ust. 2 pkt 1, jednostki 
                organizacyjne ustalają we własnym zakresie i wnoszą je 
                bez wezwania na rachunek urzędu wojewódzkiego właściwego
                ze względu na miejsce korzystania ze środowiska.
              2. Opłaty za gospodarcze korzystanie ze środowiska i 
                wprowadzanie w nim zmian ustala się, z zastrzeżeniem 
                ust. 8, według stawek obowiązujących w dniu korzystania 
                ze środowiska lub wprowadzania w nim zmian.
              3. Opłaty, o których mowa w art. 86 ust. 2 pkt 1, jednostka 
                organizacyjna obowiązana jest wnieść do końca miesiąca 
                następującego po upływie każdego kwartału. 
              4. Jednostka organizacyjna obowiązana jest do prowadzenia
                aktualizowanej co kwartał ewidencji zawierającej 
                wykaz rodzajów i ilości zanieczyszczeń wprowadzonych 
                do powietrza oraz dane, na których podstawie określono 
                te ilości.
              5. Jednostka organizacyjna obowiązana jest bez wezwania 
                przedstawić wojewodzie, w terminie do dnia 31 stycznia 
                każdego roku, informację zawierającą wykaz oraz dane, 
                o których mowa w ust. 4, dotyczące zanieczyszczeń objętych
                opłatami, wprowadzonych w ubiegłym roku kalendarzowym
                do powietrza.
              6. Wykazy, o których mowa w ust. 5, przechowywane są 
                przez wojewodę w publicznie dostępnym rejestrze. Na 
                wniosek jednostki organizacyjnej, uzasadniony szczególnymi
                potrzebami ochrony tajemnicy handlowej, organ 
                wyłącza dane, o których mowa w ust. 4 i 5, z publicznie 
                dostępnego rejestru, umieszczając o tym w nim informację.
              7. W razie niedopełnienia przez jednostkę organizacyjną 
                obowiązku wniesienia opłaty lub złożenia informacji, o 
                której mowa w ust. 5, lub w razie złożenia informacji 
                nasuwającej zastrzeżenia, wojewoda, na podstawie własnych
                ustaleń, wydaje decyzję, w której określa wysokość 
                nie wniesionej opłaty, stosując stawki obowiązujące w 
                dniu wszczęcia postępowania.
              8. Ustaleń, o których mowa w ust. 7, dokonuje się w szczególności
                na podstawie:
                 1) ciągłych pomiarów emisji zanieczyszczeń,
                 2) wskaźników emisji zanieczyszczeń,
                 3) innych danych technologicznych i technicznych.
              9. Jednostki organizacyjne, o których mowa w art. 30 ust. 
                1, nie posiadające decyzji ustalającej rodzaje i ilości substancji
                zanieczyszczających powietrze dopuszczonych do 
                wprowadzania do powietrza, a obowiązane do jej posiadania,
                ponoszą opłaty podwyższone o 100%, a począwszy
                od 1 stycznia 1999 r. - podwyższone o 200%, natomiast
                od 1 stycznia 2000 r. - o 500%.";
55) w art. 86c:
    a) skreśla się ust. 2,
    b) ust. 3 i 4 otrzymują brzmienie:
      "3. Wójt, burmistrz albo prezydent miasta odracza jednostce organizacyjnej
         na okres dwóch lat termin uiszczenia opłaty za usunięcie 
         drzew lub krzewów, jeżeli zezwolenie przewiduje możliwość przesadzenia
         ich w inne miejsce.
       4. Jeżeli przesadzone drzewa lub krzewy zachowały żywotność po terminie
         dwóch lat od dnia ich przesadzenia lub nie zachowały żywotności
         na skutek siły wyższej lub klęski suszy, wójt, burmistrz 
         albo prezydent miasta umorzy należność z tytułu ustalonej opłaty 
         za usunięcie drzew lub krzewów.";
56) w art. 86d:
    a) w ust. 1:
       - w pkt 3 wyrazy "wojewódzkim konserwatorem przyrody" zastępuje 
         się wyrazem "wojewodą", 
       - pkt 4 otrzymuje brzmienie:
          "4) jeżeli usunięcie jest związane z odnową i zabiegami pielęgnacyjnymi
             drzew znajdujących się na terenach nieruchomości 
             wpisanych do rejestru zabytków,", 
       - w pkt 7 wyrazy "wojewódzkim konserwatorem przyrody" zastępuje 
         się wyrazem "wojewodą",
       - po pkt 9 kropkę zastępuje się przecinkiem i dodaje się pkt 10 w 
         brzmieniu: 
          "10) usuwanych z terenów zieleni miejskiej, z parków ustanowionych
             przez radę gminy i ogrodów działkowych w związku z 
             zabiegami pielęgnacyjnymi.", 
    b) ust. 2 otrzymuje brzmienie: 
      "2. Przepisy ust. 1 stosuje się odpowiednio do usuwania krzewów.";
57) art. 86e otrzymuje brzmienie: 
       "Art. 86e. 1. Rada Ministrów określi, w drodze rozporządzenia:
                 1) rodzaje substancji zanieczyszczających, za których 
                   wprowadzanie do powietrza pobiera się opłaty, oraz 
                   jednostkowe stawki opłat, 
                 2) rodzaje i gatunki (odmiany) drzew i krzewów, za 
                   których usuwanie pobiera się opłaty, oraz jednostkowe
                   stawki opłat, 
                 3) szczegółowe zasady prowadzenia ewidencji, o której 
                   mowa w art. 86b ust. 4, oraz rejestru, o którym mowa
                   w art. 86b ust. 6.
              2. Rada Ministrów może, w drodze rozporządzenia, podwyższyć
                wysokość opłat, w przypadku gdy drzewa lub 
                krzewy usuwa się z terenów ochrony uzdrowiskowej, terenów
                nieruchomości wpisanych do rejestru zabytków 
                oraz terenów zieleni miejskiej, nie więcej niż o 100%.
              3. Rada Ministrów może określić, w drodze rozporządzenia,
                współczynniki różnicujące opłaty za gospodarcze 
                korzystanie ze środowiska i wprowadzanie w nim zmian 
                oraz wysokość kwoty, poniżej której wojewoda, wójt, burmistrz
                albo prezydent miasta lub wojewódzki konserwator
                zabytków może odstąpić od pobrania opłaty, a także 
                wykaz przedmiotowych i podmiotowych zwolnień od uiszczania
                opłat.
              4. Rada Ministrów, w drodze rozporządzenia, może podwyższyć
                stawki opłat za wprowadzanie substancji zanieczyszczających
                do powietrza.";
58) art. 86f otrzymuje brzmienie: 
       "Art. 86f. 1. Obowiązek uiszczenia opłaty przedawnia się z upływem 
                5 lat, licząc od końca roku, w którym upłynął termin 
                wniesienia opłaty.
              2. Nie można wydać decyzji w sprawie ustalenia opłaty, o 
                której mowa w art. 86 ust. 2 pkt 3, jeżeli od końca roku 
                kalendarzowego, w którym usunięto drzewa lub krzewy, 
                upłynęło 5 lat.";
59) w art. 86g: 
    a) ust. 1 otrzymuje brzmienie:
      "1. Za termin uiszczenia opłaty, o której mowa w art. 86 ust. 2 pkt 1, 
         uważa się ostatni dzień, w którym, zgodnie z art. 86b ust. 3, wpłata
         powinna nastąpić. W przypadku opłat, o których mowa w art. 
         86 ust. 2 pkt 2, termin płatności wynosi 14 dni od dnia, w którym 
         decyzja ustalająca wysokość opłaty stała się ostateczna.",
    b) po ust. 3 dodaje się ust. 4 i 5 w brzmieniu: 
       "4. Kwoty nadpłacone w wyniku nienależnie uiszczonych opłat (nadpłaty)
          podlegają z urzędu zaliczeniu na poczet bieżących i zaległych
          opłat, a w razie braku takich obowiązków - zaliczeniu na 
          poczet przyszłych opłat, chyba że jednostka organizacyjna zgłosi 
          wniosek o ich zwrot.
        5. Wymierzone, a nie pobrane opłaty nie są objęte postępowaniem 
          układowym.";
60) w art. 87 po ust. 2 dodaje się ust. 3-10 w brzmieniu:
      "3. Nadzór nad działalnością Narodowego Funduszu sprawuje Minister
         Ochrony Środowiska, Zasobów Naturalnych i Leśnictwa.
       4. Uchwała Rady Nadzorczej Narodowego Funduszu sprzeczna z 
         prawem jest nieważna. O nieważności uchwały w całości lub w 
         części orzeka, w drodze decyzji, organ nadzoru w terminie nie 
         dłuższym niż 14 dni od daty otrzymania uchwały.
       5. Organ nadzoru, wszczynając postępowanie w sprawie stwierdzenia 
         nieważności uchwały, może wstrzymać jej wykonanie.
       6. W sprawach stwierdzenia nieważności uchwały przepisy Kodeksu 
         postępowania administracyjnego oraz ustawy z dnia 11 maja 1995 
         r. o Naczelnym Sądzie Administracyjnym (Dz.U. Nr 74, poz. 368 i 
         Nr 104, poz. 515 oraz z 1997 r. Nr 75, poz. 471, Nr 106, poz. 679 
         i Nr 114, poz. 739) stosuje się odpowiednio.
       7. Przepisy ust. 4-6 stosuje się odpowiednio do wojewódzkich funduszy,
         z tym że organem nadzoru jest wojewoda.
       8. Decyzja wojewody stwierdzająca nieważność uchwały jest ostateczna.
       9. Po upływie terminu wskazanego w ust. 4 organ nadzoru nie może 
         we własnym zakresie stwierdzić nieważności uchwały Rady Nadzorczej
         Narodowego Funduszu lub wojewódzkiego funduszu. W tym 
         przypadku organ nadzoru może zaskarżyć uchwałę do sądu administracyjnego.
      10. W przypadku, o którym mowa w ust. 9, wydanie postanowienia o 
         wstrzymaniu wykonania uchwały należy do sądu administracyjnego.";
61) art. 87a otrzymuje brzmienie:
      "Art. 87a. Środki Narodowego Funduszu, wojewódzkich funduszy i 
              gminnych funduszy służą finansowaniu ochrony środowiska 
              i gospodarki wodnej w celu realizacji zasady zrównoważonego
              rozwoju.";
62) w art. 87b:
    a) w ust. 1 skreśla się wyrazy "wymierzonych i",
    b) ust. 2 otrzymuje brzmienie:
      "2. Dochodami Narodowego Funduszu są także wpływy z opłat i kar 
         pieniężnych ustalanych na podstawie ustawy - Prawo geologiczne 
         i górnicze. Dochody te przeznacza się na finansowanie prac geologicznych
         w zakresie gospodarki zasobami naturalnymi i poznania
         budowy geologicznej kraju oraz na finansowanie potrzeb górnictwa
         służących zmniejszeniu uciążliwości dla środowiska wynikających
         z wydobywania kopalin.",
    c) po ust. 3 dodaje się ust. 3a w brzmieniu: 
      "3a. Dochody, o których mowa w ust. 1-3, są środkami publicznymi 
          w rozumieniu ustawy z dnia 10 czerwca 1994 r. o zamówieniach 
          publicznych (Dz.U. Nr 76, poz. 344 i Nr 130, poz. 645, z 1995 r. 
          Nr 99, poz. 488 oraz z 1997 r. Nr 123, poz. 777 i 778).",
    d) ust. 4 otrzymuje brzmienie: 
      "4. Wojewoda i wojewódzki inspektor ochrony środowiska prowadzą 
         wyodrębnione rachunki bankowe w celu gromadzenia i redystrybucji
         wpływów, o których mowa w ust. 1. Wpływy te, powiększone 
         o dochody z oprocentowania rachunków bankowych i pomniejszone
         o opłaty poniesione na egzekucję należności oraz o koszty 
         obsługi rachunków bankowych, przekazuje się do dnia 15 następnego
         miesiąca na rachunek Narodowego Funduszu oraz wojewódzkich
         i gminnych funduszy.",
    e) po ust. 4 dodaje się ust. 4a w brzmieniu:
       "4a. Wojewódzki inspektor ochrony środowiska przed przekazaniem 
          wpływów z kar na rachunek Narodowego Funduszu oraz wojewódzkich
          funduszy, o których mowa w ust. 4, pomniejsza je o 
          20%, a kwotę uzyskaną z tytułu pomniejszenia przekazuje Głównemu
          Inspektorowi Ochrony Środowiska z przeznaczeniem na 
          cele, o których mowa w art. 18a ustawy z dnia 20 lipca 1991 r. o 
          Państwowej Inspekcji Ochrony Środowiska (Dz.U. Nr 77, poz. 
          335, z 1996 r. Nr 106, poz. 496 i z 1997 r. Nr 121, poz. 770).",
    f) po ust. 5 dodaje się ust. 5a-5b w brzmieniu: 
       "5a. W przypadku gdy składowisko odpadów jest zlokalizowane na 
          obszarze więcej niż jednej gminy, dochód, o którym mowa w ust. 
          5, podlega podziałowi proporcjonalnie do powierzchni zajmowanych
          przez składowisko na obszarze tych gmin.
        5b. Dochody gminnych funduszy gromadzone są na odrębnym rachunku
          bankowym.",
    g) w ust. 8 po wyrazie "Wpływy" dodaje się wyrazy "Narodowego Funduszu";
63) art. 87c otrzymuje brzmienie:
      "Art. 87c. Dochodami Narodowego Funduszu i wojewódzkich funduszy
              mogą być także:
                 1) dochody z operacji finansowych, a w szczególności z 
                   tytułu posiadania udziałów przez Narodowy Fundusz 
                   i wojewódzkie fundusze w spółkach, z odsetek od 
                   udzielonych pożyczek na realizację zadań ochrony 
                   środowiska i gospodarki wodnej, z oprocentowania 
                   rachunków bankowych i lokat, z zysków ze sprzedaży
                   i posiadania papierów wartościowych,
                 2) środki z tytułu emisji obligacji, zaciągania kredytów i 
                   zyski z przedsięwzięć realizowanych na rzecz ochrony
                   środowiska i gospodarki wodnej wspólnie z innymi
                   jednostkami organizacyjnymi,
                 3) inne wpłaty i środki z innych funduszy,
                 4) inne dochody określone przez Radę Ministrów.";
64) art. 88 otrzymuje brzmienie:
       "Art. 88. Środki gminnych funduszy przeznacza się na:
                 1) edukację ekologiczną oraz propagowanie działań 
                   proekologicznych i zasady zrównoważonego rozwoju,
                 2) wspomaganie systemów kontrolno-pomiarowych 
                   stanu środowiska oraz systemów pomiarowych zużycia
                   wody i ciepła,
                 3) realizowanie zadań modernizacyjnych i inwestycyjnych,
                   służących ochronie środowiska i gospodarce 
                   wodnej,
                 4) urządzanie i utrzymywanie terenów zieleni, zadrzewień,
                   zakrzewień oraz parków ustanowionych przez 
                   radę gminy,
                 5) realizację przedsięwzięć związanych z gospodarczym 
                   wykorzystaniem oraz składowaniem odpadów,
                 6) wspieranie działań zapobiegających powstawaniu 
                   zanieczyszczeń i odpadów, w szczególności zmierzających
                   do wprowadzenia czystszej produkcji,
                 7) profilaktykę zdrowotną dzieci na obszarach szczególnej
                   ochrony środowiska, na których występują przekroczenia
                   norm zanieczyszczeń środowiska,
                 8) inne zadania służące ochronie środowiska wynikające
                   z zasady zrównoważonego rozwoju w gminie, 
                   ustalone przez radę gminy.";
65) art. 88a otrzymuje brzmienie:
       "Art. 88a. Środki wojewódzkich funduszy przeznacza się na wspomaganie
              działalności określonej w art. 88 pkt 1-8, a ponadto 
              na dofinansowywanie:
                 1) działań na rzecz ochrony przyrody i lasów oraz zadań
                   związanych ze zwiększaniem lesistości kraju,
                 2) działań polegających na zapobieganiu nadzwyczajnym
                   zagrożeniom środowiska i na ich likwidacji,
                 3) badań naukowych i upowszechniania ich wyników 
                   oraz postępu technicznego w ochronie środowiska i 
                   gospodarce wodnej,
                 4) opracowań i wdrażania nowych technik i technologii,
                   w szczególności dotyczących: ścieków, paliw i 
                   spalin, utylizacji odpadów, ograniczania hałasu, 
                   promieniowania oraz zużycia wody,
                 5) innych zadań związanych ze zrównoważonym rozwojem,
                   ochroną środowiska i gospodarką wodną, ustalonych
                   w planach działalności wojewódzkich funduszy.";
66) art. 88b otrzymuje brzmienie:
       "Art. 88b. 1. Środki Narodowego Funduszu przeznacza się na wspomaganie
                działalności w sferze ochrony środowiska i gospodarki
                wodnej, zgodnie z celami określonymi w art. 88 
                pkt 1-8 i art. 88a pkt 1-4, a ponadto polegającej na:
                 1) rozwoju przemysłu produkcji urządzeń mechanicznych
                   i aparatury kontrolno-pomiarowej, służących 
                   ochronie środowiska i gospodarce wodnej,
                 2) rozwoju specjalistycznego potencjału wykonawczego 
                   służącego realizacji inwestycji w sferze ochrony środowiska
                   i gospodarki wodnej,
                 3) rozwoju sieci stacji pomiarowych, laboratoriów i 
                   ośrodków przetwarzania informacji, służących badaniu
                   jakości środowiska,
                 4) realizacji kompleksowych programów badawczych, 
                   rozwojowych i wdrożeniowych oraz programów edukacji
                   ekologicznej,
                 5) wspomaganiu regionalnych i ponadregionalnych 
                   programów zrównoważonego rozwoju oraz ochrony 
                   środowiska,
                 6) realizacji innych zadań związanych z ochroną środowiska
                   i gospodarką wodną, ustalonych w planie 
                   działalności Narodowego Funduszu.
              2. Środki Narodowego Funduszu można przeznaczać na 
                wspieranie projektów inwestycji, o których mowa w ust. 
                1, poza granicami kraju.";
67) w art. 88c:
    a) w ust. 1 po pkt 1 dodaje się pkt 1a w brzmieniu:
       "1a) dopłaty do preferencyjnych kredytów i pożyczek,",
    b) ust. 1a otrzymuje brzmienie:
       "1a. Przeznaczenie środków na finansowanie prac geologicznych wymaga
          zasięgnięcia opinii Ministra Ochrony Środowiska, Zasobów 
          Naturalnych i Leśnictwa, a na finansowanie potrzeb górnictwa - 
          opinii Ministra Gospodarki oraz Prezesa Wyższego Urzędu Górniczego.",
    c) po ust. 3 dodaje się ust. 4-7 w brzmieniu:
      "4. Na wniosek wojewódzkiego funduszu ochrony środowiska, jeżeli 
         jego środki własne zostały wyczerpane, Narodowy Fundusz może 
         dofinansować działalność wojewódzkiego funduszu służącą realizacji
         zadań wynikających z priorytetów i polityki ekologicznej państwa.
       5. Narodowy Fundusz może udzielać poręczeń spłaty kredytów oraz 
         zwrotu środków przyznanych przez rządy państw i organizacje 
         międzynarodowe, przeznaczonych na realizację zadań ochrony 
         środowiska i gospodarki wodnej. 
       6. Narodowy Fundusz może przejąć zobowiązania Ministra Ochrony 
         Środowiska, Zasobów Naturalnych i Leśnictwa, jeżeli przyznanie 
         środków przez rządy państw i organizacje międzynarodowe, zgodnie
         z ustaleniami umów międzynarodowych, jest uwarunkowane 
         udzieleniem przez Ministra Ochrony Środowiska, Zasobów Naturalnych
         i Leśnictwa gwarancji zwrotu wypłaconych kwot w całości 
         lub w części, z przyczyn określonych w tych umowach.
       7. Wnioskom o przyznanie pożyczek lub dotacji, których wartość jednostkowa
         przekracza 10 000 000 ECU, dotyczącym projektów 
         lub inwestycji mających na celu założenie urządzeń lub instalacji 
         służących jedynie ograniczeniu uciążliwości spowodowanych powstawaniem
         zanieczyszczeń lub odpadów - takich jak np. oczyszczalnie
         ścieków, elektrofiltry lub składowiska odpadów - towarzyszyć
         musi uzasadnienie zawierające analizę ewentualnych alternatywnych
         rozwiązań organizacyjnych, technicznych lub technologicznych
         mających na celu wyeliminowanie lub ograniczenie powstawania
         zanieczyszczeń i odpadów i wprowadzenie czystszej 
         produkcji.";
68) art. 88e otrzymuje brzmienie:
      "Art. 88e. 1. Rada Nadzorcza Narodowego Funduszu liczy od 13 do 
                15 osób, a rady nadzorcze wojewódzkich funduszy od 7 
                do 9 osób.
              2. Skład i strukturę Rady Nadzorczej Narodowego Funduszu
                ustala Minister Ochrony Środowiska, Zasobów Naturalnych
                i Leśnictwa, uwzględniając w składzie Rady 
                dwóch przedstawicieli ogólnopolskiej reprezentacji gmin 
                oraz przedstawiciela pozarządowych organizacji ekologicznych
                wybranego spośród zgłoszonych przez nie kandydatów
                cieszących się poparciem największej liczby organizacji.
              3. W przypadku niezgłoszenia przedstawicieli przez ogólnopolską
                reprezentację gmin lub pozarządowe organizacje
                ekologiczne Minister Ochrony Środowiska, Zasobów 
                Naturalnych i Leśnictwa może delegować na ich miejsce 
                swoich przedstawicieli.
              4. Członków Rady Nadzorczej Narodowego Funduszu powołuje
                i odwołuje Minister Ochrony Środowiska, Zasobów
                Naturalnych i Leśnictwa.
              5. W skład rad nadzorczych wojewódzkich funduszy wchodzą:
                 1) przedstawiciel wojewody,
                 2) przewodniczący komisji ochrony środowiska sejmiku 
                   samorządowego,
                 3) przewodniczący wojewódzkiej komisji ochrony przyrody,
                 4) przedstawiciel Narodowego Funduszu, wyznaczony 
                   przez Radę,
                 5) jeden lub dwaj eksperci z dziedziny ochrony środowiska
                   i gospodarki wodnej, wyznaczeni przez wojewodę,
                 6) jeden lub dwaj eksperci wyznaczeni przez sejmik 
                   samorządowy,
                 7) przedstawiciel pozarządowych organizacji ekologicznych
                   wybrany spośród kandydatów zgłoszonych 
                   przez organizacje działające na terenie danego województwa
                   i cieszących się poparciem największej 
                   ich liczby.
              6. Członków rady nadzorczej wojewódzkiego funduszu, o 
                których mowa w ust. 5, powołuje i odwołuje wojewoda. 
              7. Funkcji członka rady nadzorczej wojewódzkiego funduszu
                nie może pełnić wojewoda oraz wicewojewoda.
              8. Do zadań Rady Nadzorczej Narodowego Funduszu i rad 
                nadzorczych wojewódzkich funduszy należy odpowiednio:
                 1) ustalanie kryteriów wyboru przedsięwzięć finansowanych
                   ze środków Narodowego Funduszu i wojewódzkich
                   funduszy,
                 2) uchwalanie, w oparciu o politykę ekologiczną państwa,
                   planów działalności wojewódzkich funduszy 
                   oraz zatwierdzanie list przedsięwzięć priorytetowych 
                   do 30 listopada każdego roku,
                 3) uchwalanie, w oparciu o politykę ekologiczną państwa
                   i listy przedsięwzięć priorytetowych wojewódzkich
                   funduszy, planu działalności i zatwierdzanie list 
                   priorytetowych przedsięwzięć Narodowego Funduszu,
                   do dnia 31 stycznia każdego roku,
                 4) ustalanie zasad udzielania i umarzania pożyczek 
                   oraz udzielania dotacji,
                 5) zatwierdzanie wniosków zarządu w sprawach emisji 
                   obligacji własnych oraz nabywania obligacji i akcji 
                   jednostek gospodarczych, zaciągania kredytów i pożyczek,
                   wnoszenia udziałów do spółek, a także zatwierdzanie
                   wniosków o udzielenie pożyczek i dotacji,
                   których wartość jednostkowa przekracza:
                    a) w przypadku pożyczki lub dotacji z Narodowego 
                      Funduszu - równowartość kwoty 300 000 ECU,
                    b) w przypadku pożyczki lub dotacji z wojewódzkiego
                      funduszu - 0,5% dochodów uzyskanych 
                      przez ten fundusz w roku poprzednim,
                 6) zatwierdzanie rocznych sprawozdań zarządu z działalności
                   i bilansu Narodowego Funduszu i wojewódzkich
                   funduszy,
                 7) ustalanie zasad wynagradzania członków Zarządu i 
                   pracowników biura Narodowego Funduszu oraz 
                   członków zarządów i pracowników biur wojewódzkich
                   funduszy,
                 8) kontrola działalności Zarządu Narodowego Funduszu
                   i zarządów wojewódzkich funduszy,
                 9) składanie w terminie do dnia 30 kwietnia każdego 
                   roku kalendarzowego sprawozdań:
                    a) z działalności Narodowego Funduszu - Ministrowi
                      Ochrony Środowiska, Zasobów Naturalnych
                      i Leśnictwa,
                    b) z działalności wojewódzkich funduszy - właściwemu
                      wojewodzie.
              9. Wynagrodzenie członków Rady Nadzorczej Narodowego 
                Funduszu za udział w pracach Rady ustala Minister 
                Ochrony Środowiska, Zasobów Naturalnych i Leśnictwa, 
                a wynagrodzenie członków rad nadzorczych wojewódzkich
                funduszy - właściwy wojewoda.";
69) w art. 88f:
    a) po ust. 1 dodaje się ust. 1a w brzmieniu:
          "1a. Funkcji członka zarządu wojewódzkiego funduszu nie można 
             łączyć z zatrudnieniem w administracji publicznej.",
    b) w ust. 5 wyrazy "ust. 4 pkt 4" zastępuje się wyrazami "ust. 8 pkt 5";
70) art. 88g otrzymuje brzmienie:
      "Art. 88g. 1. Narodowy Fundusz i wojewódzkie fundusze tworzą fundusz
                statutowy i fundusz rezerwowy oraz mogą tworzyć 
                inne fundusze.
              2. Na fundusz statutowy składają się w szczególności wartość
                netto środków trwałych, wartości niematerialne i 
                prawne oraz środki pieniężne zgromadzone z dochodów, 
                o których mowa w art. 87b.
              3. Fundusz rezerwowy tworzy się z części zysku netto.
              4. Koszty działalności Narodowego Funduszu i wojewódzkich
                funduszy pokrywane są z przychodów z operacji finansowych,
                a w szczególności z posiadania udziałów w 
                innych jednostkach, z papierów wartościowych, z odsetek
                od pożyczek i należności, w tym także odsetek za 
                zwłokę w zapłacie, z rozwiązania rezerw, otrzymania dyskonta,
                z zysków ze sprzedaży papierów wartościowych, 
                z uzyskania dodatnich różnic kursowych oprocentowania 
                lokat i rachunków bankowych.
              5. Dochody z działalności Narodowego Funduszu i wojewódzkich
                funduszy zwalnia się z podatku dochodowego.";
71) w art. 88h:
    a) w ust. 1 na końcu dodaje się wyrazy "i wojewódzkich funduszy ochrony
      środowiska",
    b) ust. 3 otrzymuje brzmienie:
          "3. Burmistrzowie, wójtowie i prezydenci miast co roku przedstawiają
             do zatwierdzenia radzie gminy projekt zestawienia 
             przychodów i wydatków gminnego funduszu.",
    c) w ust. 6 wyrazy "Burmistrzowie i wójtowie" zastępuje się wyrazami 
      "Burmistrzowie, wójtowie i prezydenci miast";
72) po art. 88h dodaje się art. 88i w brzmieniu:
       "Art. 88i. 1. Szczegółowe zasady, organizację i tryb działania organów
                Narodowego Funduszu określa statut Narodowego 
                Funduszu.
              2. Statut, o którym mowa w ust. 1, nadaje Minister Ochrony
                Środowiska, Zasobów Naturalnych i Leśnictwa w porozumieniu
                z Ministrem Finansów w drodze rozporządzenia.
              3. Szczegółowe zasady gospodarki finansowej Narodowego 
                Funduszu i wojewódzkich funduszy ochrony środowiska 
                określa Minister Ochrony Środowiska, Zasobów Naturalnych
                i Leśnictwa w porozumieniu z Ministrem Finansów
                w drodze rozporządzenia.
              4. Szczegółowe zasady, organizację i tryb działania wojewódzkiego
                funduszu określa statut nadany przez wojewodę
                po uzgodnieniu z Ministrem Ochrony Środowiska, 
                Zasobów Naturalnych i Leśnictwa.";
73) w art. 89 skreśla się ust. 2;
74) art. 90 otrzymuje brzmienie:
        "Art 90. 1. Organy administracji rządowej i samorządu terytorialnego
                zapewniają warunki niezbędne do realizacji zasady 
                zrównoważonego rozwoju oraz przestrzegania przepisów 
                o ochronie środowiska na terenie objętym właściwością 
                tych organów przez podległe im i nadzorowane przez 
                nie jednostki organizacyjne.
              2. Rada Ministrów określa politykę ekologiczną państwa 
                zgodną z zasadą zrównoważonego rozwoju.
              3. Minister Ochrony Środowiska, Zasobów Naturalnych i 
                Leśnictwa, wojewodowie oraz rady gmin opracowują 
                programy zrównoważonego rozwoju oraz ochrony środowiska
                wynikające z polityki ekologicznej państwa.
              4. Częścią programów, o których mowa w ust. 3, są krajowe,
                wojewódzkie i gminne listy przedsięwzięć priorytetowych.";
75) w art. 91 wyrazy "na terenie" zastępuje się wyrazami "w zakresie";
76) w art. 97 w ust. 3 po wyrazie "powołuje" dodaje się wyrazy "i odwołuje";
77) w art. 99:
    a) ust. 1 otrzymuje brzmienie:
          "1. Jednostki pomocnicze samorządu terytorialnego, samorząd 
             pracowniczy, jednostki ochotniczych straży pożarnych, związki
             zawodowe i inne organizacje społeczne, których statutowym
             celem jest ochrona środowiska, mogą podejmować 
             działalność sprzyjającą ochronie środowiska i zmierzającą do 
             urzeczywistnienia prawa obywateli do korzystania z jego wartości,
             polegającą w szczególności na:
              1) kształtowaniu właściwego stosunku do środowiska, szerzeniu
                zrozumienia celów ochrony środowiska oraz propagowaniu
                spraw ochrony środowiska i poczynań zmierzających
                do zapewnienia tej ochrony,
              2) inicjowaniu i podejmowaniu społecznych działań dotyczących
                ochrony środowiska,
              3) inicjowaniu i podejmowaniu działań dotyczących właściwego
                stosunku do zwierząt i innych składników przyrody 
                żywej,
              4) zgłaszaniu wniosków mających na celu ochronę środowiska
                w działalności inwestycyjnej i eksploatacyjnej oraz 
                zmierzających do poprawy jego stanu,
              5) współdziałaniu z jednostkami organizacyjnymi w opracowaniu
                i realizacji programów i planów działania zmierzających
                do poprawy stanu środowiska,
              6) zwiększaniu społecznego wpływu na działalność jednostek
                organizacyjnych w celu zapewnienia optymalnej efektywności
                poczynań na rzecz ochrony środowiska,
              7) organizowaniu spotkań mających na celu rozszerzenie 
                zainteresowania problematyką zrównoważonego rozwoju,
              8) wykonywaniu innych uprawnień przewidzianych w ustawie.",
    b) w ust. 2 wyrazy "Organom samorządu mieszkańców miast i wsi" zastępuje
      się wyrazami "Jednostkom pomocniczym samorządu terytorialnego";
78) w art. 99a:
    a) w ust. 1 wyrazy "Wojewódzkie rady narodowe mogą" zastępuje się wyrazami
      "Rada gminy może",
    b) w ust. 2 wyrazy "wojewódzka rada narodowa" zastępuje się wyrazami 
      "i odwołuje rada gminy",
    c) w ust. 4 wyrazy "wojewódzką radę narodową" zastępuje się wyrazami 
      "radę gminy";
79) art. 100 otrzymuje brzmienie:
      "Art. 100. 1. Organizacje, o których mowa w art. 99 ust. 1 i art. 99a, 
                mogą występować do właściwych organów administracji 
                publicznej o zastosowanie środków zmierzających do 
                usunięcia zagrożenia środowiska, jak też występować do 
                sądu z roszczeniem o zaniechanie naruszania środowiska 
                na określonym terenie i przywrócenie stanu poprzedniego
                lub naprawienie zaistniałych w związku z tym szkód 
                oraz o zakazanie lub ograniczenie działalności zagrażającej
                środowisku.
              2. Organy administracji publicznej, decydujące o warunkach
                zabudowy i zagospodarowania terenu oraz o pozwoleniu
                na budowę, przed wydaniem decyzji dotyczącej 
                inwestycji szczególnie szkodliwych dla środowiska i 
                zdrowia ludzi lub inwestycji mogących pogorszyć stan 
                środowiska, informują o przygotowywanych przedsięwzięciach
                jednostki pomocnicze samorządu terytorialnego 
                oraz organizacje społeczne właściwe ze względu na 
                przedmiot i teren działania; jednostki te i organizacje 
                w terminie nie dłuższym niż 30 dni mogą zgłosić wnioski 
                i zastrzeżenia.
              3. Właściwy organ administracji publicznej rozpatruje zgłoszone
                wnioski i zastrzeżenia oraz zawiadamia o sposobie 
                ich załatwienia jednostki pomocnicze samorządu terytorialnego
                oraz organizacje społeczne, które zgłosiły wnioski
                i zastrzeżenia.
              4. Organizacjom społecznym zainteresowanym ochroną 
                środowiska ze względu na przedmiot i teren swojego 
                działania, a także jednostkom pomocniczym samorządu 
                terytorialnego w zakresie ich właściwości miejscowej 
                przysługuje prawo uczestnictwa na prawach strony w postępowaniu
                administracyjnym w sprawach związanych z 
                ochroną środowiska.
              5. Organy zobowiązane do powiadamiania organizacji społecznych
                w sprawach, o których mowa w ust. 2, prowadzą
                listę organizacji społecznych, które, powołując się na 
                przedmiot i teren swego działania, zgłoszą danemu organowi
                chęć otrzymywania takich powiadomień.";
80) w art. 104 w ust. 1 po wyrazie "wojewoda" dodaje się wyrazy ", w porozumieniu
   z komendantem wojewódzkim Państwowej Straży Pożarnej i wojewódzkim
   inspektorem ochrony środowiska,";
81) w art. 105 w ust. 3 wyrazy "Minister Ochrony Środowiska, Zasobów Naturalnych
   i Leśnictwa" zastępuje się wyrazami "Minister Spraw Wewnętrznych
   i Administracji";
82) po art. 105 dodaje się art. 105a i 105b w brzmieniu: 
       "Art. 105a. 1. W celu przeciwdziałania nadzwyczajnym zagrożeniom 
                środowiska wójt, burmistrz albo prezydent miasta, na 
                którego terenie znajduje się instalacja mogąca spowodować
                nadzwyczajne zagrożenie środowiska, obowiązani 
                są do sporządzenia planu operacyjno-ratowniczego na 
                wypadek wystąpienia takiego zagrożenia poza terenem, 
                do którego jednostka organizacyjna eksploatująca tę 
                instalację posiada tytuł prawny.
              2. Jeśli nadzwyczajne zagrożenie swoim zasięgiem może 
                przekraczać granice jednej gminy, plan operacyjno-ratowniczy,
                o którym mowa w ust. 1, sporządza wojewoda 
                na wniosek wójta, burmistrza albo prezydenta miasta 
                lub wojewódzkiego inspektora ochrony środowiska, a jeśli
                zagrożenie wykracza poza teren województwa - Komendant
                Główny Państwowej Straży Pożarnej na wniosek
                wojewody lub Głównego Inspektora Ochrony Środowiska.
              3. Jednostka organizacyjna, o której mowa w ust. 1, obowiązana
                jest do przedstawienia organom, o których mowa
                w ust. 1 i 2, dokumentacji umożliwiającej sporządzenie
                planów operacyjno-ratowniczych. 
              4. Koszty sporządzenia planu, o którym mowa w ust. 1, i 
                dokumentacji, o której mowa w ust. 3, ponosi jednostka 
                organizacyjna, której działalność stwarza możliwość 
                wystąpienia nadzwyczajnego zagrożenia środowiska. 
              5. Minister Gospodarki, w porozumieniu z Ministrem 
                Spraw Wewnętrznych i Administracji, Ministrem Ochrony
                Środowiska, Zasobów Naturalnych i Leśnictwa oraz 
                Ministrem Obrony Narodowej, określi, w drodze rozporządzenia,
                wymagania, jakim powinien odpowiadać plan 
                operacyjno-ratowniczy sporządzony na wypadek wystąpienia
                nadzwyczajnego zagrożenia poza teren, do którego
                jednostka organizacyjna eksploatująca instalację mogącą
                spowodować nadzwyczajne zagrożenie środowiska 
                posiada tytuł prawny.
       Art. 105b. 1. Użytkownicy instalacji mogących spowodować nadzwyczajne
                zagrożenie środowiska są obowiązani do przeprowadzania
                ich okresowych kontroli, weryfikowania 
                wyników raportu bezpieczeństwa, o którym mowa w ust. 
                4, oraz sporządzenia i okresowego weryfikowania planu 
                operacyjno-ratowniczego podejmowanych na własnym 
                terenie działań na wypadek nadzwyczajnych zagrożeń.
              2. Plan operacyjno-ratowniczy, o którym mowa w ust. 1, 
                uzgadnia się z wójtem, burmistrzem albo prezydentem 
                miasta, na którego terenie znajduje się instalacja mogąca
                spowodować nadzwyczajne zagrożenie środowiska, 
                oraz z właściwą komendą rejonową Państwowej Straży 
                Pożarnej.
              3. Minister Gospodarki, w porozumieniu z Ministrem 
                Ochrony Środowiska, Zasobów Naturalnych i Leśnictwa, 
                Ministrem Spraw Wewnętrznych i Administracji oraz 
                Ministrem Obrony Narodowej, określi, w drodze rozporządzenia,
                wymagania, jakim powinien odpowiadać plan 
                operacyjno-ratowniczy podejmowanych na własnym terenie
                działań na wypadek nadzwyczajnych zagrożeń, 
                oraz szczegółowe zasady jego weryfikacji.
              4. Inwestor i użytkownik instalacji mogącej spowodować 
                nadzwyczajne zagrożenie środowiska są obowiązani, 
                przed oddaniem jej do eksploatacji, do sporządzenia raportu
                bezpieczeństwa.
              5. Minister Gospodarki, w porozumieniu z Ministrem 
                Ochrony Środowiska, Zasobów Naturalnych i Leśnictwa, 
                Ministrem Spraw Wewnętrznych i Administracji oraz 
                Ministrem Obrony Narodowej, określi, w drodze rozporządzenia,
                wymagania, jakim powinien odpowiadać raport
                bezpieczeństwa, oraz szczegółowe zasady jego weryfikacji.";
83) w art. 106 w ust. 1 w pkt 3 skreśla się przecinek oraz wyrazy "narusza zakazy
   lub nakazy mające na celu ochronę walorów wypoczynkowych i krajobrazowych
   określonego terenu (art. 41)";
84) po art. 106 dodaje się art. 106a w brzmieniu:
       "Art. 106a. Kto wbrew przepisom i ciążącemu na nim obowiązkowi 
              utrudnia lub uniemożliwia Głównemu Inspektorowi Ochrony
              Środowiska, wojewódzkim inspektorom ochrony środowiska
              oraz upoważnionym przez nich pracownikom Państwowej
              Inspekcji Ochrony Środowiska przeprowadzenie 
              kontroli, podlega karze aresztu, ograniczenia wolności, 
              grzywny albo karze nagany.";
85) w art. 110:
    a) w ust. 1 po wyrazach "wojewódzki inspektor ochrony środowiska wymierza"
      dodaje się wyrazy "i pobiera", 
    b) w ust. 1b wyrazy "organ gminy" zastępuje się wyrazami "wójt, burmistrz
      albo prezydent miasta",
    c) po ust. 1b dodaje się ust. 1c w brzmieniu:
      "1c. Decyzje o wymiarze kar pieniężnych, o których mowa w ust. 1 i 
         1b, oraz decyzje o odroczeniu terminu płatności lub rozłożeniu 
         kary na raty przechowywane są przez właściwe organy w publicznie
         dostępnym rejestrze.",
    d) ust. 2 otrzymuje brzmienie:
      "2. Rada Ministrów, w drodze rozporządzenia, określi wysokość, zasady
         i tryb nakładania kar pieniężnych, o których mowa w ust. 1 i 
         1b, oraz szczegółowe zasady prowadzenia rejestru, o którym mowa
         w ust. 1c.",
    e) po ust. 3a dodaje się ust. 3b w brzmieniu: 
      "3b. Wymierzone, a nie pobrane kary nie są objęte postępowaniem 
         układowym.";
86) w art. 110b w ust. 1 po wyrazie "kary" dodaje się wyraz "łącznej";
87) w art. 110c:
    a) ust. 2 otrzymuje brzmienie:
          "2. Decyzja o odroczeniu terminu płatności może być podjęta w 
             razie stwierdzenia, że ukarana jednostka organizacyjna realizuje
             terminowo inwestycje, a ich wykonanie oraz oddanie do 
             użytku w okresie nie dłuższym niż 5 lat zapewni usunięcie 
             przyczyn wymierzenia tej kary.",
    b) po ust. 6 dodaje się ust. 6a w brzmieniu:
          "6a. Przepis ust. 6 może być zastosowany odpowiednio w przypadku
             stwierdzenia przez wojewódzkich inspektorów, że inwestycja
             nie jest realizowana zgodnie z ustalonym harmonogramem.".
              
                                Art. 2.
 1. Sprawy wszczęte, a nie zakończone wydaniem decyzji ostatecznej przed 
   dniem wejścia w życie niniejszej ustawy podlegają rozpoznaniu w trybie 
   przepisów niniejszej ustawy, z zastrzeżeniem ust. 2.
 2. Do spraw wszczętych, a nie zakończonych wydaniem decyzji ostatecznej 
   przed dniem wejścia w życie niniejszej ustawy w zakresie opłat za gospodarcze
   korzystanie ze środowiska i wprowadzanie w nim zmian oraz do 
   opłat za 1997 r. stosuje się przepisy dotychczasowe, z tym jednak że dla 
   jednostek organizacyjnych wymienionych w art. 30 ust. 4 ustawy, o której 
   mowa w art. 1, w brzmieniu nadanym niniejszą ustawą, nie stosuje się 
   podwyższonej o 100% opłaty za brak decyzji o dopuszczalnej emisji.
                                    
                                Art. 3.
 1. Przez okres 6 miesięcy od dnia wejścia w życie niniejszej ustawy zachowują 
   moc, wydane na podstawie art. 41 ustawy, o której mowa w art. 1, akty 
   prawne zawierające zakazy lub nakazy konieczne do zapewnienia ochrony 
   terenów posiadających walory wypoczynkowe i krajobrazowe przed ich niszczeniem
   bądź utratą tych walorów.
 2. W okresie, o którym mowa w ust. 1, wojewodowie dostosują akty prawne, 
   o których mowa w ust. 1, do wymagań ustawy z dnia 16 października 1991 
   r. o ochronie przyrody (Dz.U. Nr 114, poz. 492, z 1992 r. Nr 54, poz. 254, 
   z 1994 r. Nr 89, poz. 415, z 1995 r. Nr 147, poz. 713, z 1996 r. Nr 91, poz. 
   409 oraz z 1997 r. Nr 14, poz. 72, Nr 43, poz. 272 i Nr 54, poz. 349).
                                    
                                Art. 4.
Biegli wpisani na listę rzeczoznawców Ministra Ochrony Środowiska, Zasobów 
Naturalnych i Leśnictwa zachowują swoje uprawnienia przez 2 lata od dnia 
wejścia w życie niniejszej ustawy.
                                    
                                Art. 5.
Z dniem wejścia w życie niniejszej ustawy dotychczas ustanowione parki wiejskie
stają się parkami ustanowionymi przez radę gminy w rozumieniu art. 47 
ustawy, o której mowa w art. 1.
                                    
                                Art. 6.
Użytkownicy istniejących w dniu wejścia w życie niniejszej ustawy instalacji 
mogących spowodować nadzwyczajne zagrożenie środowiska są obowiązani, w 
ciągu dwóch lat od dnia wejścia w życie niniejszej ustawy, do sporządzenia raportu
bezpieczeństwa, o którym mowa w art. 105b ust. 4 ustawy, o której mowa
w art. 1.
                                    
                                Art. 7.
 1. Na wniosek jednostki organizacyjnej wojewoda, w drodze decyzji, może 
   odroczyć termin uiszczenia naliczonych, a nie pobranych do dnia 31 grudnia
   1995 r. opłat za wprowadzanie zanieczyszczeń do powietrza i składowanie
   odpadów oraz opłat naliczonych za szczególne korzystanie z wód i 
   urządzeń wodnych wraz z odsetkami za nieterminowe uiszczenie tych 
   opłat na okres nie dłuższy niż 3 lata. 
 2. Decyzja, o której mowa w ust. 1, może być podjęta pod warunkiem, że jednostka
   organizacyjna ubiegająca się o odroczenie w terminie uiszcza 
   opłaty za gospodarcze korzystanie ze środowiska i wprowadzanie w nim 
   zmian oraz za szczególne korzystanie z wód i urządzeń wodnych, naliczone
   po dniu wejścia w życie ustawy.
 3. Po upływie okresu odroczenia opłaty wraz z odsetkami objęte decyzją o 
   odroczeniu, z zastrzeżeniem ust. 4, jednostka organizacyjna uiszcza w 
   okresie nie dłuższym niż 5 lat w ratach określonych przez wojewodę w decyzji,
   o której mowa w ust. 1.
 4. Odsetki, o których mowa w ust. 1, wojewoda może, w drodze decyzji, 
   umorzyć po upływie okresu odroczenia, jeżeli w tym okresie jednostka organizacyjna
   realizuje inwestycje służące ochronie środowiska. 
 5. W przypadku stwierdzenia, że w okresie odroczenia jednostka organizacyjna
   nie uiszcza w terminie opłat za gospodarcze korzystanie ze środowiska 
   i wprowadzanie w nim zmian oraz za szczególne korzystanie z wód i urządzeń
   wodnych, naliczanych po dniu wejścia w życie ustawy, wojewoda, w 
   drodze decyzji, stwierdzi wygaśnięcie decyzji, o której mowa w ust. 1, i jednocześnie
   zobowiąże jednostkę organizacyjną do uiszczenia odroczonych 
   opłat i odsetek wraz z odsetkami ustawowymi za okres odroczenia w 
   terminie 14 dni od daty wydania tej decyzji. 
 6. Decyzja wojewody, o której mowa w ust. 5, jest ostateczna. 
 7. Złożenie wniosku, o którym mowa w ust. 1, przerywa bieg przedawnienia 
   poboru opłaty.
                                    
                                Art. 8.
 1. Jednostki organizacyjne, które posiadają wydane na podstawie dotychczasowych
   przepisów decyzje w sprawie stref ochronnych, obowiązane są w 
   terminie do 2005 r. do ograniczenia szkodliwego oddziaływania na środowisko
   do terenu, do którego posiadają tytuł prawny. 
 2. Po upływie terminu, o którym mowa w ust. 1, wojewodowie z urzędu 
   stwierdzą wygaśnięcie wydanych na podstawie dotychczasowych przepisów 
   decyzji w sprawie stref ochronnych. 
 3. Jeżeli przed upływem terminu, o którym mowa w ust. 1, jednostka organizacyjna
   ograniczy szkodliwe oddziaływanie na środowisko do terenu, do 
   którego posiada tytuł prawny, wojewoda, na jej wniosek, stwierdzi wygaśnięcie
   decyzji w sprawie strefy ochronnej.
 4. Właściciel nieruchomości położonej w strefie ochronnej może do 2005 r. 
   żądać wykupu lub zamiany nieruchomości na inną, na zasadach określonych
   w art. 84 ust. 2 ustawy, o której mowa w art. 1, jeżeli korzystanie z 
   niej w sposób dotychczasowy byłoby związane z istotnymi ograniczeniami 
   lub utrudnieniami.
 5. Jeżeli po upływie terminu, o którym mowa w ust. 1, jednostka organizacyjna
   nie ograniczy szkodliwego oddziaływania na środowisko do terenu, do 
   którego posiada tytuł prawny, wojewódzki inspektor ochrony środowiska, 
   w drodze decyzji, nakaże wstrzymanie działalności powodującej szkodliwe 
   oddziaływanie na środowisko. Decyzja wojewódzkiego inspektora ochrony 
   środowiska jest natychmiast wykonalna.
 
                                Art. 9.
W rozporządzeniu Prezydenta Rzeczypospolitej z dnia 24 października 1934 r. 
- Prawo o postępowaniu układowym (Dz.U. Nr 93, poz. 836, z 1950 r. Nr 38, 
poz. 349, z 1990 r. Nr 55, poz. 320, z 1996 r. Nr 6, poz. 43 i Nr 43, poz. 189 
oraz z 1997 r. Nr 96, poz. 592 i Nr 121, poz. 770) w art. 4 w § 1 po pkt 7 kropkę
zastępuje się przecinkiem i dodaje się pkt 8 i 9 w brzmieniu:
      "8) wymierzone na podstawie przepisów o ochronie i kształtowaniu 
         środowiska, a nie pobrane opłaty za wprowadzanie substancji zanieczyszczających
         do powietrza oraz kary pieniężne,
       9) wymierzone na podstawie przepisów ustawy - Prawo wodne, a nie 
         pobrane opłaty za szczególne korzystanie z wód i urządzeń wodnych
         stanowiących własność państwa oraz kary pieniężne.". 
      
                                Art. 10.
W ustawie z dnia 24 października 1974 r. - Prawo wodne (Dz.U. Nr 38, poz. 
230, z 1980 r. Nr 3, poz. 6, z 1983 r. Nr 44, poz. 201, z 1989 r. Nr 26, poz. 139 
i Nr 35, poz. 192, z 1990 r. Nr 34, poz. 198 i Nr 39, poz. 222, z 1991 r. Nr 32, 
poz. 131 i Nr 77, poz. 335, z 1993 r. Nr 40, poz. 183, z 1994 r. Nr 27, poz. 96, 
z 1995 r. Nr 47, poz. 243, z 1996 r. Nr 106, poz. 496 oraz z 1997 r. Nr 47, poz. 
299 i Nr 88, poz. 554) wprowadza się następujące zmiany:
 1) w art. 25 w ust. 2 wyrazy "lub jednostkę organizacyjną wskazaną przez organ
   właściwy do wydania pozwolenia wodnoprawnego" zastępuje się wyrazami
   "z listy Ministra Ochrony Środowiska, Zasobów Naturalnych i Leśnictwa";
 2) w art. 31:
    a) w ust. 4 skreśla się pkt 3,
    b) po ust. 4 dodaje się ust. 5 w brzmieniu:
       "5. Biegłym biorącym udział w postępowaniu wodnoprawnym uprawnienia
         są nadawane w trybie określonym przepisami ustawy z dnia 
         31 stycznia 1980 r. o ochronie i kształtowaniu środowiska.".
                                    
                                Art. 11.
W ustawie z dnia 20 lipca 1991 r. o Państwowej Inspekcji Ochrony Środowiska 
(Dz.U. Nr 77, poz. 335, z 1996 r. Nr 106, poz. 496 i z 1997 r. Nr 121, poz. 
770) wprowadza się następujące zmiany:
 1) w art. 17 w ust. 2 po pkt 1 dodaje się pkt 1a w brzmieniu:
       "1a) rozpatrywanie wniosków o przeprowadzenie kontroli, składanych
         przez wojewódzki sejmik samorządu terytorialnego,";
 2) po art. 18 dodaje się art. 18a w brzmieniu:
      "Art. 18a. 1. Przekazane przez wojewódzkich inspektorów ochrony 
                środowiska środki finansowe w wysokości 20% pobranych
                kar pieniężnych wymierzonych w wyniku kontroli 
                przestrzegania wymogów ochrony środowiska oraz środki,
                o których mowa w art. 18 ust. 1, przeznacza się na 
                usprawnienie funkcjonowania Państwowej Inspekcji 
                Ochrony Środowiska i na premie dla jej pracowników, a 
                w szczególności dla tych, którzy przyczynili się do skutecznej
                realizacji zadań, o których mowa w art. 2.
              2. Minister Ochrony Środowiska, Zasobów Naturalnych i 
                Leśnictwa określi, w drodze rozporządzenia, sposób 
                rozdysponowania środków, o których mowa w ust. 1, 
                oraz zasady przyznawania premii pracownikom Państwowej
                Inspekcji Ochrony Środowiska.";
 3) w art. 19 po wyrazie "lokalizacji" dodaje się wyrazy "inwestycji szczególnie 
   szkodliwych dla środowiska i zdrowia ludzi oraz". 
                                Art. 12.
W ustawie z dnia 16 października 1991 r. o ochronie przyrody (Dz.U. Nr 114, 
poz. 492, z 1992 r. Nr 54, poz. 254, z 1994 r. Nr 89, poz. 415, z 1995 r. Nr 147, 
poz. 713, z 1996 r. Nr 91, poz. 409 oraz z 1997 r. Nr 14, poz. 72, Nr 43, poz. 
272 i Nr 54, poz. 349) w art. 40 ust. 2 otrzymuje brzmienie:
   "2. Biegłym w zakresie ochrony przyrody uprawnienia są nadawane w trybie
      określonym przepisami ustawy z dnia 31 stycznia 1980 r. o ochronie
      i kształtowaniu środowiska.".
                                    
                                Art. 13.
W ustawie z dnia 4 lutego 1994 r. - Prawo geologiczne i górnicze (Dz.U. Nr 
27, poz. 96, z 1996 r. Nr 106, poz. 496 oraz z 1997 r. Nr 88, poz. 554 i Nr 111, 
poz. 726) po art. 105 dodaje się art. 105a w brzmieniu:
      "Art. 105a. 1. Jeżeli ustawa uzależnia ważność rozstrzygnięcia organu 
                państwowej administracji geologicznej od jego uzgodnienia
                lub zaopiniowania przez inny organ, zajęcie stanowiska
                przez ten organ powinno nastąpić nie później niż w 
                ciągu 14 dni od daty doręczenia tego rozstrzygnięcia lub 
                jego projektu.
              2. Jeżeli organ, o którym mowa w ust. 1, nie zajmie stanowiska
                w sprawie, rozstrzygnięcie uważa się za przyjęte w 
                brzmieniu przedłożonym przez organ państwowej administracji
                geologicznej, z upływem terminu określonego w 
                ust. 1.
              3. Przepisy ust. 1 i 2 stosuje się odpowiednio do rozstrzygnięć
                organu państwowego nadzoru górniczego.".
                                    
                                Art. 14.
W ustawie z dnia 7 lipca 1994 r. o zagospodarowaniu przestrzennym (Dz.U. 
Nr 89, poz. 415, z 1996 r. Nr 106, poz. 496 i z 1997 r. Nr 111, poz. 726) 
wprowadza się następujące zmiany:
 1) w art. 10 ust. 2 otrzymuje brzmienie: 
      "2. Do miejscowego planu zagospodarowania przestrzennego dołącza 
         się prognozę skutków wpływu ustaleń planu na środowisko przyrodnicze,
         sporządzoną przez biegłego z listy Ministra Ochrony 
         Środowiska, Zasobów Naturalnych i Leśnictwa.";
 2) w art. 40:
    a) po ust. 4 dodaje się ust. 4a w brzmieniu:
       "4a. Uzgodnienia, o których mowa w ust. 4 pkt 1 i pkt 2, podejmowane
          są przez właściwe organy w terminie nie dłuższym niż 2 
          miesiące, na podstawie ocen oddziaływania na środowisko, sporządzanych
          przez biegłych z listy Ministra Ochrony Środowiska, 
          Zasobów Naturalnych i Leśnictwa.",
    b) w ust. 5 w pkt 2 lit.b) otrzymuje brzmienie:
          "b) oceny oddziaływania na środowisko przyrodnicze inwestycji, 
             o których mowa w pkt 1, sporządzane przez biegłych z listy 
             Ministra Ochrony Środowiska, Zasobów Naturalnych i Leśnictwa.";
 3) w art. 41 po ust. 2 dodaje się ust. 2a w brzmieniu:
      "2a. Do wniosku, o którym mowa w ust. 1, zainteresowany obowiązany 
         jest załączyć ocenę oddziaływania na środowisko w odniesieniu do 
         inwestycji szczególnie szkodliwych dla środowiska i zdrowia ludzi i 
         mogących pogorszyć stan środowiska, sporządzoną przez biegłego 
         z listy Ministra Ochrony Środowiska, Zasobów Naturalnych i Leśnictwa.".
                                    
                                Art. 15.
W ustawie z dnia 27 października 1994 r. o autostradach płatnych (Dz.U. Nr 
127, poz. 627 oraz z 1996 r. Nr 106, poz. 496 i Nr 156, poz. 775) w art. 20 w 
ust. 1 pkt 3 otrzymuje brzmienie: 
          "3) ocenę oddziaływania autostrady na środowisko, sporządzoną 
             przez biegłego z listy Ministra Ochrony Środowiska, Zasobów
             Naturalnych i Leśnictwa.".
                                    
                                Art. 16.
Minister Ochrony Środowiska, Zasobów Naturalnych i Leśnictwa ogłosi w 
Dzienniku Ustaw Rzeczypospolitej Polskiej jednolity tekst ustawy z dnia 31 
stycznia 1980 r. o ochronie i kształtowaniu środowiska, z uwzględnieniem 
zmian wynikających z przepisów ogłoszonych przed dniem wydania jednolitego 
tekstu.
                                Art. 17.
Ustawa wchodzi w życie z dniem 1 stycznia 1998 r., z wyjątkiem art. 1 pkt 22, 
który wchodzi w życie z dniem 1 stycznia 1999 r.
