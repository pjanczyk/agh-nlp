



Dz.U. z 2002 r. Nr 197, poz. 1661
                                      
                                      
                                      
                                      
                                 U S T A W A
                       z dnia 28 października 2002 r.
                                      
          o zmianie ustawy o prawie autorskim i prawach pokrewnych
                                      
                                      
                                   Art. 1.
W ustawie z dnia 4 lutego 1994 r. o prawie autorskim i prawach pokrewnych
(Dz.U. z 2000 r. Nr 80, poz. 904, z 2001 r. Nr 128, poz. 1402 i z 2002 r. Nr
126, poz. 1068) wprowadza się następujące zmiany:
1) w art. 1:
   a) w ust. 2 w pkt 9 wyrazy "w tym wizualne i audialne" zastępuje się
     wyrazami "w tym filmowe",
   b) po ust. 2 dodaje się ust. 2{1} w brzmieniu:
       "2{1}. Ochroną objęty może być wyłącznie sposób wyrażenia; nie są
         objęte ochroną odkrycia, idee, procedury, metody i zasady działania
         oraz koncepcje matematyczne.";
2) w art. 5:
   a) po pkt 1 dodaje się pkt 1{1} w brzmieniu:
       "1{1}) których twórca jest obywatelem państwa członkowskiego Unii
          Europejskiej, lub",
   b) pkt 4 otrzymuje brzmienie:
     "4) które są chronione na podstawie umów międzynarodowych, w zakresie, w
       jakim ich ochrona wynika z tych umów.";
3) w art. 6 po pkt 3 kropkę zastępuje się przecinkiem i dodaje się pkt 4-9 w
  brzmieniu:
     "4) nadawaniem utworu jest jego rozpowszechnianie drogą emisji radiowej
       lub telewizyjnej, prowadzonej w sposób bezprzewodowy (naziemny lub
       satelitarny) lub w sposób przewodowy,
     5) reemitowaniem utworu jest jego rozpowszechnianie przez inny podmiot
       niż pierwotnie nadający, drogą przejmowania w całości i bez zmian
       programu organizacji radiowej lub telewizyjnej oraz równoczesnego i
       integralnego przekazywania tego programu do powszechnego odbioru,
     6) wprowadzeniem utworu do obrotu jest publiczne udostępnienie jego
       oryginału albo egzemplarzy drogą przeniesienia ich własności
       dokonanego przez uprawnionego lub za jego zgodą,
     7) najmem egzemplarzy utworu jest ich przekazanie do ograniczonego
       czasowo korzystania w celu bezpośredniego lub pośredniego uzyskania
       korzyści majątkowej,
     8) użyczeniem egzemplarzy utworu jest ich przekazanie do ograniczonego
       czasowo korzystania, niemające na celu bezpośredniego lub pośredniego
       uzyskania korzyści majątkowej,
     9) odtworzeniem utworu jest jego udostępnienie bądź przy pomocy
       nośników dźwięku, obrazu lub dźwięku i obrazu, na których utwór
       został zapisany, bądź przy pomocy urządzeń służących do odbioru
       programu radiowego lub telewizyjnego, w którym utwór jest nadawany.";
4) w art. 13 po wyrazach "dostarczenia utworu o jego" skreśla się wyraz
  "przyjęciu,";
5) w art. 14 w ust. 2 wyraz "materiał" zastępuje się wyrazem "utwór";
6) w art. 18 ust. 3 otrzymuje brzmienie:
     "3. Prawo do wynagrodzenia, o którym mowa w art. 20 ust. 2-4, art.
       20{1}, art. 30 ust. 2 oraz art. 70 ust. 3, nie podlega zrzeczeniu
       się, zbyciu ani egzekucji. Nie dotyczy to wymagalnych
       wierzytelności.";
7) art. 20 otrzymuje brzmienie:
      "Art. 20. 1. Producenci i importerzy:
           1) magnetofonów, magnetowidów i innych podobnych urządzeń,
           2) kserokopiarek, skanerów i innych podobnych urządzeń
             reprograficznych umożliwiających pozyskiwanie kopii całości lub
             części egzemplarza opublikowanego utworu,
           3) czystych nośników służących do utrwalania, w zakresie własnego
             użytku osobistego, utworów lub przedmiotów praw pokrewnych, przy
             użyciu urządzeń wymienionych w pkt 1 i 2
          - są obowiązani do uiszczania, określonym zgodnie z ust. 5,
           organizacjom zbiorowego zarządzania, działającym na rzecz
           twórców, artystów wykonawców, producentów fonogramów i
           wideogramów oraz wydawców, opłat w wysokości nieprzekraczającej
           3% kwoty należnej z tytułu sprzedaży tych urządzeń i nośników.
         2. Z kwoty uzyskanej z tytułu opłat ze sprzedaży magnetofonów i
           innych podobnych urządzeń oraz związanych z nimi czystych
           nośników przypada:
           1) 50% - twórcom,
           2) 25% - artystom wykonawcom,
           3) 25% - producentom fonogramów.
         3. Z kwoty uzyskanej z tytułu opłat ze sprzedaży magnetowidów i
           innych podobnych urządzeń oraz związanych z nimi czystych
           nośników przypada:
           1) 35% - twórcom,
           2) 25% - artystom wykonawcom,
           3) 40% - producentom wideogramów.
         4. Z kwoty uzyskanej z tytułu opłat ze sprzedaży urządzeń
           reprograficznych oraz związanych z nimi czystych nośników
           przypada:
           1) 50% - twórcom,
           2) 50% - wydawcom.
         5. Minister właściwy do spraw kultury i ochrony dziedzictwa
           narodowego po zasięgnięciu opinii organizacji zbiorowego
           zarządzania prawami autorskimi lub prawami pokrewnymi,
           stowarzyszeń twórców, artystów wykonawców, organizacji
           producentów fonogramów, producentów wideogramów oraz wydawców,
           jak również organizacji producentów lub importerów urządzeń i
           czystych nośników wymienionych w ust. 1, określa, w drodze
           rozporządzenia: kategorie urządzeń i nośników oraz wysokość
           opłat, o których mowa w ust. 1, kierując się zdolnością
           urządzenia i nośnika do zwielokrotniania utworów, jak również ich
           przeznaczeniem do wykonywania innych funkcji niż zwielokrotnianie
           utworów, sposób pobierania i podziału opłat oraz organizacje
           zbiorowego zarządzania prawami autorskimi lub prawami pokrewnymi
           uprawnione do ich pobierania.";
8) po art. 20 dodaje się art. 20{1} w brzmieniu:
      "Art. 20{1}. 1. Posiadacze urządzeń reprograficznych, którzy prowadzą
             działalność gospodarczą w zakresie zwielokrotniania utworów dla
             własnego użytku osobistego osób trzecich, są obowiązani do
             uiszczania za pośrednictwem organizacji zbiorowego zarządzania
             prawami autorskimi lub prawami pokrewnymi, opłat w wysokości do
             3% wpływów z tego tytułu na rzecz twórców oraz wydawców, chyba
             że zwielokrotnienie odbywa się na podstawie umowy z
             uprawnionym. Opłaty te przypadają twórcom i wydawcom w
             częściach równych.
         2. Minister właściwy do spraw kultury i ochrony dziedzictwa
           narodowego, po zasięgnięciu opinii organizacji zbiorowego
           zarządzania prawami autorskim lub prawami pokrewnymi,
           stowarzyszeń twórców oraz wydawców, a także opinii właściwej izby
           gospodarczej określa, w drodze rozporządzenia, wysokość opłat, o
           których mowa w ust. 1, uwzględniając proporcje udziału w
           zwielokrotnianych materiałach utworów zwielokrotnianych dla
           własnego użytku osobistego, sposób ich pobierania i podziału oraz
           wskazuje organizację lub organizacje zbiorowego zarządzania
           prawami autorskimi lub prawami pokrewnymi uprawnione do ich
           pobierania.";
9) art. 21 otrzymuje brzmienie:
      "Art. 21. 1. Organizacjom radiowym i telewizyjnym wolno nadawać
             opublikowane drobne utwory muzyczne, słowne i słowno–muzyczne
             wyłącznie na podstawie umowy zawartej z organizacją zbiorowego
             zarządzania prawami autorskimi, chyba że prawo do nadania
             utworów zamówionych przez organizację radiową lub telewizyjną
             przysługuje jej na podstawie odrębnej umowy.
         2. Twórca może w umowie z organizacją radiową lub telewizyjną zrzec
           się pośrednictwa organizacji zbiorowego zarządzania prawami
           autorskimi, o którym mowa w ust. 1. Zrzeczenie to wymaga
           zachowania formy pisemnej pod rygorem nieważności.
         3. Operatorom sieci kablowych wolno reemitować w sieciach kablowych
           utwory nadawane w programach organizacji radiowych i
           telewizyjnych wyłącznie na podstawie umowy zawartej z organizacją
           zbiorowego zarządzania prawami autorskimi.
         4. W przypadku sporów związanych z zawarciem umowy, o której mowa w
           ust. 3, stosuje się przepis art. 108 ust. 5.";
10) w art. 22 ust. 2 i 3 otrzymują brzmienie:
   "2. Utrwalenia, o których mowa w ust. 1, powinny być zniszczone w ciągu
     miesiąca od dnia wygaśnięcia uprawnienia do nadania utworu.
   3. Przepisu ust. 2 nie stosuje się do utrwaleń dokonanych przy
     przygotowywaniu własnych audycji i programów mających wyjątkowy
     charakter dokumentalny, jeżeli zostają umieszczone w archiwum. Twórca
     powinien zostać niezwłocznie powiadomiony o umieszczeniu utrwalenia jego
     utworu w takim archiwum.";
11) w art. 24:
   a) w ust. 2 wyrazy "dźwięku lub dźwięku i obrazu" zastępuje się wyrazami
     "programu radiowego lub telewizyjnego",
   b) skreśla się ust. 3;
12) w art. 30 w ust. 1 skreśla się wyrazy "naukowo-technicznej";
13) w art. 36 w pkt 4 skreśla się wyrazy "operatora obrazu,";
14) w art. 40 :
   a) ust. 1 otrzymuje brzmienie:
     "1. Producenci lub wydawcy egzemplarzy utworów literackich, muzycznych,
       plastycznych, fotograficznych i kartograficznych, niekorzystających z
       ochrony autorskich praw majątkowych, są obowiązani do przekazywania
       na rzecz Funduszu, o którym mowa w art. 111, wpłaty wynoszącej od 5 %
       do 8 % wpływów brutto ze sprzedaży egzemplarzy tych utworów. Dotyczy
       to wydań publikowanych na terytorium Rzeczypospolitej Polskiej.",
   b) po ust. 1 dodaje się ust. 1{1} w brzmieniu:
     "1{1}. Producenci i wydawcy dokonują wpłat, o których mowa w ust. 1, za
       okresy kwartalne w terminie do końca miesiąca następującego po
       zakończeniu kwartału, w którym uzyskano wpływy ze sprzedaży.";
15) art. 50 otrzymuje brzmienie:
      "Art. 50. Odrębne pola eksploatacji stanowią w szczególności:
           1) w zakresie utrwalania i zwielokrotniania utworu - wytwarzanie
             określoną techniką egzemplarzy utworu, w tym techniką drukarską,
             reprograficzną, zapisu magnetycznego oraz techniką cyfrową,
           2) w zakresie obrotu oryginałem albo egzemplarzami, na których
             utwór utrwalono - wprowadzanie do obrotu, użyczenie lub najem
             oryginału albo egzemplarzy,
           3) w zakresie rozpowszechniania utworu w sposób inny niż określony
             w pkt 2 – publiczne wykonanie, wystawienie, wyświetlenie,
             odtworzenie oraz nadawanie i reemitowanie, a także publiczne
             udostępnianie utworu  w taki sposób, aby każdy mógł mieć do
             niego dostęp w miejscu i w czasie przez siebie wybranym.";
16) art. 51 otrzymuje brzmienie:
      "Art. 51. 1. Wprowadzenie do obrotu oryginału albo egzemplarza utworu
             na terytorium Rzeczypospolitej Polskiej wyczerpuje prawo do
             zezwalania na dalszy obrót takim egzemplarzem na wskazanym
             terytorium, z wyjątkiem jego najmu lub użyczenia.
         2. Nie stanowi naruszenia autorskich praw majątkowych import
           egzemplarzy wprowadzonych do obrotu na terytorium państwa, z
           którym Rzeczpospolita Polska zawarła umowę o utworzeniu strefy
           wolnego handlu.
         3. Wprowadzenie do obrotu oryginału albo egzemplarza utworu na
           terytorium Europejskiego Obszaru Gospodarczego wyczerpuje prawo
           do zezwalania na dalszy obrót takim egzemplarzem na terytorium
           Rzeczypospolitej Polskiej, z wyjątkiem jego najmu lub
           użyczenia.";
 
17) w art. 74 w ust. 4 w pkt 3 po wyrazach "w tym" dodaje się wyrazy
  "użyczenia lub";
18) w art. 78 w ust. 1 w zdaniu trzecim wyraz "albo" zastępuje się wyrazem
  "lub";
19) w art. 79:
   a) w ust. 2 po wyrazach "ażeby sprawca" dodaje się wyraz "zawinionego",
   b) ust. 3 otrzymuje brzmienie:
     "3. Przepis ust. 1 stosuje się odpowiednio w przypadku usuwania lub
       obchodzenia technicznych zabezpieczeń przed dostępem,
       zwielokrotnianiem lub rozpowszechnianiem utworu, jeżeli działania te
       mają na celu bezprawne korzystanie z utworu.",
   c) w ust. 4 po wyrazach "bez upoważnienia jakichkolwiek" dodaje się wyraz
     "elektronicznych";
20) art. 86 otrzymuje brzmienie:
      "Art. 86. 1. Artyście wykonawcy przysługuje, w granicach określonych
             przepisami ustawy, wyłączne prawo do:
           1) ochrony dóbr osobistych, w szczególności w zakresie:
                 a) wskazywania go jako wykonawcy, z wyłączeniem przypadków,
                  gdy pominięcie jest  zwyczajowo przyjęte,
                 b) decydowania o sposobie oznaczenia wykonawcy, w tym
                  zachowania anonimowości albo posłużenia się pseudonimem,
                 c) sprzeciwiania się jakimkolwiek wypaczeniom,
                  przeinaczeniom i innym zmianom wykonania, które mogłyby
                  naruszać jego dobre imię,
           2) korzystania z artystycznego wykonania i rozporządzania prawami
             do niego na następujących polach eksploatacji:
                 a) w zakresie utrwalania i zwielokrotniania - wytwarzania
                  określoną techniką egzemplarzy artystycznego wykonania, w
                  tym zapisu magnetycznego oraz techniką cyfrową,
                 b) w zakresie obrotu egzemplarzami, na których artystyczne
                  wykonanie utrwalono - wprowadzania do obrotu, użyczania
                  lub najmu egzemplarzy,
                 c) w zakresie rozpowszechniania artystycznego wykonania w
                  sposób inny niż określony w lit. b) - nadawania,
                  reemitowania oraz odtwarzania, chyba że są one dokonywane
                  za pomocą wprowadzonego do obrotu egzemplarza, a także
                  publicznego udostępniania utrwalenia artystycznego
                  wykonania w taki sposób, aby każdy mógł mieć do niego
                  dostęp w miejscu i w czasie przez siebie wybranym.
         2. Artyście wykonawcy służy prawo do wynagrodzenia za korzystanie z
           artystycznego wykonania lub za rozporządzanie prawami do takiego
           wykonania określone w umowie albo przyznane w przepisach ustawy.
         3. W przypadku nadawania, reemitowania lub odtwarzania
           artystycznego wykonania za pomocą wprowadzonego do obrotu
           egzemplarza, artyście wykonawcy przysługuje prawo do stosownego
           wynagrodzenia.";
21) w art. 89 wyrazy "ust. 1 pkt 2 i 3" zastępuje się wyrazami "ust. 1 pkt 2
  oraz ust. 2";
22) w art. 90:
   a) po pkt 1 dodaje się pkt 1{1} w brzmieniu:
     "1{1}) dokonane zostały przez obywatela państwa członkowskiego Unii
       Europejskiej, lub",
   b) pkt 4 otrzymuje brzmienie:
     "4) są chronione na podstawie umów międzynarodowych, w zakresie, w jakim
       ich ochrona wynika z tych umów.";
23) art. 94 otrzymuje brzmienie:
      "Art. 94. 1. Fonogramem jest pierwsze utrwalenie warstwy dźwiękowej
             wykonania utworu albo innych zjawisk akustycznych.
         2. Wideogramem jest pierwsze utrwalenie sekwencji ruchomych
           obrazów, z dźwiękiem lub bez, niezależnie od tego, czy stanowi
           ono utwór audiowizualny.
         3. Domniemywa się, że producentem fonogramu lub wideogramu jest
           osoba, pod której nazwiskiem lub firmą (nazwą) fonogram lub
           wideogram został po raz pierwszy sporządzony.
         4. Bez uszczerbku dla praw twórców lub artystów wykonawców,
           producentowi fonogramu lub wideogramu przysługuje wyłączne prawo
           do rozporządzania i korzystania z fonogramu lub wideogramu w
           zakresie:
           1)  zwielokrotniania określoną techniką,
           2)  wprowadzenia do obrotu,
           3)  najmu oraz użyczania egzemplarzy,
           4) publicznego udostępniania fonogramu lub wideogramu w taki
             sposób, aby każdy mógł mieć do niego dostęp w miejscu i w czasie
             przez siebie wybranym.
         5. W przypadku nadawania, reemitowania lub odtwarzania
           wprowadzonego do obrotu fonogramu lub wideogramu, producentowi
           przysługuje prawo do stosownego wynagrodzenia.";
24) w art. 95 wyrazy "ust. 2 i 3" zastępuje się wyrazami "ust. 4 i 5";
25) po art. 95 dodaje się art. 95{1} w brzmieniu:
      "Art. 95{1}. 1. Do fonogramów stosuje się odpowiednio przepis art. 21
             ust. 1, chyba że nadawanie odbywa się na podstawie umowy z
             uprawnionym.
         2.  Do fonogramów i wideogramów stosuje się odpowiednio przepisy
           art. 21 ust. 3 i 4.";
26) w art. 96:
   a) po pkt 1 dodaje się pkt 1{1} w brzmieniu:
     "1{1}) których producent ma na terytorium Europejskiego Obszaru
       Gospodarczego miejsce zamieszkania lub siedzibę, lub",
   b) pkt 2 otrzymuje brzmienie:
     "2) które są chronione na podstawie umów międzynarodowych, w zakresie,
       w jakim ich ochrona wynika z tych umów.";
27) w rozdziale 11 tytuł oddziału 3 otrzymuje brzmienie:
 "Prawa do nadań programów";
28) art. 97 otrzymuje brzmienie:
    "Art. 97. Bez uszczerbku dla praw twórców, artystów wykonawców,
           producentów fonogramów i wideogramów, organizacji radiowej lub
           telewizyjnej przysługuje wyłączne prawo do rozporządzania i
           korzystania ze swoich nadań programów w zakresie:
           1) utrwalania,
           2) zwielokrotniania określoną techniką,
           3) nadawania przez inną organizację radiową lub telewizyjną,
           4) reemitowania,
           5) wprowadzania do obrotu ich utrwaleń,
           6) odtwarzania w miejscach dostępnych za opłatą wstępu,
           7) udostępniania ich utrwaleń w taki sposób, aby każdy mógł mieć
             do nich dostęp w miejscu i w czasie przez siebie wybranym.";
29) art. 99 otrzymuje brzmienie:
    "Art. 99. Przepisy ustawy stosuje się do nadań programów:
           1) organizacji radiowej i telewizyjnej, która ma siedzibę na
             terytorium Rzeczypospolitej Polskiej lub
           2) organizacji radiowej i telewizyjnej, która ma siedzibę na
             terytorium Europejskiego Obszaru Gospodarczego,
           3) które są chronione na podstawie umów międzynarodowych, w
             zakresie, w jakim ich ochrona wynika z tych umów.";
30) w art. 99{1} wyrazy "od daty publikacji" zastępuje się wyrazami "od daty
  pierwszej publikacji lub rozpowszechnienia";
31) w art. 99{2} wyrazy "art. 50 pkt 1-3 oraz pkt 8 i 9" zastępuje się
  wyrazami "art. 50                   pkt  1 i 2";
32) po art. 99{4} dodaje się art. 99{5} w brzmieniu:
      "Art. 99{5}. 1. Przepisy ustawy stosuje się do pierwszych wydań:
           1) których wydawca ma na terytorium Rzeczypospolitej Polskiej
             miejsce zamieszkania lub siedzibę lub
           2) których wydawca ma na terytorium Europejskiego Obszaru
             Gospodarczego miejsce zamieszkania lub siedzibę, lub
           3) które są chronione na podstawie umów międzynarodowych, w
             zakresie, w jakim ich ochrona wynika z tych umów.
         2. Przepisy ustawy stosuje się do wydań naukowych i krytycznych,
           które:
           1) zostały dokonane przez obywatela polskiego albo osobę
             zamieszkałą na terytorium Rzeczypospolitej Polskiej lub
           2) zostały ustalone po raz pierwszy na terytorium Rzeczypospolitej
             Polskiej, lub
           3) zostały opublikowane po raz pierwszy na terytorium
             Rzeczypospolitej Polskiej, lub
           4) są chronione na podstawie umów międzynarodowych, w zakresie, w
             jakim ich ochrona  wynika z tych umów.";
33) art. 101 otrzymuje brzmienie:
      "Art. 101. Do artystycznych wykonań, fonogramów, wideogramów, nadań
             programów, pierwszych wydań oraz wydań naukowych i krytycznych
             stosuje się odpowiednio przepisy art. 1 ust. 4, art. 6, art.
             22, art. 39, art. 51, art. 79 ust. 1 oraz ust. 3 i 4 i art.
             80.";
34) w art. 108 w ust. 5 po wyrazach "o których mowa w ust. 3" dodaje się
  wyrazy "oraz spory związane z zawarciem umowy, o której mowa w art. 21 ust.
  3.";
35) w art. 111 w ust. 3 wyrazy "w rozumieniu przepisów prawa budżetowego"
  zastępuje się wyrazami "nieposiadającym osobowości prawnej";
36) po art. 111 dodaje się art. 111{1} w brzmieniu:
    "Art. 111{1} 1. Podstawą gospodarki finansowej Funduszu jest roczny plan
             finansowy, sporządzany na każdy rok budżetowy i zatwierdzany
             przez dysponenta Funduszu.
         2. Roczny plan finansowy określa w szczególności:
           1) przychody i wydatki,
           2) stan środków obrotowych Funduszu na początek i koniec roku
             budżetowego,
           3) należności i zobowiązania.
         3. Sprawozdania budżetowe z wykonania rocznego planu finansowego
           Funduszu sporządza się w terminach i na zasadach określonych w
           odrębnych przepisach.";
37) art. 113 otrzymuje brzmienie:
      "Art. 113. Środki Funduszu przeznacza się na:
           1) stypendia dla twórców,
           2) pokrycie w całości lub w części kosztów wydań utworów o
             szczególnym znaczeniu dla kultury i nauki polskiej oraz wydań
             dla niewidomych,
           3) pomoc socjalną dla twórców.";
38) po art. 113 dodaje się art. 113{1} w brzmieniu:
   "Art. 113{1}. Do wpłat, o których mowa w art. 40, stosuje się przepisy
           działu III ustawy z dnia 29 sierpnia 1997 r. - Ordynacja podatkowa
           (Dz.U. Nr 137, poz. 926 i Nr 160, poz. 1083,  z 1998 r. Nr 106,
           poz. 668, z 1999 r. Nr 11, poz. 95 i Nr 92, poz. 1062, z 2000 r.
           Nr 94, poz. 1037, Nr 116, poz. 1216, Nr 120, poz. 1268 i Nr 122,
           poz. 1315, z 2001 r. Nr 16, poz. 166, Nr 39, poz. 459, Nr 42, poz.
           475, Nr 110, poz. 1189, Nr 125, poz. 1368 i Nr 130, poz. 1452 oraz
           z 2002 r. Nr 89, poz. 804 i Nr 113, poz. 984), z tym że
           uprawnienia organów podatkowych określone w tej ustawie
           przysługują ministrowi właściwemu do spraw kultury i ochrony
           dziedzictwa narodowego.";
39) art. 114 otrzymuje brzmienie:
      "Art. 114. 1. Minister właściwy do spraw kultury i ochrony dziedzictwa
             narodowego, po zasięgnięciu opinii właściwych stowarzyszeń
             twórców, powołuje komisję opiniującą wnioski w sprawie
             dofinansowania wydań utworów o szczególnym znaczeniu dla
             kultury i nauki polskiej, wydań dla niewidomych oraz o
             przyznanie stypendiów i pomocy socjalnej dla twórców.
         2. Minister właściwy do spraw kultury i ochrony dziedzictwa
           narodowego określi, w drodze rozporządzenia, podmioty uprawnione
           do występowania z wnioskiem o przyznanie środków z Funduszu oraz
           wymogi formalne, jakim powinien odpowiadać wniosek, uwzględniając
           konieczność właściwej realizacji zadań Funduszu.";
40) w art. 115 w ust. 3 wyrazy "art. 20 ust. 1 i 2" zastępuje się wyrazami
  "art. 20 ust. 1-4" oraz wyrazy "art. 94 ust. 2" zastępuje się wyrazami
  "art. 94 ust. 4".
                                   Art. 2.
Jeżeli rozpoczęte przed dniem wejścia w życie ustawy korzystanie z
artystycznego wykonania, fonogramu, wideogramu, programu radiowego lub
telewizyjnego oraz pierwszego wydania albo wydania krytycznego lub naukowego
było według przepisów dotychczasowych dozwolone, natomiast z dniem wejścia w
życie ustawy wymaga zezwolenia, to może być dokończone, pod warunkiem że
uprawniony otrzyma stosowne wynagrodzenie.
                                      
                                   Art. 3.
Przepisy art. 51 ust. 1 i 2 ustawy, o której mowa w art. 1, w brzmieniu
nadanym niniejszą ustawą, tracą moc z dniem uzyskania przez Rzeczpospolitą
Polską członkostwa w Unii Europejskiej.
                                      
                                   Art. 4.
Ustawa wchodzi w życie z dniem 1 stycznia 2003 r., z tym że przepisy art. 5
pkt 1{1}, art. 51 ust. 3, art. 90 pkt 1{1} i art. 96 pkt 1{1} ustawy, o
której mowa w art. 1, w brzmieniu nadanym niniejszą ustawą, stosuje się z
dniem uzyskania przez Rzeczpospolitą Polską członkostwa w Unii Europejskiej.
