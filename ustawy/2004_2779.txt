



Dz.U. z 2004 r. Nr 281, poz. 2779
                                        
                                        
                                        
                                        
                                   U S T A W A
                            z dnia 16 grudnia 2004 r.
                                        
       o rekompensacie przysługującej w związku z odstąpieniem w roku 2002
                      od waloryzacji dodatku kombatanckiego
                                        
                                        
                                     Art. 1.
Ustawa określa sposób ustalania wysokości i wypłaty rekompensaty w związku z
odstąpieniem w roku 2002 od waloryzacji dodatku kombatanckiego, o którym mowa w
art. 15 ust. 1 ustawy z dnia 24 stycznia 1991 r. o kombatantach oraz niektórych
osobach będących ofiarami represji wojennych i okresu powojennego (Dz.U. z 2002
r. Nr 42, poz. 371, z późn. zm.)[1], zwanej dalej "ustawą".
                                        
                                     Art. 2.
Rekompensata przysługuje osobie, która za okres od dnia 1 czerwca 2002 r. do
dnia 31 stycznia 2005 r. lub za część tego okresu ma prawo do wypłaty co
najmniej jednego z następujących świadczeń:
   1) dodatku kombatanckiego, o którym mowa w art. 15 ust. 1 ustawy;
   2) świadczenia w wysokości dodatku kombatanckiego, o którym mowa w art. 201
     ust. 1 ustawy;
   3) dodatku kompensacyjnego, o którym mowa w art. 20 ust. 2 pkt 2 ustawy.
                                        
                                     Art. 3.
1. Rekompensata przysługuje w wysokości:
   1) kwoty odpowiadającej iloczynowi niedopłaty wynoszącej 0,68 zł i liczby
     miesięcy, za które przysługiwał osobie dodatek kombatancki lub świadczenie
     w wysokości dodatku kombatanckiego, za okres od dnia 1 czerwca 2002 r. do
     dnia 28 lutego 2003 r.;
   2) kwoty odpowiadającej iloczynowi niedopłaty wynoszącej 0,71 zł i liczby
     miesięcy, za które przysługiwał osobie dodatek kombatancki lub świadczenie
     w wysokości dodatku kombatanckiego, za okres od dnia 1 marca 2003 r. do
     dnia 29 lutego 2004 r.;
   3) kwoty odpowiadającej iloczynowi niedopłaty wynoszącej 0,72 zł i liczby
     miesięcy, za które przysługiwał osobie dodatek kombatancki lub świadczenie
     w wysokości dodatku kombatanckiego, za okres od dnia 1 marca 2004 r. do
     dnia 31 stycznia 2005 r.;
   4) kwoty odpowiadającej iloczynowi niedopłaty wynoszącej 0,11 zł i liczby
     miesięcy, za które przysługiwał osobie dodatek kompensacyjny, za okres od
     dnia 1 stycznia 2003 r. do dnia 31 stycznia 2005 r.
2. Ustalając wysokość rekompensaty uwzględnia się odsetki ustawowe, określone
  przepisami prawa cywilnego, liczone dla każdej comiesięcznej lub cokwartalnej
wypłaty świadczeń, o których mowa w art. 2, od dnia następującego po dniu, w
  którym dokonano wypłaty, do dnia 31 stycznia 2005 r.
                                        
                                     Art. 4.
1. Wysokość rekompensaty ustalają i wypłacają:
   1) Zakład Ubezpieczeń Społecznych, Kasa Rolniczego Ubezpieczenia Społecznego
     oraz inne organy rentowe, które po dniu 31 stycznia 2005 r. wypłacają
     świadczenia, o których mowa w art. 2;
   2) właściwe jednostki organizacyjne wypłacające uposażenia osobom
     otrzymującym uposażenie w stanie spoczynku albo uposażenie rodzinne.
2. Wypłata rekompensaty następuje ze środków budżetu państwa będących w
  dyspozycji organów i jednostek, o których mowa w ust. 1.
3. Rekompensatę wypłaca się z urzędu lub na wniosek.
4. Z urzędu rekompensatę wypłaca się w najbliższym, po dniu 31 stycznia 2005
  r.,  terminie wypłaty świadczeń, o których mowa w art. 2, lub świadczenia
  emerytalnego, rentowego, uposażenia w stanie spoczynku i uposażenia
  rodzinnego.
5. Na wniosek rekompensatę wypłaca się osobom, którym po dniu 31 stycznia 2005
  r. nie wypłacono świadczeń, o których mowa w art. 2, świadczenia
  emerytalnego, rentowego, uposażenia w stanie spoczynku i uposażenia
  rodzinnego.
6. W przypadku gdy w okresie od dnia 1 czerwca 2002 r. do dnia 31 stycznia 2005
  r. świadczenia, o których mowa w art. 2, wypłacane były przez więcej niż
  jeden organ lub jednostkę, rekompensatę z urzędu wypłaca za cały ten okres
  organ emerytalny, rentowy lub jednostka wypłacająca świadczenie po dniu 31
  stycznia 2005 r.
7. W przypadku gdy w okresie od dnia 1 czerwca 2002 r. do dnia 31 stycznia 2005
  r. świadczenia, o których mowa w art. 2, wypłacane były przez więcej niż
  jeden organ lub jednostkę, rekompensatę na wniosek wypłaca za cały ten okres
  organ emerytalny, rentowy lub jednostka wypłacająca świadczenie jako
  ostatnia.
8. Ustalenia łącznej wysokości rekompensaty organ lub jednostka wypłacająca
  rekompensatę dokonuje na podstawie danych przekazanych przez organy lub
  jednostki uprzednio wypłacające świadczenia, o których mowa w art. 2.
                                     Art. 5.
Kwota rekompensaty nie stanowi podstawy wymiaru składek na ubezpieczenie
zdrowotne.
                                     Art. 6.
Roszczenie o wypłatę rekompensaty przedawnia się z dniem 29 lutego 2008 r.
                                     Art. 7.
W sprawach nieuregulowanych niniejszą ustawą stosuje się odpowiednio przepisy
ustawy z dnia 17 grudnia 1998 r. o emeryturach i rentach z Funduszu Ubezpieczeń
Społecznych (Dz.U. z 2004 r. Nr 39, poz. 353, z pźn. zm.)[2], z wyjątkiem art.
136 i art. 139-143a.
                                        
                                     Art. 8.
W ustawie z dnia 29 maja 1974 r. o zaopatrzeniu inwalidów wojennych i wojskowych
oraz ich rodzin (Dz.U. z 2002 r. Nr 9, poz. 87, z późn. zm.)[3] wprowadza się
następujące zmiany:
1) w art. 23c ust. 1 otrzymuje brzmienie:
   "1. Dokumentem potwierdzającym prawo do korzystania z uprawnień, o których
     mowa w ustawie, jest książka inwalidy wojennego (wojskowego) wystawiona
     przez organ rentowy.";
2) art. 57 otrzymuje brzmienie:
      "Art. 57. 1. Związek zranień, kontuzji i innych obrażeń lub chorób z
             działaniami wojennymi lub mającymi charakter wojennych albo ze
             służbą wojskową oraz związek śmierci żołnierza z tymi działaniami
             lub tą służbą ustala wojskowa komisja lekarska. Wojskowa komisja
             lekarska ustala również związek śmierci ze służbą wojskową
             żołnierza zwolnionego ze służby, jeżeli śmierć nastąpiła w
             zakładzie opieki zdrowotnej, dla którego organem założycielskim
             jest Minister Obrony Narodowej. Związek zranień i kontuzji z
             działaniami wymienionymi w art. 8 ustala wojskowa komisja
             lekarska.
         2. Niezdolność do pracy, datę jej powstania, związek niezdolności do
           pracy z działaniami wojennymi lub mającymi charakter wojennych albo
           ze służbą wojskową, związek śmierci ze służbą wojskową żołnierza
           zwolnionego ze służby, który zmarł poza zakładem opieki zdrowotnej,
           o którym mowa w ust. 1, oraz związek śmierci inwalidy ze służbą
           wojskową ustala lekarz orzecznik Zakładu Ubezpieczeń Społecznych lub
           komisja lekarska Zakładu Ubezpieczeń Społecznych, na podstawie
           orzeczenia wojskowej komisji lekarskiej.".
      
      
                                     Art. 9.
W ustawie z dnia 24 stycznia 1991 r. o kombatantach oraz niektórych osobach
będących ofiarami represji wojennych i okresu powojennego (Dz.U. z 2002 r. Nr
42, poz. 371, z późn. zm.)[1] wprowadza się następujące zmiany:
1) w art. 12 ust. 5 otrzymuje brzmienie:
  "5. Dokumentem potwierdzającym prawo do korzystania z uprawnień, o których
     mowa w ust. 1, jest legitymacja osoby represjonowanej wystawiona przez
     organ rentowy.";
2) w art. 15:
   a) ust. 1 otrzymuje brzmienie:
     "1. Kombatantom i innym osobom uprawnionym, pobierającym emeryturę lub
       rentę albo uposażenie w stanie spoczynku bądź uposażenie rodzinne,
       przysługuje dodatek, zwany dalej "dodatkiem kombatanckim", w wysokości
       144,25 zł miesięcznie.",
   b) ust. 5 otrzymuje brzmienie:
     "5. Kwota dodatku kombatanckiego, o której mowa w ust. 1, ulega
       podwyższeniu przy zastosowaniu wskaźnika waloryzacji emerytur i rent od
miesiąca, w którym jest przeprowadzona waloryzacja.".
                                        
                                    Art. 10.
W ustawie z dnia 26 lipca 1991 r. o podatku dochodowym od osób fizycznych (Dz.U.
z 2000 r.  Nr 14, poz. 176 z późn. zm.)[4] wprowadza się następujące zmiany:
1) w art. 34:
   a) ust. 1 otrzymuje brzmienie:
     "1. Organy rentowe są obowiązane jako płatnicy pobierać zaliczki
       miesięczne od wypłacanych bezpośrednio przez te organy emerytur i rent,
       świadczeń przedemerytalnych i zasiłków przedemerytalnych, zasiłków
       pieniężnych z ubezpieczenia społecznego, rent strukturalnych oraz rent
       socjalnych.",
   b) w ust. 7 w zdaniu wstępnym skreśla się wyrazy "oraz świadczeń pieniężnych
     dla cywilnych ofiar wojny,",
   c) ust. 10 i 10a otrzymują brzmienie:
     "10. Jeżeli podatnik dokonał zwrotu nienależnie pobranych emerytur i rent
       lub zasiłków z ubezpieczenia społecznego, rent strukturalnych, rent
       socjalnych, świadczeń przedemerytalnych, zasiłków przedemerytalnych,
       otrzymanych bezpośrednio z tego organu, a obowiązek poboru zaliczek
       przez ten organ trwa - organ rentowy odejmuje od dochodu kwoty zwrotów
       dokonanych w roku podatkowym przy ustalaniu wysokości zaliczek oraz w
       rocznym obliczeniu dochodu, zamieszczając na tym rozliczeniu odpowiednie
       informacje.
     10a. W przypadku przyznania podatnikowi prawa do emerytury, renty z tytułu
       niezdolności do pracy, renty szkoleniowej, renty socjalnej, renty
       rodzinnej, renty strukturalnej lub zasiłków z ubezpieczenia społecznego,
       za okres, za który podatnik pobierał świadczenie z innego organu
       rentowego w wysokości uwzględniającej zaliczkę na podatek i składkę na
       ubezpieczenie zdrowotne - organ rentowy odejmuje te kwoty od przyznanego
       świadczenia przy ustalaniu wysokości zaliczek oraz w rocznym obliczeniu
       podatku, zamieszczając na tym rozliczeniu odpowiednie informacje.";
2) po art. 52c dodaje się art. 52d w brzmieniu:
       "Art. 52d. Zwalnia się z podatku dochodowego kwoty rekompensaty
              wypłacane na podstawie ustawy z dnia 16 grudnia 2004 r. o
              rekompensacie przysługującej w związku z odstąpieniem w roku 2002
              od waloryzacji dodatku kombatanckiego (Dz.U. Nr.., poz...).".
 
                                    Art. 11.
Uchyla się ustawę z dnia 20 lipca 2001 r. o świadczeniu dla cywilnych ofiar
wojny (Dz.U. Nr 89, poz. 974 i Nr 154, poz. 1786 oraz z 2003 r. Nr 228, poz.
2263).
                                    Art. 12.
Ustawa wchodzi w życie po upływie 14 dni od dnia ogłoszenia, z wyjątkiem art. 9
pkt 2, który wchodzi w życie z dniem 1 lutego 2005 r., oraz art. 11, który
wchodzi w życie z dniem 31 grudnia 2004 r.
_______________________________
[1] Zmiany tekstu jednolitego wymienionej ustawy zostały ogłoszone w Dz.U. z 2002
 r. Nr 181, poz. 1515, z 2003 r. Nr 72, poz. 658 oraz z 2004 r. Nr 46, poz. 444.
[2] Zmiany tekstu jednolitego wymienionej ustawy zostały ogłoszone w Dz.U. z 2004
 r.  Nr 64, poz. 593, Nr 99, poz. 1001, Nr 120, poz. 1252, Nr 121, poz. 1264,  Nr
 144, poz. 1530, Nr 191, poz. 1954 i Nr 210, poz. 2135.
[3] Zmiany tekstu jednolitego wymienionej ustawy zostały ogłoszone w Dz.U. z 2002
 r.  Nr 181, poz. 1515, z 2003 r. Nr 56, poz. 498 i Nr 210, poz. 2036 oraz z 2004
 r. Nr 121, poz. 1264, Nr 191, poz. 1954 i Nr 210, poz. 2135.
[4] Zmiany tekstu jednolitego wymienionej ustawy zostały ogłoszone w Dz.U. z 2000
 r.  Nr  22, poz. 270, Nr 60, poz. 703, Nr 70, poz. 816, Nr 104, poz.  1104,  Nr
 117, poz. 1228 i Nr 122, poz. 1324, z 2001 r. Nr 4, poz. 27, Nr 8, poz. 64,  Nr
 52,  poz.  539, Nr 73, poz. 764, Nr 74, poz. 784, Nr 88, poz. 961, Nr 89,  poz.
 968,  Nr  102,  poz. 1117, Nr 106, poz. 1150, Nr 110, poz. 1190, Nr  125,  poz.
 1363  i  1370 i Nr 134, poz. 1509, z 2002 r. Nr 19, poz. 199, Nr 25, poz.  253,
 Nr  74, poz. 676, Nr 78, poz. 715, Nr 89, poz. 804, Nr 135, poz. 1146, Nr  141,
 poz.  1182, Nr 169, poz. 1384, Nr 181, poz. 1515, Nr 200, poz. 1679 i  Nr  240,
 poz.  2058, z 2003 r. Nr 7, poz. 79, Nr 45, poz. 391, Nr 65, poz. 595,  Nr  84,
 poz.  774,  Nr 90, poz. 844, Nr 96, poz. 874, Nr 122, poz. 1143, Nr  135,  poz.
 1268,  Nr  137, poz. 1302, Nr 166, poz. 1608, Nr 202, poz. 1956, Nr  222,  poz.
 2201, Nr 223, poz. 2217 i Nr 228, poz. 2255 oraz z 2004 r. Nr 29, poz. 257,  Nr
 54,  poz.  535, Nr 93, poz. 894, Nr 99, poz. 1001, Nr 109, poz. 1163,  Nr  116,
 poz.  1203,  1205 i 1207, Nr 120, poz. 1252, Nr 123, poz. 1291,  Nr  162,  poz.
 1691 i Nr 210, poz. 2135.
 
