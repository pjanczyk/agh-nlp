



Dz.U. z 2001 r. Nr 5, poz. 45
                                        
                                        
                                        
                                        
                                     USTAWA
                            z dnia 22 grudnia 2000 r.
                                        
        o zmianie ustawy o negocjacyjnym systemie kształtowania przyrostu
   przeciętnych wynagrodzeń u przedsiębiorców oraz o zmianie niektórych ustaw
                     i ustawy o zakładach opieki zdrowotnej
                                        
                                        
                                     Art. 1.
W ustawie z dnia 16 grudnia 1994 r. o negocjacyjnym systemie kształtowania
przyrostu przeciętnych wynagrodzeń u przedsiębiorców oraz o zmianie niektórych
ustaw (Dz.U. z 1995 r. Nr 1, poz. 2 i Nr 43, poz. 221, z 1997 r. Nr 121, poz.
770 oraz z 1998 r. Nr 162, poz. 1112) wprowadza się następujące zmiany:
1) w art. 2 w pkt 1 po wyrazach "działalności ubezpieczeniowej," dodaje się
  wyrazy "a także samodzielne publiczne zakłady opieki zdrowotnej,";
2) w art. 4 w ust. 1 po wyrazach "lub art. 3 ust. 5" dodaje się wyrazy " , a
  także z art. 4a";
3) dodaje się art. 4a w brzmieniu:
      "Art. 4a. 1. Pracownikom samodzielnych publicznych zakładów opieki
             zdrowotnej przysługuje od dnia 1 stycznia 2001 r. przyrost
             przeciętnego miesięcznego wynagrodzenia, nie niższy niż 203 zł
             miesięcznie, w przeliczeniu na pełny wymiar czasu pracy łącznie ze
             skutkami wzrostu wszystkich składników wynagrodzenia, z
             zastrzeżeniem
             ust. 2.
         2. W samodzielnych publicznych zakładach opieki zdrowotnej przyrost
           przeciętnego miesięcznego wynagrodzenia pracownika, w przeliczeniu
           na pełny wymiar czasu pracy łącznie ze skutkami wzrostu wszystkich
           składników wynagrodzenia, w roku 2002 nie może być niższy niż kwota
           ustalona według następującego wzoru:
      
                   
                   Pł = (Pp - Pp/Wsk) x 1,14
                            
            gdzie poszczególne symbole oznaczają:
            Pł   - przyrost przeciętnego miesięcznego wynagrodzenia pracownika,
            Pp   - prognozowane na dany rok w ustawie budżetowej przeciętne
                   wynagrodzenie miesięczne w gospodarce narodowej,
            Wsk  - średnioroczny procentowy wskaźnik przeciętnego wynagrodzenia
                   w gospodarce narodowej prognozowany na dany rok w ustawie budżetowej.".
                                        
                                     Art. 2.
W ustawie z dnia 30 sierpnia 1991 r. o zakładach opieki zdrowotnej (Dz.U. Nr 91,
poz. 408, z 1992 r. Nr 63, poz. 315, z 1994 r. Nr 121, poz. 591, z 1995 r. Nr
138, poz. 682, z 1996 r. Nr 24, poz. 110, z 1997 r. Nr 104, poz. 661 i Nr 121,
poz. 769, z 1998 r. Nr 106, poz. 668, Nr 117, poz. 756 i Nr 162, poz. 1115, z
1999 r. Nr 28, poz. 255 i 256 i Nr 84, poz. 935 oraz z 2000 r. Nr 3, poz. 28, Nr
12, poz. 136, Nr 43, poz. 489 i Nr 84, poz. 948) w art. 44 dodaje się ust. 7 i 8
w brzmieniu:
  "7. Podmiot, który utworzył samodzielny publiczny zakład opieki zdrowotnej,
     może rozwiązać bez wypowiedzenia umowę o pracę lub odwołać kierownika
     zakładu opieki zdrowotnej, jeżeli zakład ten przekroczył przyrost
     przeciętnego miesięcznego wynagrodzenia, ustalony na podstawie ustawy z
     dnia 16 grudnia 1994 r. o negocjacyjnym systemie kształtowania przyrostu
     przeciętnych wynagrodzeń u przedsiębiorców oraz o zmianie niektórych ustaw
     (Dz.U. z 1995 r. Nr 1, poz. 2 i Nr 43, poz. 221, z 1997 r. Nr 121, poz.
     770 oraz z 1998 r. Nr 162, poz. 1112), co spowodowało pogorszenie sytuacji
     finansowej zakładu.
   8. Umowa cywilnoprawna zawarta z kierownikiem samodzielnego publicznego
     zakładu opieki zdrowotnej, o której mowa w ust. 4 i 5, w zakresie
     postanowień określających przyczyny rozwiązania takiej umowy bez
     wypowiedzenia powinna przewidywać przekroczenie przez samodzielny
     publiczny zakład opieki zdrowotnej przyrostu przeciętnego miesięcznego
     wynagrodzenia, ustalonego na podstawie ustawy o negocjacyjnym systemie
     kształtowania przyrostu przeciętnych wynagrodzeń u przedsiębiorców oraz o
     zmianie niektórych ustaw, jeżeli spowodowało to pogorszenie sytuacji
     finansowej zakładu.".
   
                                     Art. 3.
Ustawa wchodzi w życie z dniem ogłoszenia, z tym że art. 1 pkt 1 i 3 wchodzą
w życie z mocą od dnia 1 stycznia 2001 r.
                                        
