



Dz.U. z 2001 r. Nr 128, poz. 1403
                                                                                
                                        
                                        
                                        
                                     USTAWA
                             z dnia 27 lipca 2001 r.
                                        
                             o służbie zagranicznej
                                        
                                        
                                   Rozdział 1
                                 Przepisy ogólne
                                        
                                     Art. 1.
Ustawa określa organizację i funkcjonowanie służby zagranicznej, a także
szczególne prawa i obowiązki osób wchodzących w jej skład.
 
                                     Art. 2.
1. W skład służby zagranicznej wchodzą:
   1) członkowie korpusu służby cywilnej zatrudnieni w ministerstwie
     obsługującym ministra właściwego do spraw zagranicznych,
   2) nie będące członkami korpusu służby cywilnej osoby zatrudnione w służbie
     zagranicznej, z zastrzeżeniem ust. 2,
   3) pełnomocni przedstawiciele Rzeczypospolitej Polskiej w innym państwie lub
     przy organizacji międzynarodowej.
2. Nie wchodzą w skład służby zagranicznej:
   1) osoby zatrudnione w placówce zagranicznej Rzeczypospolitej Polskiej na
     podstawie umowy o pracę zawartej zgodnie z prawem państwa przyjmującego,
   2) osoby zatrudnione w placówce zagranicznej Rzeczypospolitej Polskiej na
     podstawie umowy o pracę zawartej na czas określony - wykonywania funkcji
     na placówce przez członka rodziny - chyba, że są one członkami korpusu
     służby cywilnej,
   3) konsul honorowy, o którym mowa w ustawie określonej w art. 4 pkt 3.
   
                                     Art. 3.
W zakresie nieuregulowanym w ustawie, do osób wchodzących w skład służby
zagranicznej, zwanych dalej "członkami służby zagranicznej", z wyłączeniem
żołnierzy pełniących służbę w placówkach zagranicznych, stosuje się przepisy
ustawy z dnia 18 grudnia 1998 r. o służbie cywilnej (Dz.U. z 1999 r. Nr 49, poz.
483, Nr 70, poz. 778 i Nr 110, poz. 1255).
                                        
                                     Art. 4.
Ilekroć w ustawie jest mowa o:
   1) ambasadorze - oznacza to, mianowanego w trybie określonym w Konstytucji,
     pełnomocnego przedstawiciela Rzeczypospolitej Polskiej w innym państwie
     lub przy organizacji międzynarodowej,
   2) placówce zagranicznej Rzeczypospolitej Polskiej, zwanej dalej "placówką
     zagraniczną" - oznacza to przedstawicielstwo dyplomatyczne, stałe
     przedstawicielstwo przy organizacji międzynarodowej, urząd konsularny,
     instytut polski lub inną placówkę podległą ministrowi właściwemu do spraw
     zagranicznych, mającą siedzibę poza granicami Rzeczypospolitej Polskiej,
   3) konsulu - oznacza to osobę wyznaczoną do wykonywania funkcji konsularnych
     określonych w ustawie z dnia 13 lutego 1984 r. o funkcjach konsulów
     Rzeczypospolitej Polskiej (Dz.U. Nr 9, poz. 34, z 1997 r. Nr 114, poz.
     739, z 1998 r. Nr 117, poz. 757, z 1999 r. Nr 52, poz. 532, z 2000 r. Nr
     120, poz. 1268 oraz z 2001 r. Nr 42, poz. 475),
   4) służbie cywilnej - oznacza to służbę cywilną, w rozumieniu ustawy z dnia
     18 grudnia 1998 r. o służbie cywilnej (Dz.U. z 1999 r. Nr 49, poz. 483, Nr
     70, poz. 778 i Nr 110, poz. 1255),
   5) państwie przyjmującym - oznacza to państwo przyjmujące w rozumieniu
     Konwencji wiedeńskiej o stosunkach dyplomatycznych, sporządzonej w Wiedniu
     dnia 18 kwietnia 1961 r. (Dz.U. z 1965 r. Nr 37, poz. 232),
   6) członkach rodziny - oznacza to współmałżonka, dzieci własne,
     przysposobione oraz inne dzieci wzięte na utrzymanie i wychowanie w ramach
     rodzin zastępczych, w wieku do lat 18 bądź będące w wieku określonym
     odrębnymi przepisami dotyczącymi zasiłków rodzinnych i pielęgnacyjnych, a
     także osoby niepełnosprawne wymagające stałej opieki członka służby
     zagranicznej.
                                        
                                   Rozdział 2
                Organizacja i funkcjonowanie służby zagranicznej
                                        
                                     Art. 5.
1. Służbą zagraniczną kieruje minister właściwy do spraw zagranicznych.
2. Służba zagraniczna działa w ministerstwie obsługującym ministra właściwego
  do spraw zagranicznych i w placówkach zagranicznych.
                                        
                                     Art. 6.
1. W służbie zagranicznej tworzy się stanowisko dyrektora generalnego służby
  zagranicznej.
2. Dyrektor generalny służby zagranicznej jest dyrektorem generalnym urzędu w
  rozumieniu przepisów o służbie cywilnej, wykonującym także zadania określone
  w ustawie.
3. Dyrektorem generalnym służby zagranicznej może zostać osoba posiadająca
  stopień dyplomatyczny, o którym mowa w art. 8.
 
                                     Art. 7.
1. Zadania służby zagranicznej wykonują:
   1) personel dyplomatyczno-konsularny, który stanowią, z zastrzeżeniem ust.
     2, członkowie służby zagranicznej posiadający stopień dyplomatyczny,
   2) personel pomocniczy,
   3) personel obsługi.
2. W szczególnie uzasadnionych przypadkach, dyrektor generalny służby
  zagranicznej może powierzyć obowiązki członka personelu dyplomatycznokonsularnego
na czas określony osobie, która spełnia wymagania określone w
  art. 12 ust. 1 pkt 2-5, oddelegowanej lub wyznaczonej, za zgodą dyrektora
  generalnego służby zagranicznej, w trybie określonym w odrębnych przepisach,
  do służby zagranicznej - zatrudniając ją na podstawie umowy o pracę i nadając
  jej odpowiedni stopień dyplomatyczny.
                                        
                                     Art. 8.
1. Ustanawia się, z zastrzeżeniem art. 10 ust. 2, następujące stopnie
  dyplomatyczne w służbie zagranicznej:
   1) ambasador tytularny,
   2) radca - minister,
   3) I radca,
   4) radca,
   5) I sekretarz,
   6) II sekretarz,
   7) III sekretarz,
   8) attaché.
2. Najniższym stopniem dyplomatycznym jest stopień attaché.
   
                                     Art. 9.
1. Stopnie dyplomatyczne są jednocześnie stanowiskami pracy, a w placówkach
  zagranicznych funkcjami na których członek personelu dyplomatycznokonsularnego
wykonuje czynności służbowe.
2. Zatrudnienie członka personelu dyplomatyczno-konsularnego na stanowisku
  kierowniczym w służbie zagranicznej, o którym mowa w art. 27 ust. 2 pkt 1,
  nie powoduje zmiany posiadanego stopnia dyplomatycznego.
                                        
                                    Art. 10.
1. Stosunek służbowy oraz wynikające z niego prawa i obowiązki żołnierzy
  pełniących służbę w placówkach zagranicznych określają odrębne przepisy.
2. Osobom wyznaczonym do wykonywania zadań Ministra Obrony Narodowej w placówce
  zagranicznej, nadaje się stopień dyplomatyczny:
   1) attaché obrony (wojskowego, morskiego, lotniczego) albo
   2) zastępcy attaché obrony (wojskowego, morskiego, lotniczego).
3. Minister właściwy do spraw zagranicznych i Minister Obrony Narodowej
  określą, w drodze zarządzenia, szczególne zasady wykonywania obowiązków
  służbowych przez osoby, o których mowa w ust. 1, a także organizację i
  funkcjonowanie w placówkach zagranicznych ataszatów obrony, z uwzględnieniem
  przepisów o służbie wojskowej żołnierzy zawodowych.
                                        
                                    Art. 11.
1. Stopnie dyplomatyczne, z zastrzeżeniem ust. 2, nadaje dyrektor generalny
  służby zagranicznej.
2. Stopień ambasadora tytularnego, na wniosek dyrektora generalnego służby
  zagranicznej, nadaje minister właściwy do spraw zagranicznych.
                                    Art. 12.
1. Stopień dyplomatyczny można, z zastrzeżeniem ust. 2, art. 7 ust. 2 oraz art.
  18 ust. 1, nadać członkowi służby zagranicznej, który:
   1) odbył, z zastrzeżeniem art. 40 ust. 2, aplikację dyplomatycznokonsularną,
o której mowa w art. 38, albo jest urzędnikiem służby cywilnej
     lub ukończył Krajową Szkołę Administracji Publicznej,
   2) złożył egzamin dyplomatyczno-konsularny,
   3) zna co najmniej dwa języki obce,
   4) posiada tytuł magistra lub równorzędny,
   5) wykazuje się odpowiednim stanem zdrowia psychicznego i fizycznego.
2. W szczególnie uzasadnionych przypadkach, członkowi służby zagranicznej nie
  spełniającemu wymagań określonych w ust. 1 pkt 1-4, w związku z wykonywaniem
  zadań w placówce zagranicznej można nadać stopień dyplomatyczny na czas
  niezbędny do wykonywania tych zadań.
3. Prezes Rady Ministrów określi, w drodze rozporządzenia:
   1) rodzaje badań lekarskich, jakim podlega członek służby zagranicznej
     ubiegający się o stopień dyplomatyczny,
   2) rodzaje dokumentów potwierdzających spełnienie warunków, o których mowa w
     ust. 1 pkt 3 i 5
 - mając na względzie charakter zadań wykonywanych przez członków personelu
  dyplomatyczno-konsularnego.
                                        
                                    Art. 13.
1. Nadanie kolejnego, wyższego stopnia dyplomatycznego członkowi personelu
  dyplomatyczno-konsularnego następuje stosownie do przebiegu służby,
  posiadanych kwalifikacji zawodowych i oceny służbowej:
   1) na wniosek lub po zasięgnięciu opinii kierującego placówką zagraniczną w
stosunku do członka personelu dyplomatyczno-konsularnego wykonującego
     zadania w placówce zagranicznej,
   2) na wniosek bezpośredniego przełożonego po uzyskaniu pozytywnej oceny
     służbowej - w stosunku do członków personelu dyplomatyczno-konsularnego,
     innych niż wymienieni w pkt 1.
2. W szczególnie uzasadnionych przypadkach członkowi personelu dyplomatycznokonsularnego,
który otrzymał pozytywną ocenę służbową, można nadać wyższy
  stopień dyplomatyczny na czas określony, nie dłuższy niż rok, z pominięciem
  kolejności nadawanych stopni i z zawieszeniem na ten czas dotychczasowego
  stopnia.
                                        
                                    Art. 14.
1. Członek personelu dyplomatyczno-konsularnego, przy otrzymaniu po raz
  pierwszy stopnia dyplomatycznego, składa ślubowanie następującej treści:
    "Przyrzekam i zobowiązuję się godnie reprezentować Rzeczpospolitą Polską,
    dbać o jej interesy i dobre imię, rzetelnie i sumiennie wykonywać
    powierzone mi obowiązki.".
2. Prezes Rady Ministrów, na wniosek ministra właściwego do spraw zagranicznych
  i po zasięgnięciu opinii Szefa Służby Cywilnej, określi, w drodze
  zarządzenia, tryb, formę i ceremoniał nadania stopnia dyplomatycznego oraz
  składania ślubowania, o którym mowa w ust. 1, uwzględniając historyczne
  tradycje i zwyczaje dyplomatyczne.
                                    Art. 15.
1. Przedstawicielstwem dyplomatycznym w innym państwie lub stałym
  przedstawicielstwem przy organizacji międzynarodowej kieruje ambasador, a do
  czasu objęcia placówki zagranicznej przez ambasadora - kierownik
  przedstawicielstwa, którego wyznacza, spośród członków personelu
  dyplomatyczno-konsularnego, i odwołuje minister właściwy do spraw
  zagranicznych.
2. Placówką zagraniczną, inną niż wymieniona w ust. 1, kieruje kierownik
  placówki zagranicznej, którego wyznacza, spośród personelu dyplomatycznokonsularnego,
i odwołuje minister właściwy do spraw zagranicznych na wniosek
  dyrektora generalnego służby zagranicznej.
                                        
                                    Art. 16.
Kierujący placówką zagraniczną:
   1) jest przełożonym wszystkich członków służby zagranicznej w kierowanej
     przez niego placówce zagranicznej oraz osób, o których mowa w art. 2 ust.
     2,
   2) odpowiada przed dyrektorem generalnym służby zagranicznej za prawidłowe
     gospodarowanie mieniem, przestrzeganie dyscypliny finansów publicznych,
     przestrzeganie przepisów, w szczególności przepisów prawa pracy oraz
     przepisów dotyczących tajemnic ustawowo chronionych.
                                        
                                    Art. 17.
1. Ambasadora mianuje i odwołuje Prezydent Rzeczypospolitej Polskiej na wniosek
  ministra właściwego do spraw zagranicznych, zaakceptowany przez Prezesa Rady
  Ministrów.
2. Ambasador, z zastrzeżeniem art. 16 pkt 2, podlega służbowo ministrowi
  właściwemu do spraw zagranicznych.
3. Prezes Rady Ministrów, na wniosek ministra właściwego do spraw
  zagranicznych, określi, w drodze zarządzenia, formę i tryb wydawania poleceń
  ambasadorowi, kierując się zadaniami służby zagranicznej i potrzebami
  polityki państwa.
                                        
                                    Art. 18.
1. Dyrektor generalny nawiązuje z ambasadorem, który przed mianowaniem nie był
  członkiem służby zagranicznej, stosunek pracy na podstawie powołania, na czas
  pełnienia funkcji ambasadora, nadając mu, z zastrzeżeniem art. 11 ust. 2, na
  ten czas stopień dyplomatyczny.
2. Odwołanie przez Prezydenta Rzeczypospolitej Polskiej ambasadora, o którym
  mowa w ust. 1, jest równoznaczne z odwołaniem w rozumieniu przepisów prawa
  pracy.
                                        
                                    Art. 19.
Ambasador w państwie przyjmującym, w zakresie swoich pełnomocnictw, w
szczególności:
   1) reprezentuje Rzeczpospolitą Polską,
   2) chroni interesy Rzeczypospolitej Polskiej oraz jej obywateli, zgodnie z
     prawem międzynarodowym i prawem państwa przyjmującego,
   3) uczestniczy w czynnościach przedstawicieli organów władzy publicznej w
     zakresie prowadzonych przez nich negocjacji i podejmowanych działań,
     zapewnia  współdziałanie tych przedstawicieli, dba o zgodność ich
     czynności z założeniami polskiej polityki zagranicznej, a także udziela im
     pomocy i współdziała z nimi w zakresie ich zadań w stosunkach z państwem
     przyjmującym,
   4) działa na rzecz promocji Polski, a zwłaszcza polskiej kultury, nauki i
     gospodarki,
   5) udziela pomocy i współdziała w zakresie niezbędnym do wykonywania zadań
     przez członków służby zagranicznej oraz innych osób delegowanych do
     załatwienia określonych spraw w państwie przyjmującym,
   6) nadzoruje działalność wszystkich placówek zagranicznych w państwie
     przyjmującym,
   7) prowadzi rokowania z państwem przyjmującym,
   8) popiera przyjazne stosunki między Rzecząpospolitą Polską a państwem
     przyjmującym,
   9) zaznajamia się z warunkami, wydarzeniami i działalnością prowadzoną przez
     państwo przyjmujące i przekazuje właściwym organom władzy publicznej
     Rzeczypospolitej Polskiej informacje na ten temat.
                                        
                                    Art. 20.
Ambasador przy organizacji międzynarodowej, zwanej dalej "organizacją", w
szczególności:
   1) reprezentuje Rzeczpospolitą Polską wobec organizacji,
   2) utrzymuje łączność między Rzecząpospolitą Polską a organizacją,
   3) prowadzi rokowania z organizacją i w ramach organizacji,
   4) zaznajamia się z działalnością prowadzoną przez organizację i przekazuje
     właściwym organom władzy publicznej Rzeczypospolitej Polskiej informację
     na temat jej działalności,
   5) zapewnia udział Rzeczypospolitej Polskiej w pracach organizacji,
   6) chroni interesy Rzeczypospolitej Polskiej, jej obywateli oraz polskich
     osób prawnych w stosunkach z organizacją,
   7) popiera realizację celów i zasad organizacji przez współpracę z
     organizacją i w ramach organizacji,
   8) uczestniczy, poza granicami Rzeczypospolitej Polskiej oraz w zakresie
     przedmiotu działalności organizacji, w czynnościach przedstawicieli
     organów władzy publicznej w zakresie prowadzonych przez nich negocjacji i
     podejmowanych działań, zapewnia  współdziałanie tych przedstawicieli, dba
     o zgodność ich czynności z założeniami polskiej polityki zagranicznej, a
     także udziela im pomocy i współdziała z nimi w zakresie ich zadań w
     stosunkach z organizacją.
                                        
                                    Art. 21.
1. Funkcje konsula wykonuje, wyznaczony przez dyrektora generalnego służby
  zagranicznej, członek personelu dyplomatyczno-konsularnego, który złożył
  egzamin konsularny.
2. Minister właściwy do spraw zagranicznych określi, w drodze rozporządzenia,
  zakres egzaminu konsularnego oraz sposób jego przeprowadzania, uwzględniając
  możliwość powtarzania egzaminu, a także sposób powoływania członków komisji
  egzaminacyjnej oraz wysokość ich wynagrodzenia.
                                    Art. 22.
1. Urzędem konsularnym kieruje konsul albo konsul honorowy, o którym mowa w
  przepisach określonych w art. 4 pkt 3.
2. Funkcje konsulów oraz tryb postępowania przed konsulem określają przepisy, o
  których mowa w art. 4 pkt 3.
                                        
                                    Art. 23.
1. Placówki zagraniczne podlegają okresowej inspekcji wykonywanej na polecenie
  dyrektora generalnego służby zagranicznej.
2. Zakres i szczegółowy tryb kontroli określi, w drodze zarządzenia, minister
  właściwy do spraw zagranicznych z uwzględnieniem organizacji służb
  kontrolnych, wymagań jakie muszą spełniać kontrolujący, ich uprawnień w toku
  przeprowadzania czynności kontrolnych, a także dokumentów jakie muszą
  posiadać kontrolujący, jak też uprawnień przysługujących w toku czynności
  kontrolnych kierującemu kontrolowaną placówką zagraniczną.
                                   Rozdział 3
                 Prawa i obowiązki członków służby zagranicznej
                                        
                                    Art. 24.
1. Stanowisko w służbie zagranicznej wyznacza i odwołuje ze stanowiska dyrektor
  generalny służby zagranicznej.
2. Jeżeli wyznaczenie stanowiska pociąga za sobą zmianę miejsca pobytu członka
  służby zagranicznej, wyznaczenie stanowiska następuje z wyprzedzeniem nie
  krótszym niż 3 miesiące, chyba że na skrócenie tego okresu członek służby
  zagranicznej wyraził zgodę lub jeśli za skróceniem okresu przemawiają
  szczególne potrzeby służby zagranicznej.
                                    Art. 25.
1. Przeniesienia, o którym mowa w art. 51 ustawy o służbie cywilnej, urzędnika
  służby cywilnej do służby zagranicznej, dokonuje Szef Służby Cywilnej w
  porozumieniu z dyrektorem generalnym służby zagranicznej.
2. Przeniesienie, o którym mowa w art. 52 ust. 2 ustawy o służbie cywilnej,
  urzędnika służby cywilnej do służby zagranicznej, następuje na wspólny
  wniosek Szefa Służby Cywilnej i dyrektora generalnego służby zagranicznej.
                                        
                                    Art. 26.
1. Dyrektor generalny służby zagranicznej, jeżeli przemawia za tym szczególna
  potrzeba służby zagranicznej, może przenieść członka personelu dyplomatycznokonsularnego
w stan nieczynny; przepisy art. 57 ustawy o służbie cywilnej
  stosuje się odpowiednio, z tym że czynności Szefa Służby Cywilnej wykonuje
  dyrektor generalny służby zagranicznej.
2. O przeniesieniu członka personelu dyplomatyczno-konsularnego w stan
  nieczynny, przedłużeniu okresu pozostawania w stanie nieczynnym oraz wezwaniu
  i podjęciu wykonywania obowiązków służbowych przez członka tego personelu dyrektor
generalny służby zagranicznej powiadamia Szefa Służby Cywilnej.
                                        
                                    Art. 27.
1. Wynagrodzenie członków służby zagranicznej składa się z wynagrodzenia
  określonego dla członków korpusu służby cywilnej, z tym że członkom personelu
  dyplomatyczno-konsularnego przysługuje dodatek służby zagranicznej z tytułu
  posiadanego stopnia dyplomatycznego.
2. Prezes Rady Ministrów, na wniosek ministra właściwego do spraw
  zagranicznych, po zasięgnięciu opinii Szefa Służby Cywilnej, określi, w
  drodze rozporządzenia:
   1) stanowiska w służbie zagranicznej, w tym stanowiska kierownicze w służbie
     zagranicznej, a w ich ramach stanowiska obsadzane w drodze konkursu - z
     uwzględnieniem porównywalności stanowisk pracy personelu dyplomatycznokonsularnego
ze stanowiskami w służbie cywilnej oraz stanowiska personelu
     pomocniczego i personelu obsługi - z uwzględnieniem specyfiki zadań
     wykonywanych na tych stanowiskach,
   2) mnożniki do ustalenia wynagrodzenia zasadniczego członków korpusu służby
     zagranicznej,
   3) mnożniki dodatku służby zagranicznej,
   4) mnożniki dodatku z tytułu zajmowania stanowiska kierowniczego w ramach
     personelu dyplomatyczno-konsularnego
   - kierując się specyfiką i charakterem zadań służby zagranicznej.
                                    Art. 28.
1. O stanowiska obsadzane w drodze konkursu może ubiegać się członek personelu
  dyplomatyczno-konsularnego lub osoba, która spełnia wymagania określone w
  art. 12 ust. 1 pkt 2-5 oraz inne warunki sformułowane w ogłoszeniu o
  konkursie.
2. Konkursy na stanowiska, o których mowa w ust. 1, przeprowadza dyrektor
  generalny służby zagranicznej, z wyłączeniem konkursu na stanowisko dyrektora
  generalnego służby zagranicznej, który przeprowadza Szef Służby Cywilnej z
  udziałem wyznaczonych przez ministra właściwego do spraw zagranicznych
  członków personelu dyplomatyczno-konsularnego posiadających stopnie
  dyplomatyczne nie niższe niż radca.
3. W celu przeprowadzenia konkursu dyrektor generalny służby zagranicznej
  powołuje zespół konkursowy. W skład zespołu konkursowego wchodzą: dyrektor
  generalny służby zagranicznej, trzech członków personelu dyplomatycznokonsularnego
wyznaczonych przez dyrektora generalnego służby zagranicznej
  oraz  trzech przedstawicieli Szefa Służby Cywilnej.
4. Konkursy na stanowiska, o których mowa w ust. 1, ogłasza się w Biuletynie
  Służby Cywilnej, w ministerstwie obsługującym ministra właściwego do spraw
  zagranicznych oraz w placówkach zagranicznych, z co najmniej miesięcznym
  wyprzedzeniem przed otwarciem konkursu - powiadamiając o tym Szefa Służby
  Cywilnej.
                                        
                                    Art. 29.
1. Warunki pracy w placówkach zagranicznych powinny zapewniać prawidłowe i
  godne wykonywanie zadań służby zagranicznej.
2. Członek służby zagranicznej wykonujący obowiązki służbowe w placówce
  zagranicznej może otrzymać, na swój pisemny wniosek, wynagrodzenie w walucie
  państwa przyjmującego.
3. Członkowi służby zagranicznej wykonującemu obowiązki służbowe w placówce
  zagranicznej przysługuje dodatek zagraniczny na pokrycie zwiększonych kosztów
  związanych z wykonywaniem obowiązków służbowych w placówce zagranicznej,
  uwzględniający poziom kosztów utrzymania w państwie przyjmującym.
4. Członkowi służby zagranicznej wykonującemu obowiązki służbowe w placówce
  zagranicznej zapewnia się:
   1) nieodpłatne korzystanie z lokalu mieszkalnego odpowiedniego do sytuacji
     rodzinnej członka służby zagranicznej, oraz częściowy zwrot kosztów jego
     eksploatacji,
   2) pokrycie kosztów podróży przesiedleniowej, w tym przewozu mienia oraz,
     raz na 2 lata, podróży urlopowej do kraju członka służby zagranicznej i
     członków jego rodziny, a także zwrot kosztów podróży i przewozu w
     przypadkach szczególnych i losowych,
   3) zwrot uzasadnionych, udokumentowanych kosztów leczenia w państwie
     przyjmującym, oraz kosztów leczenia przebywających z nim stale za granicą
     członków rodziny,
   4) zwrot opłat za naukę dzieci ze względu na szczególne warunki państwa
     przyjmującego, jeżeli nie mają one możliwości uczęszczania do bezpłatnej
     publicznej szkoły typu podstawowego lub średniego,
   5) zasiłek adaptacyjny, na pokrycie kosztów zagospodarowania się w państwie
     przyjmującym,
   6) ryczałt z tytułu używania do celów służbowych samochodów osobowych i
     motocykli niebędących własnością pracodawcy.
5. Ambasadorowi i konsulowi kierującemu urzędem konsularnym, którego małżonek
  przebywa wraz z nim na placówce zagranicznej i nie jest zatrudniony na
  podstawie art. 31 ust. 1, przysługuje dodatek na pokrycie zwiększonych
  kosztów utrzymania rodziny.
6. Do osób niepełnosprawnych wymagających stałej opieki członka służby
  zagranicznej stosuje się odpowiednio przepisy dotyczące dzieci członka służby
  zagranicznej.
                                    Art. 30.
Prezes Rady Ministrów, na wniosek ministra właściwego do spraw zagranicznych,
określi, w drodze rozporządzenia:
   1) wysokość i szczegółowe zasady przyznawania i wypłaty dodatku
     zagranicznego,
   2) rodzaje, wysokość, tryb i szczegółowe zasady przyznawania świadczeń, o
     których mowa w art. 29 ust. 4 i 5
- uwzględniając funkcje dyplomatyczne lub konsularne na placówce, specyfikę
państw przyjmujących i kierując się potrzebą zachowania warunków socjalnobytowych
porównywalnych do warunków posiadanych przez członków korpusu
dyplomatycznego lub konsularnego innych państw, a także mając na względzie
wypadki szczególne takie jak związane ze zgonami lub innymi wyjątkowymi
wydarzeniami rodzinnymi.
                                    Art. 31.
1. Jeżeli wymagają tego szczególne potrzeby służby zagranicznej, małżonkowie
  oraz osoby pozostające ze sobą w stosunku pokrewieństwa lub powinowactwa oraz
  w stosunku przysposobienia, opieki lub kurateli mogą być, za zgodą dyrektora
  generalnego służby zagranicznej, zatrudnione w tej samej placówce
  zagranicznej, nawet gdyby powstał między nimi stosunek podległości służbowej.
2. Małżonek ambasadora albo konsula kierującego urzędem konsularnym nie może
  podejmować zatrudnienia poza granicami kraju w czasie pełnienia funkcji przez
  współmałżonka, z zastrzeżeniem ust. 1.
                                        
                                    Art. 32.
1. Jeżeli wymagają tego potrzeby służby zagranicznej, członek służby
  zagranicznej wykonuje pracę poza normalnymi godzinami pracy, a w wyjątkowych
  przypadkach także w niedziele i święta, bez prawa do oddzielnego
  wynagrodzenia i prawa do czasu wolnego w zamian za czas przepracowany.
2. Przepisu ust. 1 nie stosuje się do członków służby zagranicznej będących
  kobietami w ciąży oraz do członków służby zagranicznej sprawujących pieczę
  nad osobami wymagającymi stałej opieki lub opiekujących się dziećmi w wieku
  do 8 lat, chyba że na taką pracę wyrażą oni zgodę.
3. Członek służby zagranicznej ma prawo do nieprzerwanego 11-godzinnego
  odpoczynku.
                                        
                                    Art. 33.
1. Członek służby zagranicznej wykonujący obowiązki służbowe w placówce
  zagranicznej, jeżeli wymagają tego szczególne potrzeby służby zagranicznej,
  obowiązany jest wykonywać polecenia kierującego placówką nie związane z
  pełnioną funkcją.
2. Członek służby zagranicznej wykonujący obowiązki służbowe w placówce
  zagranicznej, jeżeli wymagają tego potrzeby służby zagranicznej, może być
  czasowo przeniesiony do innej placówki zagranicznej. Czas tego przeniesienia
  nie powinien przekraczać 6 miesięcy.
3. Członkowi personelu dyplomatyczno-konsularnego, w przypadku, o którym mowa w
  ust. 2, jeżeli czas przeniesienia przekracza 3 miesiące, przysługuje
  wynagrodzenie przewidziane dla stopnia dyplomatycznego lub funkcji
  dyplomatycznej, na których okresowo wypełnia obowiązki, jeżeli jest ono
  wyższe od dotychczasowego.
                                        
                                    Art. 34.
1. Członkowi personelu dyplomatyczno-konsularnego po 10 latach pozostawania w
  służbie zagranicznej przysługuje urlop dodatkowy w wymiarze 6 dni roboczych,
  a po 20 latach - 12 dni roboczych.
2. Członkowi służby zagranicznej w okresie służby w placówce zagranicznej w
  miejscu o klimacie szczególnie szkodliwym dla zdrowia, przysługuje, w okresie
  służby w tej placówce, urlop dodatkowy w wymiarze 5 dni roboczych rocznie.
3. Minister właściwy do spraw zagranicznych, w porozumieniu z ministrem
  właściwym do spraw zdrowia, określi, w drodze rozporządzenia, wykaz miejsc o
  klimacie szczególnie szkodliwym dla zdrowia przebywających w nich na
  placówkach zagranicznych członków służby zagranicznej.
                                    Art. 35.
1. Do urlopu wypoczynkowego członka służby zagranicznej wykonującego obowiązki
  służbowe w placówce zagranicznej, nie wlicza się przypadających w tym okresie
  dni niebędących dniami pracy w państwie przyjmującym.
2. Członkowi służby zagranicznej, wykonującemu obowiązki służbowe w placówce
  zagranicznej, jeżeli przemawia za tym interes służby zagranicznej, może być,
  za jego zgodą, udzielony urlop wypoczynkowy łącznie za 2 lata kalendarzowe,
  zamiast dwóch corocznych urlopów wypoczynkowych.
                                        
                                    Art. 36.
1. Członek służby zagranicznej nie może podejmować zatrudnienia lub wykonywać
  innych zajęć zarobkowych bez pisemnej zgody dyrektora generalnego służby
  zagranicznej.
2. Minister właściwy do spraw zagranicznych określi, w drodze rozporządzenia,
  warunki:
   1) ogłaszania przez członków służby zagranicznej prac naukowych i
     publicystycznych związanych ze stosunkami międzynarodowymi, a także
     rozpowszechniania w środkach masowego przekazu wiadomości dotyczących
     takich stosunków lub służby zagranicznej, w tym udzielania wywiadów i
     ogłaszania prac naukowych,
   2) przyjmowania upominków i innych świadczeń o podobnym charakterze
 - biorąc pod uwagę interes służby zagranicznej i tradycje w dyplomacji oraz
  zapewnienie rozwoju intelektualnego i naukowego członków służby zagranicznej.
                                    Art. 37.
1. Członek służby zagranicznej za naruszenie obowiązków służbowych odpowiada
  dyscyplinarnie na zasadach określonych w przepisach o służbie cywilnej, z
  zastrzeżeniem ust. 2-4.
2. W służbie zagranicznej działa rzecznik dyscyplinarny służby zagranicznej,
  będący rzecznikiem dyscyplinarnym w rozumieniu przepisów o służbie cywilnej.
3. Do ambasadorów, o których mowa w art. 18 ust. 1, nie stosuje się przepisów
  art. 107 ust. 2 pkt 4-6 ustawy o służbie cywilnej.
4. W placówce zagranicznej, postępowanie wyjaśniające może prowadzić zamiast
  rzecznika dyscyplinarnego służby zagranicznej członek personelu dyplomatycznokonsularnego
wyznaczony, na wniosek rzecznika, przez dyrektora generalnego
  służby zagranicznej.
                                        
                                    Art. 38.
1. W celu przygotowania do służby zagranicznej osób nie posiadających stopnia
  dyplomatycznego ustanawia się odbywaną w ministerstwie obsługującym ministra
  właściwego do spraw zagranicznych aplikację dyplomatyczno-konsularną,
  trwającą rok i sześć miesięcy oraz obejmującą również służbę przygotowawczą w
  rozumieniu ustawy o służbie cywilnej, z zastrzeżeniem ust. 3.
2. Program aplikacji dyplomatyczno-konsularnej, w części nie obejmującej służby
  przygotowawczej, przygotowuje dyrektor generalny służby zagranicznej po
  zasięgnięciu opinii Szefa Służby Cywilnej.
3. W przypadku odbycia służby przygotowawczej aplikacja trwa rok i obejmuje
  jedynie program przygotowany przez dyrektora generalnego służby zagranicznej,
  o którym mowa w ust. 2.
                                    Art. 39.
1. Aplikantem dyplomatyczno-konsularnym może zostać osoba, będąca obywatelem
  polskim, spełniająca wymagania określone w art. 12 ust. 1 pkt 3-5.
2. Nabór na aplikację jest otwarty oraz odbywa się w drodze konkursu. Konkurs
  ma na celu sprawdzenie poziomu wiedzy ogólnej i stopnia znajomości języka
  obcego u kandydatów oraz ich predyspozycji i przydatność do pracy w służbie
  zagranicznej, przy czym sprawdzenie wiedzy odbywane jest z zachowaniem zasady
  anonimowości.
3. Ogłoszenie o konkursie na aplikację zamieszcza w Biuletynie Służby Cywilnej
  dyrektor generalny służby zagranicznej, który konkurs organizuje i
  przeprowadza.
4. Minister właściwy do spraw zagranicznych określi, w drodze rozporządzenia,
  po zasięgnięciu opinii Szefa Służby Cywilnej, szczegółowe zasady i tryb
  przeprowadzania konkursu, o którym mowa w ust. 2, z uwzględnieniem
  przeprowadzania testów, w tym testów psychologicznych, treści i formy wniosku
  o przyjęcie na aplikację dyplomatyczno-konsularną, z możliwością
  wykorzystania elektronicznych środków przekazu danych.
                                    Art. 40.
1. Aplikację dyplomatyczno-konsularną organizuje i przeprowadza dyrektor
  generalny służby zagranicznej.
2. Dyrektor generalny służby zagranicznej może skrócić okres aplikacji
  dyplomatyczno-konsularnej lub zwolnić z obowiązku jej odbywania osobę
  spełniającą warunki, o których mowa w art. 12 ust. 1 pkt 3-5, której
  doświadczenie zawodowe w sferze stosunków zagranicznych gwarantuje fachowe
  wykonywanie obowiązków członka personelu dyplomatyczno-konsularnego służby
  zagranicznej.
                                    Art. 41.
1. Aplikacja dyplomatyczno-konsularna kończy się egzaminem dyplomatycznokonsularnym.

2. Celem egzaminu dyplomatyczno-konsularnego jest sprawdzenie wiedzy,
  kwalifikacji i posiadania predyspozycji niezbędnych do wykonywania obowiązków
  członka personelu dyplomatyczno-konsularnego.
3. Absolwent Krajowej Szkoły Administracji Publicznej oraz urzędnik służby
  cywilnej, spełniający wymogi, o których mowa w art. 12 ust. 1 pkt 3-5, a
  także osoba, o której mowa w art. 40 ust. 2, mogą przystąpić do egzaminu
  dyplomatyczno-konsularnego bez konieczności odbycia aplikacji dyplomatycznokonsularnej.

4. Minister właściwy do spraw zagranicznych określi, w drodze rozporządzenia,
  organizację aplikacji dyplomatyczno-konsularnej, sposób dokumentowania
  znajomości języków obcych oraz szczegółowe zasady i tryb dopuszczenia do
  egzaminu dyplomatyczno-konsularnego oraz zakres tego egzaminu, ze szczególnym
  uwzględnieniem sposobu powoływania członków komisji egzaminacyjnej, wysokości
  ich wynagrodzenia oraz sposobu przeprowadzania egzaminu dyplomatycznokonsularnego,
z zachowaniem zasady anonimowości przy sprawdzaniu wiedzy i z
  uwzględnieniem możliwości powtarzania egzaminu.
                                        
                                   Rozdział 4
                               Przepisy szczególne
                                        
                                    Art. 42.
1. W ministerstwie obsługującym ministra właściwego do spraw zagranicznych
  tworzy się środki specjalne, w rozumieniu przepisów o finansach publicznych,
  w celu wsparcia finansowania inwestycji i utrzymania placówek zagranicznych
  oraz finansowania wydatków wynikających z art. 27 i 29.
2. Środki specjalne tworzy się z następujących źródeł:
   1) opłat z tytułu zryczałtowanych kosztów rzeczywistych za wykonywane
     czynności konsularne,
   2) wpływów ze sprzedaży składników majątkowych placówek zagranicznych,
   3) przychodów uzyskiwanych z najmu pokoi gościnnych, mieszkań i lokali
     służbowych w placówkach zagranicznych,
   4) zwrotów w państwie przyjmującym placówkom zagranicznym kwot podatku od
     towarów i usług,
   5) odsetek z tytułu wkładów i lokat na rachunkach bankowych placówek
     zagranicznych,
   6) darowizn, spadków i zapisów.
3. Minister właściwy do spraw finansów publicznych, w porozumieniu z ministrem
  właściwym do spraw budżetu i ministrem właściwym do spraw zagranicznych
  określi, w drodze rozporządzenia, tryb wydatkowania środków, a także rodzaj
  sprawozdawczości i tryb przekazywania danych o przychodach ze środków
  specjalnych oraz tryb przekazywania na rachunek środka specjalnego jego
  przychodów - biorąc pod uwagę uzyskiwanie przychodów w różnych walutach i w
  bankach różnych państw.
                                    Art. 43.
1. Zamówienia publiczne, o wartości od ponad 3.000 euro do 200.000 euro
  składane przez placówkę zagraniczną na roboty budowlane, dostawy lub usługi
  wykonywane poza granicami kraju, wymagają uprzedniej zgody dyrektora
  generalnego służby zagranicznej, która określa również zakres uprawnień
  kierującego placówką zagraniczną przy udzielaniu zamówienia.
2. Prezes Rady Ministrów określi, w drodze rozporządzenia, warunki, jakim musi
  odpowiadać zamówienie, o którym mowa w ust. 1, oraz szczegółowy tryb
  wydawania i zakres zgody, a także zakres i sposób prowadzenia dokumentacji
  zamówienia - kierując się koniecznością zapewnienia ochrony interesów państwa
  przy wykonywaniu zamówienia, jak też zapewnienia kontroli prawidłowości
  udzielania zamówienia i wydatkowania środków na jego realizację z
  uwzględnieniem specyfiki i szczególnych obowiązków służby zagranicznej
  wykonywanej w placówkach zagranicznych.
                                   Rozdział 5
                       Zmiany w przepisach obowiązujących
                                        
                                    Art. 44.
W ustawie z dnia 25 lutego 1964 r. Kodeks rodzinny i opiekuńczy (Dz.U. Nr 9,
poz. 59, z 1975 r. Nr 45, poz. 234, z 1986 r. Nr 36, poz. 180, z 1990 r. Nr 34,
poz. 198, z 1995 r. Nr 83, poz. 417, z 1998 r. Nr 117, poz. 757, z 1999 r. Nr
52, poz. 532 oraz z 2000 r. Nr 122, poz. 1322) w art. 1 dodaje się  § 4 w
brzmieniu:
  "§4. Mężczyzna i kobieta, będący obywatelami polskimi przebywającymi za
     granicą mogą zawrzeć małżeństwo przed konsulem lub przed osobą wyznaczoną
     do wykonywania funkcji konsula.".
                                    Art. 45.
W ustawie z dnia 16 września 1982 r. o pracownikach urzędów państwowych (Dz.U.
Nr 31, poz. 214, z 1984 r. Nr 35, poz. 187, z 1988 r. Nr 19, poz. 132, z 1989 r.
Nr 4, poz. 24 i Nr 34, poz. 178 i 182, z 1990 r. Nr 20, poz. 121, z 1991 r. Nr
55, poz. 234, Nr 88, poz. 400 i Nr 95, poz. 425, z 1992 r. Nr 54, poz. 254 i Nr
90, poz. 451, z 1994 r. Nr 136, poz. 704, z 1995 r. Nr 132, poz. 640, z 1996 r.
Nr 89, poz. 402 i Nr 106, poz. 496, z 1997 r. Nr 98, poz. 604, Nr 133, poz. 882
i 883 i Nr 141, poz. 943, z 1998 r. Nr 131, poz. 860, Nr 155, poz. 1016 i Nr
162, poz. 1118 oraz z 1999 r. Nr 49, poz. 483 i Nr 70, poz. 778 oraz z 2000 r.
Nr 6, poz. 69, Nr 66, poz. 787 i Nr 109, poz. 1165) w art. 47 skreśla się wyrazy
"urzędników służby dyplomatyczno-konsularnej oraz".
                                        
                                    Art. 46.
W ustawie z dnia 13 lutego 1984 r. o funkcjach konsulów Rzeczypospolitej
Polskiej (Dz.U. Nr 9, poz. 34, z 1997 r. Nr 114, poz. 739, z 1998 r. Nr 117,
poz. 757, z 1999 r. Nr 52, poz. 532, z 2000 r. Nr 120 poz. 1268 oraz z 2001 r.
Nr 42, poz. 475) wprowadza się następujące zmiany :
1) art. 2 otrzymuje brzmienie:
       "Art. 2 .1. Konsulem może być mianowany ten kto :
           1) jest obywatelem polskim i korzysta z pełni praw publicznych,
           2) ma pełną zdolność do czynności prawnych,
           3) jest nieskazitelnego charakteru oraz ze względu na posiadane
             kwalifikacje i praktykę zawodową daje rękojmię należytego
             wykonywania obowiązków służbowych, zgodnie z prawem i interesami
             Rzeczypospolitej Polskiej,
           4) posiada tytuł magistra lub równorzędny,
           5) nie był karany za przestępstwo popełnione z winy umyślnej,
           6) spełnia inne wymogi określone w przepisach o pracownikach służby
             dyplomatyczno-konsularnej.
         2. Jeżeli wymagają tego potrzeby służby, wykonywanie funkcji konsula
           można powierzyć osobie, która nie spełnia wymogów określonych w ust.
           1 w pkt. 4.";
2) art. 9 otrzymuje brzmienie:
    "Art. 9. Ilekroć w ustawie jest mowa o obywatelach polskich, odnosi się to,
          z wyłączeniem przepisów art. 11-13, 16, 23-26, odpowiednio do osób
          prawnych, instytucji i innych polskich jednostek organizacyjnych.";
3) art. 12 i 13 otrzymują brzmienie:
      "Art. 12. 1. Konsul, o ile nie zabrania tego prawo państwa przyjmującego,
             z urzędu podejmuje przed sądami lub innymi władzami tego państwa
             czynności niezbędne dla ochrony praw i interesów obywateli
             polskich, jeżeli z powodu nieobecności lub innej ważnej przyczyny
             nie mogą oni w odpowiednim czasie bronić swoich praw i interesów,
             ani nie ustanowili pełnomocników. O podjęciu tych czynności konsul
             zawiadamia niezwłocznie osobę zainteresowaną.
         2. Konsul, za zgodą ministra właściwego do spraw zagranicznych i na
           podstawie udzielonego pełnomocnictwa może zastępować lub zapewniać
           zastępstwo obywateli polskich przed sądami i innymi organami państwa
           przyjmującego w celu ochrony praw i interesów reprezentowanych osób,
           o ile nie zabrania tego prawo państwa przyjmującego.
         3. Przyjęcie pełnomocnictwa konsul może uzależnić od dostarczenia
           dokumentów oraz wskazania innych dowodów i okoliczności
           potwierdzających istnienie wymagających ochrony praw i interesów
           obywatela polskiego, a ponadto od złożenia na piśmie zobowiązania do
           pokrycia poniesionych kosztów.
     Art. 13. Konsul czuwa, aby obywatele polscy zatrzymani, aresztowani lub w
           inny sposób pozbawieni wolności w państwie przyjmującym mieli
           zapewnioną ochronę prawną i traktowanie zgodne z prawem tego państwa
           oraz z prawem i zwyczajami międzynarodowymi. W szczególności może
           podejmować następujące działania :
           1) zwracać się do sądów i innych organów państwa przyjmującego o
             udzielenie informacji o przyczynach zatrzymania, aresztowania lub
             pozbawienia wolności w inny sposób, a zwłaszcza o zarzutach
             stawianych tym obywatelom,
           2) odwiedzać tych obywateli oraz porozumiewać się z nimi w inny
             sposób,
           3) na wniosek obywatela ułatwiać mu porozumiewanie się z rodziną i
             innymi osobami bliskimi.";
4) art. 15 otrzymuje brzmienie:
    "Art. 15. Konsul wykonuje czynności dotyczące zabezpieczenia i realizacji
          spadków lub innych należności przysługujących Skarbowi Państwa.";
5) art. 22 otrzymuje  brzmienie:
    "Art. 22. Konsul wykonuje czynności konsularne na podstawie upoważnienia
          ministra właściwego do spraw zagranicznych, a w stosunku do czynności
          określonych w art. 19 ust. 1-3, art. 20 i 21 upoważnienia ministra
          właściwego do spraw zagranicznych wydanego w porozumieniu z ministrem
          właściwym do spraw sprawiedliwości.";
6) w art. 23 w ust. 1:
   a) w pkt 2 kropkę zastępuje się przecinkiem,
   b) dodaje się pkt. 3 w brzmieniu:
     "3) wydaje zastępcze dokumenty podróży obywatelom innych państw oraz
       udziela wiz uprawniających do wjazdu do innych państw.";
7) art. 25 otrzymuje brzmienie:
    "Art. 25. Konsul :
           1) wydaje decyzje o przyjęciu oświadczenia w sprawie wyboru i
             odzyskania obywatelstwa polskiego,
           2) wydaje decyzje w sprawie uznania za osobę pochodzenia polskiego w
             rozumieniu ustawy z dnia 9 listopada 2000 r. o repatriacji (Dz.U.
             Nr 106, poz. 1118 oraz z 2001 r. Nr 42, poz. 475),
           3) przyjmuje od osób zamieszkałych w okręgu konsularnym podania o
             nadanie przez Prezydenta Rzeczypospolitej Polskiej obywatelstwa
             polskiego oraz podania o wyrażenie przez Prezydenta
             Rzeczypospolitej Polskiej zgody na zrzeczenie się obywatelstwa
             polskiego.";
8) art. 28 otrzymuje  brzmienie:
      "Art. 28. 1. Konsul wykonuje funkcje w odniesieniu do statków
             podnoszących polską banderę  oraz ich załóg, pasażerów i ładunków,
             a w szczególności:
           1) kontroluje, czy statek jest uprawniony do podnoszenia bandery
             polskiej oraz wystawia statkowi, który otrzymał polską
             przynależność, tymczasowe świadectwo polskiej przynależności
             statku,
           2) przeprowadza inspekcje statku lub występuje z wnioskiem do organu
             administracji państwa, w którego porcie przebywa statek, o
             przeprowadzenie inspekcji lub przeglądów statku związanych z
             przedłużeniem ważności międzynarodowych świadectw,
           3) przedłuża termin ważności dokumentów bezpieczeństwa statku i
             dokumentów dotyczących ochrony środowiska morskiego,
           4) wydaje statkom o polskiej przynależności dokumenty przewidziane w
             odrębnych przepisach oraz przedłuża termin ich ważności,
           5) wystawia książeczki żeglarskie oraz przedłuża termin ich
             ważności,
           6) w razie uszkodzenia lub innego wypadku morskiego statku udziela
             pomocy w organizowaniu akcji ratowniczej oraz podejmuje czynności
             niezbędne  dla zapewnienia bezpieczeństwa uratowanych osób, jak
             również zabezpieczenia ich mienia oraz ładunku  i mienia statku,  a
             także interesów armatora polskiego,
           7) przyjmuje protesty morskie oraz przesłuchuje kapitana i innych
             członków załogi, a także pasażerów na okoliczność wypadku
             morskiego,
           8) uczestniczy przy wszelkich czynnościach podejmowanych na statku
             przez władze państwa przyjmującego związanych z zatrzymaniem,
             aresztowaniem lub pozbawieniem wolności w inny sposób członka
             załogi statku względnie pasażera albo zajęcia mienia znajdującego
             się na statku,
           9) zapewnia opiekę i pomoc prawną członkom załogi statku w razie ich
             zatrzymania, aresztowania lub pozbawienia wolności w inny sposób, a
             także przy rozpatrywaniu przez sądy i organy administracyjne
             państwa przyjmującego spraw dotyczących tych osób,
          10) udziela pomocy członkom załogi statku pozostałym na lądzie z
            powodu choroby lub z innych przyczyn oraz umożliwia im powrót do
            Rzeczypospolitej Polskiej,
          11) podejmuje interwencje w razie dyskryminowania  przez władze
            państwa przyjmującego statku lub członków jego załogi.
         2. O czynnościach, o których mowa w ust. 1 pkt. 1-3, konsul powiadamia
           polską instytucję klasyfikacyjną i urząd morski właściwy dla portu
           macierzystego statku.
         3. Szczegółowy zakres funkcji, o których mowa w ust. 1, określają
           odrębne przepisy.";
9) art. 30 otrzymuje  brzmienie:
    "Art. 30. Konsul odmówi wykonania czynności, która byłaby sprzeczna z
          prawem lub zasadami współżycia społecznego.";
10) dodaje się art. 32a w brzmieniu:
       "Art. 32a. Konsul prowadzi, w szczególności w formie zapisu
              elektronicznego, rejestry spraw, rejestry czynności konsularnych
              jak również inne rejestry określone odrębnymi przepisami i
              przetwarza umieszczone w nich dane osobowe na zasadach
              określonych w przepisach odrębnych.".
 
                                    Art. 47.
W ustawie z dnia 10 czerwca 1994 r. o zamówieniach publicznych (Dz.U. z 1998 r.
Nr 119, poz. 773, z 1999 r. Nr 45, poz. 437, z 2000 r. Nr 12, poz. 136, Nr 93,
poz. 1027 i Nr 110, poz. 1167 oraz z 2001 r. Nr 56, poz. 580 i Nr 76, poz. 813)
w art. 6 w ust. 1:
1) w pkt 7 na końcu kropkę zastępuje się przecinkiem;
2) dodaje się pkt 8 w brzmieniu:
   "8) udzielania zamówień o wartości od ponad 3.000 EURO do 200.000 EURO przez
     placówkę zagraniczną Rzeczypospolitej Polskiej na towary i usługi
     wykonywane poza granicami kraju, określonych w przepisach o służbie
     zagranicznej.".
 
                                    Art. 48.
W ustawie z dnia 20 grudnia 1996 r. o Polskim Instytucie Spraw Międzynarodowych
(Dz.U Nr 156, poz. 777) wprowadza się, następujące zmiany:
1) art. 3 otrzymuje brzmienie:
    "Art. 3. Szczegółowy zakres działania i organizację Instytutu określa
          statut Instytutu nadany, w drodze rozporządzenia, przez Prezesa Rady
          Ministrów, na wniosek ministra właściwego do spraw zagranicznych - z
          uwzględnieniem organizacji i funkcjonowania służby zagranicznej.";
2) w art. 5 w ust. 2 wyrazy "Ministra Spraw Zagranicznych" zastępuje się
  wyrazami "ministra właściwego do spraw zagranicznych";
3) w art. 6 w ust. 2 wyrazy "Minister Spraw Zagranicznych" zastępuje się
  wyrazami "minister właściwy do spraw zagranicznych";
4) w art. 7:
   a) ust. 2 otrzymuje brzmienie:
     "2. Oddział zamiejscowy tworzy, w drodze rozporządzenia, minister właściwy
       do spraw zagranicznych, na wniosek Dyrektora Instytutu, po zasięgnięciu
       opinii Rady Instytutu - z uwzględnieniem możliwości zatrudnienia na
       terenie działania oddziału pracowników o odpowiednich kwalifikacjach.",
   b) w ust. 3 wyrazy"Ministra Spraw Zagranicznych" zastępuje się wyrazami
     "ministra właściwego do spraw zagranicznych";
5) w art. 10 wyrazy "Minister Spraw Zagranicznych" zastępuje się wyrazami
  "minister właściwy do spraw zagranicznych";
6) w art. 11:
   a) wyrazy "Minister Spraw Zagranicznych" zastępuje się wyrazami "Minister
     właściwy do spraw zagranicznych",
   b) wyrazy "Ministrem Pracy i Polityki Socjalnej" zastępuje się wyrazami
     "ministrem właściwym do spraw pracy",
   c) kropkę zastępuje się myślnikiem i dodaje się wyrazy "kierując się
     charakterem zadań Instytutu.";
7) w art. 12 wyrazy "Minister Spraw Zagranicznych" zastępuje się wyrazami
  "minister właściwy do spraw zagranicznych".
                                    Art. 49.
W ustawie z dnia 9 stycznia 1997 r. Kodeks celny (Dz.U. z 2001 r. Nr 75, poz.
802) w art. 1904 dodaje się § 2a w brzmieniu:
  "§2a. Warunek, o którym mowa w § 1 pkt 1, nie dotyczy członków służby
     zagranicznej."
                                        
                                    Art. 50.
W ustawie z dnia 18 grudnia 1998 r. o służbie cywilnej (Dz.U. z 1999 r. Nr 49,
poz. 483, Nr 70, poz. 778 i Nr 110, poz. 1255) w art. 111 ust. 1 i 2 otrzymują
brzmienie:
  "1. Wyższą Komisję Dyscyplinarną powołuje Prezes Rady Ministrów.
   2. W skład Wyższej Komisji Dyscyplinarnej wchodzi 15 członków powoływanych
     przez Prezesa Rady Ministrów na okres 6 lat, w tym 12 członków
     powoływanych na wniosek Szefa Służby Cywilnej spośród urzędników służby
     cywilnej oraz 3 członków powoływanych przez dyrektora generalnego służby
     zagranicznej spośród członków personelu dyplomatyczno-konsularnego.
     Członkowie Wyższej Komisji Dyscyplinarnej pełnią swoje funkcje do czasu
     powołania ich następców.".
   
                                    Art. 51.
W ustawie z dnia 9 listopada 2000 r. o repatriacji (Dz.U. Nr 106, poz. 1118 oraz
z 2001 r. Nr 42, poz. 475) w art. 5 dodaje się ust. 5 w brzmieniu:
  "5. Minister właściwy do spraw zagranicznych, w porozumieniu z ministrem
     właściwym do spraw wewnętrznych, określi, w drodze rozporządzenia, wzór
     wniosku o uznanie za osobę pochodzenia polskiego oraz szczegółowy tryb
     postępowania w sprawach wydawania przez konsula decyzji o uznaniu za osobę
     pochodzenia polskiego w rozumieniu ustawy.".
                                   Rozdział 6
                         Przepisy przejściowe i końcowe
                                        
                                    Art. 52.
Ambasadorowie pełniący swoje funkcje w dniu wejścia ustawy w życie, pełnią je na
zasadach dotychczasowych do czasu odwołania w trybie określonym w Konstytucji.
                                        
                                    Art. 53.
1. Z dniem wejścia ustawy w życie:
   1) członkowie korpusu służby cywilnej zatrudnieni w Ministerstwie Spraw
     Zagranicznych stają się członkami służby zagranicznej,
   2) osoby zatrudnione w placówkach zagranicznych, z wyłączeniem osób, o
     których mowa w art. 2 ust. 2, stają się członkami służby zagranicznej,
   3) dyrektor generalny w Ministerstwie Spraw Zagranicznych staje się
     dyrektorem generalnym służby zagranicznej,
   4) pracownicy oddelegowani lub wyznaczeni, w trybie określonym w przepisach
     odrębnych, do pracy w Ministerstwie Spraw Zagranicznych lub w placówkach
     zagranicznych, z dniem wejścia ustawy w życie, stają się członkami
     personelu dyplomatyczno-konsularnego zatrudnionymi na podstawie umowy o
     pracę w służbie zagranicznej; przepisy art. 54 stosuje się odpowiednio.
2.  Z dniem wejścia ustawy w życie osoby, o których mowa w ust. 1 i art. 2 ust.
  2, wykonują swoje obowiązki na dotychczasowych warunkach.
                                        
                                    Art. 54.
1. Osobom zatrudnionym w Ministerstwie Spraw Zagranicznych i w placówkach
  zagranicznych, spełniającym wymagania określone w art. 12 ust. 1 pkt 4 i 5
  oraz znającym przynajmniej jeden język obcy, odpowiednio dyrektor generalny
  służby zagranicznej lub minister właściwy do spraw zagranicznych, w terminie
  3 miesięcy od dnia wejścia ustawy w życie, nada, z zastrzeżeniem ust. 4,
  stopień dyplomatyczny odpowiedni do zajmowanego stanowiska, biorąc pod uwagę
  stopień służbowy nadany na podstawie przepisów rozporządzenia Rady Ministrów
  z dnia 24 marca 1983 r. w sprawie niektórych praw i obowiązków pracowników
  służby dyplomatyczno-konsularnej (Dz.U. Nr 20, poz. 90), przy czym osoby,
  które przed zatrudnieniem w placówce zagranicznej nie były zatrudnione w
  Ministerstwie Spraw Zagranicznych stopień dyplomatyczny otrzymują na czas
  określony, do dnia odwołania z placówki zagranicznej.
2. Osoby wykonujące obowiązki służbowe w placówce zagranicznej wykonują je do
  czasu odwołania z placówki zagranicznej, pełniąc funkcje posiadane w dniu
  wejścia ustawy w życie.
3. Osobom, które w dniu wejścia w życie ustawy nie posiadają stopnia służbowego
  nadanego na podstawie przepisów rozporządzenia Rady Ministrów, określonego w
  ust. 1, lub też nie spełniają wymagań określonych w art. 12 ust. 1 pkt 4 i 5
  oraz nie znają języka obcego, dyrektor generalny służby zagranicznej
  wyznacza, z zastrzeżeniem ust. 4, stanowisko, przy czym osobom, które przed
  zatrudnieniem w placówce zagranicznej nie były zatrudnione w Ministerstwie
  Spraw Zagranicznych -  dyrektor generalny służby zagranicznej wyznacza
  stanowisko na czas określony, do dnia odwołania z placówki zagranicznej.
4. Wyznaczenie stanowiska osobom, które nie spełniają wymogu określonego w art.
  12 ust. 1 pkt 3, następuje na okres nie dłuższy niż 5 lat od dnia wejścia
  ustawy w życie.
                                        
                                    Art. 55.
W okresie 5 lat od dnia wejścia ustawy w życie, określony w art. 12 ust. 1 pkt 1
wymóg odbycia aplikacji dyplomatyczno-konsularnej uważa się za spełniony także w
przypadku gdy doświadczenie zawodowe danej osoby w sferze stosunków
zagranicznych gwarantuje fachowe wykonywanie obowiązków członka personelu
dyplomatyczno-konsularnego służby zagranicznej.
                                        
                                    Art. 56.
Prowadzone z udziałem konsula postępowania w sprawach spadkowych, wszczęte i
niezakończone do dnia wejścia ustawy w życie, toczą się według przepisów
dotychczasowych.
                                    Art. 57.
Minister właściwy do spraw zagranicznych może wyrazić zgodę na utrzymanie
zatrudnienia poza granicami kraju przez zatrudnionego w dniu wejścia w życie
ustawy małżonka ambasadora albo małżonka konsula kierującego urzędem
konsularnym.
                                    Art. 58.
Do czasu wejścia w życie przepisów wykonawczych, określonych w ustawie, nie
dłużej jednak niż przez okres 2 lat od dnia wejścia ustawy w życie, zachowują
moc przepisy rozporządzenia Rady Ministrów, o którym mowa w art. 54 ust. 1, i
przepisy wykonawcze wydane na podstawie ustawy określonej w art. 4 pkt 4 - w
zakresie niesprzecznym z niniejszą ustawą.
                                        
                                    Art. 59.
Ustawa wchodzi w życie po upływie 6 miesięcy od dnia ogłoszenia, z tym że art.
42, w zakresie w jakim dotyczy utworzenia środka specjalnego w celu wsparcia
inwestycji
i utrzymania placówek zagranicznych, oraz art. 43 wchodzą w życie z dniem 1
stycznia 2002 r.
 
