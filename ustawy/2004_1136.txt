


Tekst ustawy przyjęty przez Senat bez poprawek
 
 
Ustawa
z dnia 7 lipca 2017 r.
o
zmianie ustawy o podatku dochodowym od osób fizycznych oraz ustawy 
o podatku dochodowym od osób prawnych
Art. 1. W ustawie z dnia 26 lipca
1991 r. o podatku dochodowym od osób fizycznych (Dz. U. z 2016 r. poz. 2032, z
późn. zm.[1])) wprowadza się następujące zmiany:
1)     w
art. 22 po ust. 1r dodaje się ust. 1s w brzmieniu:
„1s. W przypadku dokonania wpłaty na
poczet nabycia fabrycznie nowego środka trwałego, o którym mowa w art. 22k ust.
14, spełniającego warunki określone w art. 22k ust. 15, którego dostawa
zostanie wykonana w następnych okresach sprawozdawczych, podatnicy mogą
zaliczyć do kosztów uzyskania przychodów dokonaną wpłatę do wysokości kwoty, o
której mowa w art. 22k 
ust. 14.”;
2)     w
art. 22k dodaje się ust. 14–21 w brzmieniu:
„14. Podatnicy prowadzący
działalność gospodarczą mogą dokonywać jednorazowo odpisów amortyzacyjnych od
wartości początkowej nabytych fabrycznie nowych środków trwałych zaliczonych do
grupy 3–6 i 8 Klasyfikacji w roku podatkowym, w którym środki te zostały
wprowadzone do ewidencji środków trwałych oraz wartości niematerialnych i
prawnych, do wysokości nieprzekraczającej w roku podatkowym kwoty 100 000 zł.
Kwota 100 000 zł obejmuje sumę odpisów amortyzacyjnych i wpłaty na poczet
nabycia środka trwałego, o której mowa w art. 22 ust. 1s, zaliczonej do kosztów
uzyskania przychodów.
15. Przepis
ust. 14 stosuje się, pod warunkiem że:
1)     wartość
początkowa jednego środka trwałego, o którym mowa w ust. 14, nabytego w
roku podatkowym, wynosi co najmniej 10 000 zł lub
2)     łączna
wartość początkowa co najmniej dwóch środków trwałych, o których mowa w ust.
14, nabytych w roku podatkowym, wynosi co najmniej 10 000 zł, a wartość
początkowa każdego z nich przekracza 3500 zł.
16. Kwotę jednorazowego odpisu
amortyzacyjnego, o której mowa w ust. 14, pomniejsza się o wysokość zaliczonej
do kosztów uzyskania przychodów wpłaty na poczet nabycia środka trwałego, o
której mowa w art. 22 ust. 1s.
17. W przypadku, o którym mowa w
ust. 15 pkt 2, kwotę jednorazowego odpisu amortyzacyjnego, o której mowa w ust.
14, pomniejsza się o kwotę odpisów amortyzacyjnych dokonanych przez podatnika
od środków trwałych, o których mowa w ust. 14.
18. Do odpisów amortyzacyjnych od
środków trwałych, o których mowa w ust. 14, stosuje się odpowiednio przepis
ust. 8, z tym że suma dokonanych odpisów amortyzacyjnych i wpłaty na
poczet nabycia środka trwałego, o której mowa w art. 22 ust. 1s, zaliczonej do
kosztów uzyskania przychodów, nie może przekroczyć wartości początkowej tych
środków trwałych.
19. W przypadku spółki niebędącej
osobą prawną kwota limitu odpisów amortyzacyjnych, o której mowa w ust. 14,
odnosi się do łącznej wartości odpisów przypadających zgodnie z art. 8 na
wspólników tej spółki.
20. Jeżeli w związku z nabyciem
środka trwałego podatnik ma prawo do dokonania jednorazowego odpisu
amortyzacyjnego, o którym mowa w ust. 7 i 14, to dokonuje on odpisu amortyzacyjnego
na podstawie ust. 7 albo 14.
21. Jeżeli
podatnik zaliczył do kosztów uzyskania przychodów wpłatę na poczet nabycia
środka trwałego, o której mowa w art. 22 ust. 1s, a następnie:
1)    
przed nabyciem środka trwałego, o którym mowa w ust. 14:
a)    
zlikwidował działalność gospodarczą albo
b)    
zmienił formę opodatkowania na zryczałtowaną formę opodatkowania określoną
odpowiednio w ustawie o zryczałtowanym podatku dochodowym, w ustawie z dnia 24
sierpnia 2006 r. o podatku tonażowym albo w ustawie z dnia 6 lipca 2016 r.
o aktywizacji przemysłu okrętowego i przemysłów komplementarnych, albo
2)    
po nabyciu środka trwałego, o którym mowa w ust. 14:
a)    
nie dokonał jednorazowego odpisu amortyzacyjnego od środka trwałego lub
b)    
zbył odpłatnie środek trwały
– jest obowiązany do
zwiększenia przychodów o wpłatę na poczet nabycia środka trwałego, o której
mowa w art. 22 ust. 1s, odpowiednio na ostatni dzień prowadzenia działalności
przed jej likwidacją, na ostatni dzień prowadzenia działalności przed zmianą
formy opodatkowania, na dzień, w którym podatnik dokonał pierwszego odpisu na
podstawie ust. 1 lub art. 22i, albo na dzień odpłatnego zbycia środka
trwałego.”;
3)     w
art. 29 w ust. 1 pkt 4 otrzymuje brzmienie:
„4)   uzyskanych na terytorium
Rzeczypospolitej Polskiej przez zagraniczne przedsiębiorstwa żeglugi
powietrznej, z wyłączeniem przychodów uzyskanych z lotniczego rozkładowego
przewozu pasażerskiego, skorzystanie z którego wymaga posiadania biletu
lotniczego przez pasażera – pobiera się w formie ryczałtu w wysokości 10%
przychodów;”.
Art. 2. W ustawie z dnia 15 lutego
1992 r. o podatku dochodowym od osób prawnych (Dz. U. z 2016 r. poz. 1888, z
późn. zm.[2])) wprowadza się następujące zmiany:
1)     w
art. 15 po ust. 1zc dodaje się ust. 1zd w brzmieniu:
„1zd. W przypadku dokonania wpłaty
na poczet nabycia fabrycznie nowego środka trwałego, o którym mowa w art. 16k
ust. 14, spełniającego warunki określone w art. 16k ust. 15, którego
dostawa zostanie wykonana w następnych okresach sprawozdawczych, podatnicy mogą
zaliczyć do kosztów uzyskania przychodów dokonaną wpłatę do wysokości kwoty, o
której mowa w art. 16k ust. 14.”;
2)     w
art. 16k dodaje się ust. 14–21 w brzmieniu:
„14. Podatnicy mogą dokonywać jednorazowo
odpisów amortyzacyjnych od wartości początkowej nabytych fabrycznie nowych
środków trwałych zaliczonych do grupy 3–6 i 8 Klasyfikacji w roku podatkowym, w
którym środki te zostały wprowadzone do ewidencji środków trwałych oraz
wartości niematerialnych i prawnych, do wysokości nieprzekraczającej w
roku podatkowym kwoty 100 000 zł. Kwota 100 000 zł obejmuje sumę odpisów
amortyzacyjnych i wpłaty na poczet nabycia środka trwałego, o której mowa w
art. 15 ust. 1zd, zaliczonej do kosztów uzyskania przychodów.
15. Przepis
ust. 14 stosuje się, pod warunkiem że:
1)     wartość
początkowa jednego środka trwałego, o którym mowa w ust. 14, nabytego w
roku podatkowym, wynosi co najmniej 10 000 zł lub
2)     łączna
wartość początkowa co najmniej dwóch środków trwałych, o których mowa w ust.
14, nabytych w roku podatkowym, wynosi co najmniej 10 000 zł, a wartość
początkowa każdego z nich przekracza 3500 zł.
16. Kwotę jednorazowego odpisu
amortyzacyjnego, o której mowa w ust. 14, pomniejsza się o wysokość zaliczonej
do kosztów uzyskania przychodów wpłaty na poczet nabycia środka trwałego, o
której mowa w art. 15 ust. 1zd.
17. W przypadku, o którym mowa w
ust. 15 pkt 2, wysokość jednorazowego odpisu amortyzacyjnego, o której mowa w
ust. 14, pomniejsza się o kwotę odpisów amortyzacyjnych dokonanych przez
podatnika od środków trwałych, o których mowa w ust. 14.
18. Do odpisów amortyzacyjnych od
środków trwałych, o których mowa w ust. 14, stosuje się odpowiednio przepis
ust. 8, z tym że suma dokonanych odpisów amortyzacyjnych i wpłaty na
poczet nabycia środka trwałego, o której mowa w art. 15 ust. 1zd, zaliczonej do
kosztów uzyskania przychodów, nie może przekroczyć wartości początkowej tych
środków trwałych.
19. W przypadku spółki niebędącej
osobą prawną kwota limitu odpisów amortyzacyjnych, o której mowa w ust. 14,
odnosi się do łącznej wartości odpisów przypadających zgodnie z art. 5 na
wspólników tej spółki.
20. Jeżeli w związku z nabyciem
środka trwałego podatnik ma prawo do dokonania jednorazowego odpisu
amortyzacyjnego, o którym mowa w ust. 7 i 14, to dokonuje on odpisu
amortyzacyjnego na podstawie ust. 7 albo 14.
21. Jeżeli
podatnik zaliczył do kosztów uzyskania przychodów wpłatę na poczet nabycia
środka trwałego, o której mowa w art. 15 ust. 1zd, a następnie:
1)    
przed nabyciem środka trwałego, o którym mowa w ust. 14:
a)    
zlikwidował działalność gospodarczą albo
b)    
zmienił formę opodatkowania na zryczałtowaną formę opodatkowania określoną
odpowiednio w ustawie z dnia 24 sierpnia 2006 r. o podatku tonażowym albo w
ustawie z dnia 6 lipca 2016 r. o aktywizacji przemysłu okrętowego i przemysłów
komplementarnych, albo
2)    
po nabyciu środka trwałego, o którym mowa w ust. 14:
a)    
nie dokonał jednorazowego odpisu amortyzacyjnego od środka trwałego lub
b)    
zbył odpłatnie środek trwały
– jest obowiązany do
zwiększenia przychodów o wpłatę na poczet nabycia środka trwałego, o której
mowa w art. 15 ust. 1zd, odpowiednio na ostatni dzień prowadzenia działalności
przed jej likwidacją, na ostatni dzień prowadzenia działalności przed zmianą
formy opodatkowania, na dzień, w którym podatnik dokonał pierwszego odpisu na
podstawie ust. 1 lub art. 16i, albo na dzień odpłatnego zbycia środka
trwałego.”;
3)     w
art. 21 w ust. 1 pkt 4 otrzymuje brzmienie:
„4)   uzyskanych na terytorium
Rzeczypospolitej Polskiej przez zagraniczne przedsiębiorstwa żeglugi
powietrznej, z wyłączeniem przychodów uzyskanych z lotniczego rozkładowego
przewozu pasażerskiego, skorzystanie z którego wymaga posiadania biletu
lotniczego przez pasażera”.
Art. 3. 1.
Przepisy ustaw zmienianych w art. 1 i art. 2, w brzmieniu nadanym niniejszą
ustawą, mają zastosowanie do środków trwałych nabytych od dnia 1 stycznia 2017
r. i dokonanych od tego dnia wpłat na poczet nabycia tych środków.
2. Podatnicy podatku dochodowego od osób
prawnych, których rok podatkowy jest inny niż kalendarzowy i zakończył się po
dniu 31 grudnia 2016 r., a przed dniem wejścia w życie niniejszej ustawy,
stosują przepisy ustawy zmienianej w art. 2, w brzmieniu nadanym niniejszą
ustawą, do środków trwałych nabytych od dnia 1 stycznia 2017 r. i dokonanych od
tego dnia wpłat na poczet nabycia tych środków.
Art. 4.
Ustawa wchodzi w życie po upływie 14 dni od dnia ogłoszenia.
 
 
 
                                                                                              
MARSZAŁEK SEJMU
 
 
 
                                                                                              
/ – / Marek Kuchciński
 
 







[1])   
Zmiany tekstu jednolitego wymienionej ustawy zostały ogłoszone w Dz. U. z 2016
r. poz. 2048 oraz z 2017 r. poz. 60, 528, 648, 859 i 1089.


[2])   
Zmiany tekstu jednolitego wymienionej ustawy zostały ogłoszone w Dz. U. z 2016
r. poz. 1926, 1933 i 1948 oraz z 2017 r. poz. 60, 624, 648 i 1089.
