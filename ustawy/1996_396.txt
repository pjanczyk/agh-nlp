



                                    
Dz.U. z 1996 r. Nr 87, poz. 396
                                    
                                    
                                    
                                    
                                USTAWA
                       z dnia 14 czerwca 1996 r.
                                    
                  o zmianie ustawy - Karta Nauczyciela
                                    
                                    
                                Art. 1.
W ustawie z dnia 26 stycznia 1982 r. - Karta Nauczyciela (Dz.U. Nr 3, poz. 
19, Nr 25, poz. 187 i Nr 31, poz. 214, z 1983 r. Nr 5, poz. 33, z 1988 r. Nr 19, 
poz. 132, z 1989 r. Nr 4, poz. 24 i Nr 35, poz. 192, z 1990 r. Nr 34, poz. 197 i 
198, Nr 36, poz. 206 i Nr 72, poz. 423, z 1991 r. Nr 95, poz. 425 i Nr 104, poz. 
450, z 1992 r. Nr 53, poz. 252, Nr 54, poz. 254 i Nr 90, poz. 451, z 1993 r. Nr 
129, poz. 602, z 1994 r. Nr 43, poz. 163, Nr 105, poz. 509 i Nr 113, poz. 547, z 
1995 r. Nr 138, poz. 681 oraz z 1996 r. Nr 25, poz. 113) wprowadza się następujące
zmiany:
 1) art. 1 otrzymuje brzmienie:
        "Art. 1. 1. Ustawie podlegają nauczyciele, wychowawcy i inni pracownicy
                pedagogiczni zatrudnieni w:
                 1) publicznych przedszkolach, szkołach, zakładach 
                   kształcenia nauczycieli, placówkach doskonalenia 
                   nauczycieli oraz w placówkach kształcenia ustawicznego,
                 2) placówkach oświatowo-wychowawczych, opiekuńczo-wychowawczych,
                   ośrodkach adopcyjno-opiekuńczych
                   prowadzonych przez ministrów i inne organy 
                   administracji państwowej oraz gminy,
                 3) przedszkolach, szkołach i zespołach pozalekcyjnych 
                   zajęć wychowawczych zorganizowanych w publicznych
                   zakładach opieki zdrowotnej oraz w domach 
                   pomocy społecznej,
                 4) zakładach poprawczych, schroniskach dla nieletnich, 
                   rodzinnych ośrodkach diagnostyczno-konsultacyjnych
                   oraz w szkołach przy zakładach karnych,
                 5) bibliotekach szkolnych i pedagogicznych, ośrodkach 
                   metodycznych, w poradniach psychologiczno-pedagogicznych
                   i w innych poradniach specjalistycznych,
                 6) placówkach kształcenia artystycznego dzieci i młodzieży,
                   placówkach opiekuńczo-wychowawczych i 
                   resocjalizacyjnych, prowadzonych przez spółdzielnie, 
                   instytucje i organizacje społeczne, które działalność 
                   oświatowo-wychowawczą i kształcenie artystyczne 
                   prowadzą na podstawie statutu.
              2. Ustawie podlegają również nauczyciele zatrudnieni w:
                 1) urzędach organów administracji państwowej oraz w 
                   jednostkach organizacyjnych powołanych przez te 
                   organy na podstawie art. 25 ust. 3 ustawy o systemie 
                   oświaty na stanowiskach wymagających kwalifikacji 
                   pedagogicznych w zakresie ustalonym ustawą,
                 2) organizacjach społecznych oraz związkach zawodowych
                   na stanowiskach wymagających kwalifikacji 
                   pedagogicznych w zakresie ustalonym ustawą,
                 3) szkołach niepublicznych o uprawnieniach szkół publicznych
                   w zakresie ustalonym ustawą.";
 2) art. 3 otrzymuje brzmienie:
         "Art. 3. Ilekroć w ustawie jest mowa o:
                 1) nauczycielach bez bliższego określenia - rozumie się 
                   przez to nauczycieli, wychowawców i innych pracowników
                   pedagogicznych zatrudnionych w przedszkolach,
                   szkołach i placówkach wymienionych w art. 1 
                   ust. 1,
                 2) szkołach bez bliższego określenia - rozumie się 
                   przez to przedszkola, szkoły i inne placówki wymienione
                   w art. 1 ust. 1,
                 3) zainteresowanych ministrach bez bliższego określenia
                   - rozumie się przez to również centralne organy 
                   instytucji i organizacji społecznych prowadzących 
                   statutową działalność oświatowo-wychowawczą i 
                   kształcenie artystyczne,
                 4) związkach zawodowych - rozumie się przez to związek
                   zawodowy, którego członkiem jest nauczyciel, a 
                   jeżeli nauczyciel nie jest członkiem żadnego związku,
                   to związek zawodowy zrzeszający nauczycieli 
                   wskazany przez nauczyciela,
                 5) ustawie o systemie oświaty - rozumie się ustawę z 
                   dnia 7 września 1991 r. o systemie oświaty (Dz.U. z 
                   1996 r. Nr 67, poz. 329).";
 3) w art. 4 ust. 2 otrzymuje brzmienie:
          "2. Rozporządzenia i zarządzenia przewidziane ustawą podlegają 
             uzgodnieniu ze związkami zawodowymi zrzeszającymi nauczycieli.";
 4) w art. 5 w ust. 1 w pkt 2 skreśla się wyrazy "uspołecznionych zakładów 
   pracy", a wyrazy "ochotniczych hufcach pracy" zastępuje się wyrazami 
   "Ochotniczych Hufcach Pracy";
 5) art. 6 otrzymuje brzmienie:
          "Art. 6. Nauczyciel obowiązany jest rzetelnie realizować podstawowe
                funkcje szkoły: dydaktyczną, wychowawczą i opiekuńczą;
                dążyć do pełni rozwoju osobowości ucznia i własnej.
                Nauczyciel obowiązany jest kształcić i wychowywać 
                młodzież w umiłowaniu Ojczyzny; w poszanowaniu Konstytucji
                Rzeczypospolitej Polskiej; w duchu humanizmu, 
                tolerancji, wolności sumienia, sprawiedliwości społecznej 
                i szacunku dla pracy; dbać o kształtowanie u uczniów 
                postaw moralnych i obywatelskich zgodnie z ideą demokracji,
                pokoju i przyjaźni między ludźmi różnych narodów,
                ras i światopoglądów.";
 6) po art. 6 dodaje się art. 6a w brzmieniu:
       "Art. 6a. 1. Praca nauczyciela podlega ocenie. Pierwszej oceny pracy 
                nauczyciela zatrudnionego po raz pierwszy w szkole na 
                podstawie umowy o pracę dokonuje się do końca pierwszego
                półrocza w drugim roku pracy. Drugiej oceny pracy
                nauczyciela, który uzyskał pierwszą ocenę co najmniej 
                wyróżniającą, dokonuje się pod koniec trzeciego roku 
                pracy, a nauczyciela, który uzyskał ocenę dobrą lub zadowalającą
                - w czwartym roku pracy, w takim terminie, 
                aby w razie wniesienia odwołania od ustalonej oceny 
                postępowanie odwoławcze mogło być zakończone na 
                miesiąc przed zakończeniem zajęć szkolnych.
              2. Nauczyciel, który nie został oceniony w okresach wymienionych
                w ust. 1, ma prawo wystąpić do dyrektora szkoły
                o dokonanie oceny, a dyrektor szkoły - obowiązek 
                dokonania oceny w okresie nie dłuższym niż 3 miesiące 
                od daty zgłoszenia wniosku.
              3. Po okresach wymienionych w ust. 1 ocena pracy nauczyciela
                może być dokonana w każdym czasie, na wniosek 
                nauczyciela, dyrektora szkoły, organu sprawującego nadzór
                pedagogiczny, organu prowadzącego szkołę i rady 
                szkoły.
              4. Ocena pracy nauczyciela ma charakter opisowy i jest zakończona
                stwierdzeniem uogólniającym:
                 1) szczególnie wyróżniająca,
                 2) wyróżniająca,
                 3) dobra,
                 4) zadowalająca,
                 5) negatywna.
              5. Oceny pracy nauczyciela dokonuje dyrektor szkoły po 
                zasięgnięciu opinii samorządu uczniowskiego.
              6. Oceny pracy nauczyciela, któremu powierzono stanowisko
                dyrektora szkoły, dokonuje:
                 1) organ prowadzący szkołę, jeżeli jest równocześnie 
                   organem sprawującym nadzór pedagogiczny nad 
                   szkołą, albo 
                 2) organ sprawujący nadzór pedagogiczny w porozumieniu
                   z organem prowadzącym szkołę, jeżeli organ 
                   prowadzący szkołę nie sprawuje nadzoru pedagogicznego.
              7. Organy, o których mowa w ust. 6, dokonują oceny pracy 
                dyrektora szkoły po zasięgnięciu opinii rady szkoły i zakładowych
                organizacji związkowych działających w tej 
                szkole.
              8. Ocenę pracy ustala się po zapoznaniu nauczyciela z jej 
                projektem oraz wysłuchaniu jego uwag i zastrzeżeń.
              9. Od ustalonej oceny pracy, w terminie 14 dni od dnia jej 
                doręczenia, przysługuje:
                 1) nauczycielowi - prawo wniesienia odwołania, za pośrednictwem
                   dyrektora szkoły, do organu sprawującego
                   nadzór pedagogiczny nad szkołą,
                 2) nauczycielowi, któremu powierzono stanowisko dyrektora
                   szkoły - prawo złożenia wniosku o ponowne 
                   ustalenie oceny jego pracy do organu, który tę ocenę
                   ustalił.
             10. Organ, o którym mowa w ust. 9, powołuje w celu rozpatrzenia
                odwołania lub wniosku zespół oceniający. Od 
                oceny dokonanej przez zespół oceniający nie przysługuje 
                odwołanie.
             11. Od ocen określonych w art. 10 ust. 2 pkt 7, od których 
                uzależnione jest mianowanie, odwołanie lub wniosek 
                przysługuje odpowiednio nauczycielowi zgodnie z ust. 9, 
                organowi prowadzącemu szkołę oraz organowi sprawującemu
                nadzór pedagogiczny, w terminie 14 dni od dnia 
                otrzymania oceny. Organ sprawujący nadzór pedagogiczny
                rozpatruje sprawy w trybie określonym w ust. 10.
             12. Minister Edukacji Narodowej, a w stosunku do nauczycieli
                szkół artystycznych, nauczycieli przedmiotów zawodowych
                w średnich szkołach medycznych, nauczycieli 
                przedmiotów zawodowych w szkołach rolniczych i gospodarki
                żywnościowej, nauczycieli zakładów poprawczych,
                schronisk dla nieletnich  i rodzinnych ośrodków 
                diagnostyczno-konsultacyjnych odpowiednio - Minister 
                Kultury i Sztuki, Minister Zdrowia i Opieki Społecznej, 
                Minister Rolnictwa i Gospodarki Żywnościowej, Minister
                Sprawiedliwości, w porozumieniu z Ministrem Edukacji
                Narodowej, określą, w drodze rozporządzenia:
                 1) kryteria oraz szczegółowe zasady i tryb dokonywania 
                   oceny pracy nauczyciela, tryb postępowania odwoławczego
                   oraz szczegółowe zasady powoływania 
                   przez organ sprawujący nadzór pedagogiczny składu 
                   zespołu oceniającego,
                 2) zadania i obowiązki dyrektora szkoły w zakresie 
                   opieki nad nauczycielami rozpoczynającymi pracę w 
                   zawodzie.";
 7) w art. 7 ust. 3 otrzymuje brzmienie:
          "3. Nauczyciele, którym powierzone zostały stanowiska kierownicze
             w szkole, poza obowiązkami wymienionymi w ust. 2 i w 
             art. 6 wykonują ponadto inne zadania związane z powierzonym
             stanowiskiem, określone w porozumieniu z zainteresowanymi
             ministrami przez Ministra Edukacji Narodowej, a w 
             stosunku do nauczycieli szkół artystycznych - przez Ministra 
             Kultury i Sztuki.";
 8) w art. 9 w ust. 1 w pkt 1 wyrazy "szkołę kształcącą nauczycieli" zastępuje 
   się wyrazami "zakład kształcenia nauczycieli";
 9) w art. 10:
   a) w ust. 2:
       - pkt 7 otrzymuje brzmienie: 
          "7) bezpośrednio przed mianowaniem wykonywał nieprzerwanie, 
             zgodnie z wymaganymi kwalifikacjami, pracę pedagogiczną 
             w szkole w pełnym wymiarze zajęć co najmniej przez 3 lata i 
             w tym okresie uzyskał dwie oceny co najmniej wyróżniające, 
             na zasadach i w trybie określonym w art. 6a, lub 
             bezpośrednio przed mianowaniem wykonywał nieprzerwanie, 
             zgodnie z wymaganymi kwalifikacjami, pracę pedagogiczną 
             w szkole w pełnym wymiarze zajęć przez 4 lata pracy i na 
             koniec czwartego roku pracy uzyskał co najmniej ocenę dobrą
             albo bezpośrednio przed mianowaniem wykonywał nieprzerwanie
             jako nauczyciel akademicki pracę dydaktyczną 
             w szkole wyższej co najmniej przez 3 lata i uzyskał ocenę 
             pozytywną w tym zakresie,",
       - skreśla się pkt 8,
   b) po ust. 2 dodaje się ust. 2a-2c w brzmieniu:
      "2a. Stosunek pracy z nauczycielem nawiązuje się przez mianowanie 
          również w wypadku ponownego zatrudnienia nauczyciela mianowanego,
          jeżeli spełnia wymagania, o których mowa w ust. 2 
          pkt 1-6, a przerwa w pracy w szkole nie przekraczała 5 lat.
       2b. Przez wykonywanie pracy pedagogicznej zgodnie z wymaganymi 
          kwalifikacjami należy rozumieć realizowanie zajęć dydaktycznych,
          wychowawczych lub opiekuńczych w wymiarze co najmniej 
          1/2 tygodniowego obowiązkowego wymiaru zajęć.
       2c. Do okresu nieprzerwanej pracy, o której mowa w ust. 2 pkt 7, 
          wlicza się okresy przerw z powodu czasowej niezdolności do 
          pracy wskutek choroby oraz urlopu, innego niż wypoczynkowy - 
          trwających łącznie nie dłużej niż 6 miesięcy. W wypadku przerwy 
          dłuższej niż 6 miesięcy okres wymagany do mianowania przedłuża
          się o czas przerwy przekraczającej 6 miesięcy.",
   c) ust. 4 otrzymuje brzmienie:
      "4. Z nauczycielem posiadającym wymagane kwalifikacje i rozpoczynającym
         pracę w szkole stosunek pracy nawiązywany jest na podstawie
         umowy o pracę na czas nie określony. Nawiązanie stosunku 
         pracy z nauczycielem na czas określony może nastąpić wyłącznie 
         w wypadku zaistnienia potrzeby wynikającej z organizacji nauczania
         lub zastępstwa nieobecnego nauczyciela.";
10) art. 11 otrzymuje brzmienie:
         "Art. 11. Nauczyciela mianuje dyrektor szkoły w uzgodnieniu z organem
                sprawującym nadzór pedagogiczny nad szkołą.";
11) w art. 13 skreśla się wyrazy "lub z dniem uzyskania mianowania z mocy 
   prawa zgodnie z art. 10 ust. 2 pkt 7";
12) w art. 15 zdanie wstępne otrzymuje brzmienie:
        "Przy mianowaniu na stanowisko nauczyciela osoba mianowana 
         składa ślubowanie przed dyrektorem szkoły według następującej 
         roty:";
13) w art. 18:
   a) w ust. 3 wyrazy "do szkoły nadzorowanej przez inny organ" zastępuje 
     się wyrazami "do szkoły prowadzonej przez inny organ",
   b) dodaje się ust. 4 i 5 w brzmieniu:
      "4. Przeniesienia nauczyciela mianowanego do innej szkoły dokonuje 
         dyrektor szkoły, do której nauczyciel ma być przeniesiony, po zasięgnięciu
         opinii organu prowadzącego tę szkołę i za zgodą dyrektora
         szkoły, w której nauczyciel jest zatrudniony, z zastrzeżeniem 
         ust. 5.
       5. Przeniesienia mianowanego nauczyciela religii, który otrzymał na 
         podstawie odrębnych przepisów skierowanie do innej szkoły, dokonuje
         dyrektor szkoły, do której nauczyciel otrzymał skierowanie, 
         w porozumieniu z dyrektorem szkoły, w której nauczyciel jest zatrudniony,
         i po zawiadomieniu organów prowadzących te szkoły.";
14) w art. 19:
   a) ust. 1 otrzymuje brzmienie:
      "1. W razie konieczności zapewnienia szkole obsady na stanowisku 
         nauczyciela z wymaganymi kwalifikacjami odpowiadającymi potrzebom
         programowym szkoły, organ prowadzący szkołę może 
         przenieść nauczyciela mianowanego do tej szkoły - bez zgody 
         nauczyciela, jednak na okres nie dłuższy niż 3 lata, z prawem powrotu
         na uprzednio zajmowane stanowisko.",
   b) w ust. 2 pkt 3 otrzymuje brzmienie:
      "3) zakwaterowanie w miejscu czasowego zatrudnienia.";
15) art. 20 otrzymuje brzmienie: 
       "Art. 20. 1. W razie całkowitej lub częściowej likwidacji szkoły albo w 
                razie zmian organizacyjnych powodujących zmniejszenie 
                liczby oddziałów w szkole lub zmian planu nauczania 
                uniemożliwiających dalsze zatrudnianie nauczyciela w 
                pełnym wymiarze zajęć, dyrektor szkoły przenosi nauczyciela
                w stan nieczynny lub, na wniosek nauczyciela, 
                rozwiązuje z nim stosunek pracy. Nauczyciel mianowany 
                może wyrazić zgodę na ograniczenie zatrudnienia w trybie
                określonym w art. 22 ust. 2.
              2. Nauczycielowi mianowanemu, z którym rozwiązano stosunek
                pracy z przyczyn określonych w ust. 1, przysługuje 
                odprawa w wysokości sześciomiesięcznego wynagrodzenia
                zasadniczego. Nauczycielowi zatrudnionemu na podstawie
                umowy o pracę, z którym rozwiązano stosunek 
                pracy z przyczyn określonych w ust. 1, przysługują świadczenia
                określone w przepisach o szczególnych zasadach 
                rozwiązywania z pracownikami stosunków pracy z przyczyn
                dotyczących zakładu pracy.
              3. Rozwiązanie stosunku pracy z przyczyn określonych w 
                ust. 1 następuje z końcem roku szkolnego po uprzednim 
                trzymiesięcznym wypowiedzeniu, z zastrzeżeniem ust. 4.
              4. Warunek rozwiązania stosunku pracy z końcem roku 
                szkolnego nie dotyczy nauczycieli szkół, w których w organizacji
                pracy nie przewidziano ferii szkolnych, nauczycieli
                placówek kształcenia ustawicznego oraz nauczycieli 
                szkół, w których przewidziane są ferie szkolne, jeżeli likwidacja
                szkoły następuje w trakcie roku szkolnego.
              5. Okres wypowiedzenia może być skrócony do 1 miesiąca, 
                z tym że w takim wypadku nauczycielowi przysługuje 
                odszkodowanie za pozostałą część okresu wypowiedzenia
                w wysokości wynagrodzenia liczonego jak za okres 
                urlopu wypoczynkowego. Okres, za który przysługuje 
                odszkodowanie, wlicza się nauczycielowi pozostającemu 
                w tym okresie bez pracy do okresu zatrudnienia.
              6. Nauczyciel przeniesiony w stan nieczynny zachowuje 
                prawo do wynagrodzenia zasadniczego oraz innych 
                świadczeń pracowniczych do czasu rozwiązania stosunku 
                pracy. Stosunek pracy nauczyciela wygasa z mocy prawa 
                z upływem sześciomiesięcznego okresu pozostawania 
                w stanie nieczynnym.
              7. Dyrektor szkoły ma obowiązek przywrócenia do pracy 
                w pierwszej kolejności nauczyciela pozostającego w stanie
                nieczynnym w razie powstania możliwości ponownego
                podjęcia przez nauczyciela pracy w pełnym wymiarze 
                zajęć na czas nie określony lub na okres, na który została
                zawarta umowa, w tej samej szkole, na tym samym 
                lub innym stanowisku, pod warunkiem posiadania przez 
                nauczyciela wymaganych kwalifikacji. Odmowa podjęcia 
                pracy przez nauczyciela powoduje wygaśnięcie stosunku 
                pracy z dniem odmowy.
              8. W wypadkach podyktowanych koniecznością realizacji 
                programu nauczania w tej samej lub w innej szkole lub 
                zapewnienia opieki w placówce opiekuńczo-wychowawczej
                nauczyciel pozostający w stanie nieczynnym może, 
                na swój wniosek lub na wniosek dyrektora szkoły, podjąć
                pracę zgodnie z wymaganymi kwalifikacjami w niepełnym
                lub w pełnym wymiarze zajęć, jednak na okres nie 
                dłuższy niż okres stanu nieczynnego. Z tytułu wykonywania
                pracy nauczycielowi przysługuje odpowiednie do 
                wymiaru zajęć wynagrodzenie, niezależnie od pobieranego
                wynagrodzenia z tytułu pozostawania w stanie nieczynnym.";
16) art. 22 otrzymuje brzmienie:
       "Art. 22. 1. Organ prowadzący szkołę może nałożyć na nauczyciela 
                obowiązek podjęcia pracy w innej szkole w tej samej 
                miejscowości i na tym samym lub - za jego zgodą - na 
                innym stanowisku, w celu uzupełnienia tygodniowego 
                obowiązkowego wymiaru zajęć dydaktycznych, wychowawczych
                lub opiekuńczych w wymiarze nie większym 
                niż 1/2 obowiązkowego wymiaru zajęć. W wypadku niewyrażenia
                zgody nauczyciel otrzymuje wynagrodzenie za 
                część obowiązkowego wymiaru zajęć.
              2. Zasada ograniczenia zatrudnienia nauczyciela mianowanego
                do wymiaru nie niższego niż 1/2 obowiązkowego 
                wymiaru zajęć i proporcjonalnego zmniejszenia wynagrodzenia
                może być - za zgodą nauczyciela - stosowana 
                również w wypadku, gdy z przyczyn, o których mowa 
                w art. 20 ust. 1, nie ma możliwości zatrudnienia nauczyciela
                w pełnym wymiarze zajęć oraz nie istnieją warunki 
                do uzupełnienia tygodniowego obowiązkowego wymiaru 
                zajęć dydaktycznych, wychowawczych lub opiekuńczych 
                w innej szkole. W razie braku zgody nauczyciela mianowanego
                na ograniczenie wymiaru zatrudnienia i proporcjonalne
                zmniejszenie wynagrodzenia, stosuje się przepisy
                art. 20.";
17) art. 23 otrzymuje brzmienie:
       "Art. 23. 1. Stosunek pracy z nauczycielem mianowanym ulega rozwiązaniu:
                 1) na wniosek nauczyciela,
                 2) w razie czasowej niezdolności nauczyciela do pracy 
                   spowodowanej chorobą, jeżeli okres tej niezdolności 
                   przekracza rok; w szczególnie uzasadnionych wypadkach
                   - po stwierdzeniu przez lekarza leczącego 
                   poprawy stanu zdrowia nauczyciela i możliwości 
                   powrotu do pracy - okres nieobecności w pracy 
                   spowodowanej chorobą może być przedłużony ponad
                   rok, nie dłużej jednak niż do dwóch lat, licząc 
                   łącznie okres niezdolności do pracy i urlopu dla poratowania
                   zdrowia, 
                 3) w razie orzeczenia przez komisję lekarską do spraw 
                   inwalidztwa i zatrudnienia trwałej niezdolności nauczyciela
                   do pracy w pełnym wymiarze zajęć na zajmowanym
                   stanowisku, 
                 4) po osiągnięciu przez nauczyciela wieku emerytalnego
                   określonego w przepisach o zaopatrzeniu emerytalnym
                   pracowników i ich rodzin; jeżeli z osiągnięciem
                   wieku emerytalnego nauczyciel nie nabył prawa
                   do emerytury - dyrektor szkoły  przedłuża okres 
                   zatrudnienia, nie dłużej jednak niż o 2 lata od osiągnięcia
                   wieku emerytalnego, 
                 5) w razie uzyskania negatywnej oceny pracy dokonanej
                   w trybie i na zasadach określonych w art. 6a,
                 6) w razie cofnięcia skierowania do nauczania religii w 
                   szkole na zasadach określonych w odrębnych przepisach.
              2. Rozwiązanie stosunku pracy z nauczycielem mianowanym
                z przyczyn określonych w ust. 1 następuje odpowiednio:
                 1) z końcem roku szkolnego, po uprzednim złożeniu 
                   przez nauczyciela trzymiesięcznego wypowiedzenia,
                 2) z końcem tego miesiąca, w którym upływa okres 
                   czasowej niezdolności nauczyciela do pracy,
                 3) z końcem tego miesiąca, w którym dyrektor szkoły 
                   otrzymał prawomocne orzeczenie o trwałej niezdolności
                   nauczyciela do pracy w pełnym wymiarze zajęć 
                   na zajmowanym stanowisku,
                 4) z końcem roku szkolnego, w którym nauczyciel 
                   osiągnął wiek emerytalny, po uprzednim trzymiesięcznym
                   wypowiedzeniu,
                 5) z końcem tego miesiąca, w którym upływa trzymiesięczne
                   wypowiedzenie, licząc od otrzymania przez 
                   nauczyciela negatywnej oceny pracy,
                 6) z końcem tego miesiąca, w którym nastąpiło cofnięcie
                   skierowania do nauczania religii.
              3. Rozwiązanie stosunku pracy z końcem roku szkolnego w 
                wypadkach określonych w ust. 2 pkt 1 i 4 nie dotyczy 
                nauczyciela szkoły, w której w organizacji pracy nie 
                przewidziano ferii szkolnych.
              4. Rozwiązanie stosunku pracy z nauczycielem mianowanym
                może nastąpić również:
                 1) na mocy porozumienia stron,
                 2) w razie dwukrotnego nie usprawiedliwionego niezgłoszenia
                   się nauczyciela, skierowanego z urzędu, 
                   na badania lekarskie.
              5. Dyrektor szkoły może skierować nauczyciela mianowanego
                na badania przez komisję lekarską do spraw inwalidztwa
                i zatrudnienia na wniosek nauczyciela lub z własnej
                inicjatywy. W wypadku określonym w ust. 4 pkt 2 
                rozwiązanie stosunku pracy następuje z końcem miesiąca,
                w którym dyrektor szkoły otrzymał informację o niezgłoszeniu
                się nauczyciela na badanie lekarskie.";
18) skreśla się art. 24 i 25;
19) w art. 26 w ust. 1 w pkt 1 wyrazy "zwolnienia z pracy" zastępuje się wyrazami
   "zwolnienia z pracy z zakazem przyjmowania ukaranego do pracy w 
   zawodzie nauczycielskim, w okresie trzech lat od ukarania";
20) art. 27 otrzymuje brzmienie:
       "Art. 27. 1. Rozwiązanie umowy o pracę zawartej z nauczycielem na 
                czas nie określony następuje z końcem roku szkolnego, 
                za trzymiesięcznym wypowiedzeniem.
              2. Rozwiązanie umowy o pracę zawartej z nauczycielem na 
                czas nie określony może nastąpić w każdym czasie i bez 
                wypowiedzenia w razie niezdolności nauczyciela do pracy
                z powodu choroby trwającej dłużej niż jeden rok, 
                chyba że w szczególnie uzasadnionych wypadkach lekarz 
                leczący stwierdzi możliwość powrotu do pracy w zawodzie
                nauczyciela. W tym wypadku okres nieobecności w 
                pracy spowodowanej chorobą może być przedłużony do 
                dwóch lat, licząc łącznie okres niezdolności do pracy i 
                urlopu dla poratowania zdrowia.
              3. Do rozwiązania stosunku pracy z nauczycielem zatrudnionym
                na podstawie umowy o pracę na czas nie określony
                stosuje się również przepisy art. 23 ust. 1 pkt 3-6, 
                ust. 2 pkt 3-6 oraz ust. 3-5.";
21) w art. 28:
   a) w ust. 1 wyrazy "w myśl postanowień układu zbiorowego, o którym 
     mowa w art. 36," zastępuje się wyrazami "w myśl przepisów wydanych 
     na podstawie art. 31 pkt 1",
   b) w ust. 2 skreśla się wyrazy "i któremu organ nadzorujący szkołę nie zaproponował
     pracy zgodnie z jego kwalifikacjami",
   c) po ust. 2 dodaje się ust. 2a w brzmieniu:
          "2a. W wypadku określonym w art. 23 ust. 1 pkt 6 nauczycielowi 
             przysługuje jednorazowa odprawa w wysokości jednomiesięcznego
             wynagrodzenia za każdy rok pracy na stanowisku 
             nauczyciela religii, nie więcej jednak niż w wysokości trzymiesięcznego
             wynagrodzenia.",
   d) ust. 3 otrzymuje brzmienie:
          "3. Odprawy określone w ust. 1-2a wypłaca dyrektor szkoły, który
             rozwiązał z nauczycielem mianowanym stosunek pracy.";
22) w art. 29 ust. 1 otrzymuje brzmienie:
          "1. Organ prowadzący szkołę obowiązany jest zapewnić szkole 
             podstawowe warunki do realizacji przez nauczyciela zadań 
             dydaktycznych, wychowawczych i opiekuńczych.";
23) art. 31 otrzymuje brzmienie:
         "Art. 31. Minister Edukacji Narodowej w porozumieniu z Ministrem
                Pracy i Polityki Socjalnej określi, w drodze rozporządzenia:
                 1) wysokość stawek wynagrodzenia zasadniczego, dodatków,
                   wynagrodzenia za zajęcia dodatkowe oraz zasady
                   zaszeregowania i przyznawania dodatków do 
                   wynagrodzenia nauczycieli,
                 2) szczegółowe zasady awansowania nauczycieli do wyższego
                   szczebla wynagrodzenia zasadniczego.";
24) w art. 32:
   a) w ust. 1 wyrazy "powierzono funkcje kierownicze w szkole" zastępuje 
     się wyrazami "powierzono stanowiska kierownicze w szkole",
   b) w ust. 3 wyrazy "w art. 1 pkt 6" zastępuje się wyrazami "w art. 1 ust. 2 
     pkt 1";
25) w art. 33 skreśla się ust. 2;
26) art. 35 otrzymuje brzmienie:
       "Art. 35. 1. W szczególnych wypadkach, podyktowanych wyłącznie 
                koniecznością realizacji programu nauczania lub zapewnienia
                opieki w placówkach opiekuńczo-wychowawczych,
                nauczyciel może być obowiązany do odpłatnej 
                pracy w godzinach ponadwymiarowych zgodnie z posiadaną
                specjalnością, których liczba nie może przekroczyć 
                1/4 tygodniowego obowiązkowego wymiaru godzin zajęć. 
                Przydzielenie nauczycielowi większej liczby godzin ponadwymiarowych
                może nastąpić wyłącznie za jego zgodą,
                jednak w wymiarze nie przekraczającym 1/2 tygodniowego
                obowiązkowego wymiaru godzin zajęć. 
              2. Przez godzinę ponadwymiarową rozumie się przydzieloną
                nauczycielowi godzinę zajęć dydaktycznych, wychowawczych
                lub opiekuńczych powyżej tygodniowego obowiązkowego
                wymiaru godzin zajęć dydaktycznych, wychowawczych
                lub opiekuńczych.
              3. Wynagrodzenie za godziny ponadwymiarowe wypłaca się 
                według stawki osobistego zaszeregowania nauczyciela, 
                z uwzględnieniem dodatków, o których mowa w art. 34. 
              4. Kobiety w ciąży oraz osoby wychowującej dziecko do lat 
                4 nie wolno zatrudniać w godzinach ponadwymiarowych 
                bez jej zgody.";
27) art. 36 otrzymuje brzmienie:
       "Art. 36. 1. Ponadzakładowy układ zbiorowy pracy dla nauczycieli 
                może być zawarty przez Ministra Edukacji Narodowej, 
                w porozumieniu z ministrami prowadzącymi szkoły, z 
                ponadzakładowymi organizacjami związkowymi zrzeszającymi
                nauczycieli.
              2. Ponadzakładowy układ zbiorowy pracy dla nauczycieli 
                określa w szczególności:
                 1) wysokość stawek wynagrodzenia zasadniczego i dodatków
                   oraz zasady zaszeregowania, awansowania i 
                   przyznawania dodatków do wynagrodzenia,
                 2) zasady zatrudniania oraz wynagradzania w godzinach
                   ponadwymiarowych oraz w porze nocnej i w 
                   dniach wolnych od pracy,
                 3) tygodniowy obowiązkowy wymiar zajęć dydaktycznych,
                   wychowawczych i opiekuńczych nauczycieli 
                   poszczególnych typów szkół, placówek i innych jednostek
                   organizacyjnych systemu oświaty,
                 4) zasady zmniejszania wymiaru zajęć ze względu na:
                    a) stan zdrowia,
                    b) wykonywanie prac zleconych przez organy szkoły,
                    c) szczególne warunki pracy,
                    d) inne szczególne przypadki,
                 5) wymiar innych zajęć podyktowanych koniecznością 
                   zrealizowania przez nauczycieli procesu dydaktycznego,
                   wychowawczego i opiekuńczego, w trakcie 
                   których nauczyciel pozostaje w dyspozycji szkoły,
                 6) normy zatrudnienia bibliotekarzy i pedagogów szkolnych.
              3. Ponadzakładowy układ zbiorowy pracy dla nauczycieli, o 
                którym mowa w ust. 1 i 2, rozszerzający zakres treści i 
                świadczeń wskazanych w ust. 2, może być zawarty przez 
                przewodniczącego zarządu gminy (przewodniczącego zarządu
                związku komunalnego) z ponadzakładowymi organizacjami
                związkowymi zrzeszającymi nauczycieli.
              4. W sprawach nie uregulowanych w ust. 1-3, dotyczących 
                ponadzakładowego układu zbiorowego pracy, stosuje się 
                przepisy działu jedenastego Kodeksu pracy.";
28) w art. 39:
   a) ust. 3 otrzymuje brzmienie:
      "3. Wynagrodzenie wypłacane jest nauczycielowi miesięcznie z góry w 
         pierwszym dniu miesiąca. Jeżeli pierwszy dzień miesiąca jest 
         dniem ustawowo wolnym od pracy, wynagrodzenie wypłacane jest 
         w dniu następnym.",
   b) dodaje się ust. 4 w brzmieniu:
      "4. Składniki wynagrodzenia, których wysokość może być ustalona jedynie
         na podstawie już wykonanych prac, wypłaca się miesięcznie 
         lub jednorazowo z dołu w ostatnim dniu miesiąca. Jeżeli ostatni 
         dzień miesiąca jest dniem ustawowo wolnym od pracy, wynagrodzenie
         wypłacane jest w dniu poprzedzającym ten dzień, a w wypadkach
         szczególnie uzasadnionych wynagrodzenie może być wypłacone
         w jednym z ostatnich pięciu dni miesiąca lub w dniu wypłaty
         wynagrodzenia, o którym mowa w ust. 3.";
29) art. 42 otrzymuje brzmienie:
       "Art. 42. 1. Czas pracy nauczyciela zatrudnionego w pełnym wymiarze
                zajęć nie może przekraczać 40 godzin na tydzień.
              2. W ramach czasu pracy nauczyciel obowiązany jest realizować:
                 1) zajęcia dydaktyczne, wychowawcze i opiekuńcze 
                   prowadzone bezpośrednio z uczniami lub wychowankami,
                   w wymiarze określonym w ust. 3,
                 2) inne czynności wynikające z zadań statutowych szkoły,
                 3) zajęcia i czynności związane z przygotowaniem się 
                   do zajęć, samokształceniem i doskonaleniem zawodowym.
              3. Tygodniowy obowiązkowy wymiar godzin zajęć dydaktycznych,
                wychowawczych i opiekuńczych, prowadzonych 
                bezpośrednio z uczniami lub wychowankami, nauczycieli 
                zatrudnionych w pełnym wymiarze zajęć ustala się według
                następujących norm:
+---+-----------------------------------+--------------------+
|   |                                   |Tygodniowa liczba   |
|   |                                   |godzin obowiązkowego|
|Lp.|Stanowisko - typ (rodzaj) szkoły   |wymiaru zajęć dydak-|
|   |                                   |tycznych, wychowaw- |
|   |                                   |czych, opiekuńczych |
+---+-----------------------------------+--------------------+
| 1 |                 2                 |         3          |
+---+-----------------------------------+--------------------+
| 1.|Nauczyciele przedszkoli, z wyjąt-  |                    |
|   |kiem nauczycieli pracujących       |                    |
|   |z grupami dzieci 6-letnich         |        25          |
+---+-----------------------------------+--------------------+
| 2.|Nauczyciele przedszkoli i innych   |                    |
|   |placówek przedszkolnych pracujących|        22          |
|   |z grupami dzieci 6-letnich         |                    |
+---+-----------------------------------+--------------------+
| 3.|Nauczyciele: przedszkoli specjal-  |                    |
|   |nych, szkół podstawowych, szkół    |                    |
|   |specjalnych, liceów ogólnokształ-  |                    |
|   |cących, przedmiotów teoretycznych  |                    |
|   |w szkołach zawodowych, szkołach    |                    |
|   |zawodowych specjalnych i szkole-   |                    |
|   |nia rzemieślniczego w zakładach    |                    |
|   |dla nieletnich, przedmiotów        |                    |
|   |artystycznych i ogólnokształcą     |                    |
|   |cych w szkołach artystycznych      |        18          |
|   |i innych placówkach kształcenia    |                    |
|   |artystycznego                      |                    |
+---+-----------------------------------+--------------------+
| 4.|Nauczyciele kolegium nauczy-       |                    |
|   |cielskiego, z wyjątkiem nauczycie  |                    |
|   |li kolegium języków obcych,        |                    |
|   |kulturalno-oświatowego i biblio-   |                    |
|   |tekarskiego oraz nauczyciele       |                    |
|   |przedmiotów teoretycznych w peda-  |        15          |
|   |gogicznych studiach technicznych   |                    |
+---+-----------------------------------+--------------------+
| 5.|Nauczyciele praktycznej nauki      |                    |
|   |zawodu we wszystkich typach szkół  |        22          |
+---+-----------------------------------+--------------------+
| 6.|Wychowawcy świetlic szkolnych i    |                    |
|   |półinternatów (z wyjątkiem wycho-  |                    |
|   |wawców świetlic szkół specjalnych),|                    |
|   |świetlic i klubów środowiskowych,  |                    |
|   |w tym: profilaktyczno-wychowa-     |                    |
|   |wczych i terapeutycznych, wycho-   |                    |
|   |wawcy młodzieżowych ośrodków socjo-|        26          |
|   |terapii, w tym turnusowych         |                    |
+---+-----------------------------------+--------------------+
| 7.|Wychowawcy internatów, burs,       |                    |
|   |ogrodów jordanowskich, świetlic    |                    |
|   |dworcowych, stałych szkolnych      |        30          |
|   |schronisk młodzieżowych            |                    |
+---+-----------------------------------+--------------------+
| 8.|Wychowawcy ośrodków szkolno-wycho -|        28          |
|   |wawczych                           |                    |
+---+-----------------------------------+--------------------+
| 9.|Wychowawcy placówek opiekuńczo-    |                    |
|   |wychowawczych w:                   |                    |
|   |a) rodzinnych domach dziecka,      |                    |
|   |   domach dziecka, zakładach       |                    |
|   |   opiekuńczo-leczniczych dla      |        26          |
|   |   dzieci                          |                    |
|   |b) domach wczasów dziecięcych      |        26          |
|   |   - w tym na zajęcia dydaktyczne  |        10          |
|   |c) specjalnych ośrodkach szkolno-  |                    |
|   |wychowawczych, zakładach rehabi-   |                    |
|   |litacji zawodowej inwalidów,       |                    |
|   |zakładach poprawczych, schro-      |                    |
|   |niskach dla nieletnich, świetli-   |                    |
|   |cach szkół specjalnych, pogoto-    |                    |
|   |wiach opiekuńczych, rodzinnych     |                    |
|   |ośrodkach diagnostyczno-konsul-    |                    |
|   |tacyjnych, placówkach resocjali-   |                    |
|   |zacyjnych - młodzieżowych          |                    |
|   |ośrodkach wychowawczych, w tym:    |                    |
|   |diagnostyczno-kierujących,         |                    |
|   |resocjalizacyjno-wychowawczych,    |                    |
|   |resocjalizacyjno-rewalidacyjnych,  |                    |
|   |zespołach pozalekcyjnych zajęć     |                    |
|   |wychowawczych zorganizowanych w    |        24          |
|   |zakładach opieki zdrowotnej,       |                    |
|   |wychowawcy w domach pomocy społe-  |                    |
|   |cznej                              |                    |
+---+-----------------------------------+--------------------+
|10.|Nauczyciele pałaców młodzieży,     |                    |
|   |młodzieżowych domów kultury,       |                    |
|   |ognisk pracy pozaszkolnej, poza-   |                    |
|   |szkolnych placówek specjalistycz-  |                    |
|   |nych, międzyszkolnych ośrodków     |                    |
|   |sportowych prowadzących bezpo-     |        18          |
|   |średnią pracę z dziećmi i mło-     |                    |
|   |dzieżą systemem pracownianym       |                    |
+---+-----------------------------------+--------------------+
|11.|Nauczyciele-bibliotekarze          |                    |
|   |bibliotek szkolnych                |        30          |
+---+-----------------------------------+--------------------+
|12.|Nauczyciele poradni psychologiczno-|                    |
|   |pedagogicznej                      |        20          |
+---+-----------------------------------+--------------------+
              4. Minister Edukacji Narodowej określa, w drodze zarządzenia,
                liczbę uczniów, na których przysługuje etat nauczyciela-bibliotekarza.
              5. Nauczyciel, dla którego ustalony plan zajęć w pewnych 
                okresach roku szkolnego nauki nie wyczerpuje obowiązującego
                tego nauczyciela tygodniowego wymiaru godzin 
                zajęć dydaktycznych, powinien nauczać w odpowiednio 
                większej liczbie godzin w innych okresach danego roku 
                szkolnego. Praca wykonywana zgodnie z tak ustalonym 
                planem zajęć nie jest pracą w godzinach ponadwymiarowych.
              6. Dyrektorowi i wicedyrektorowi szkoły oraz nauczycielowi 
                pełniącemu inne stanowisko kierownicze w szkole obniża
                się tygodniowy obowiązkowy wymiar godzin zajęć 
                określonych w ust. 3 w zależności od wielkości i typu 
                szkoły oraz warunków pracy lub zwalnia się ich od obowiązku
                realizacji tych zajęć. Dotyczy to również nauczyciela,
                który obowiązki kierownika pełni w zastępstwie 
                nauczyciela, któremu powierzono stanowisko kierownika.
              7. Minister Edukacji Narodowej, a w stosunku do nauczycieli
                szkół artystycznych, zakładów poprawczych, schronisk
                dla nieletnich i rodzinnych ośrodków diagnostyczno-konsultacyjnych,
                szkół medycznych oraz rolniczych i 
                gospodarki żywnościowej odpowiednio - Minister Kultury
                i Sztuki, Minister Sprawiedliwości, Minister Zdrowia i 
                Opieki Społecznej oraz Minister Rolnictwa i Gospodarki 
                Żywnościowej określą, w drodze zarządzenia, szczegółowe
                zasady rozliczania tygodniowego obowiązkowego 
                wymiaru godzin zajęć nauczycieli, dla których ustalony 
                plan zajęć jest różny w poszczególnych okresach roku 
                szkolnego.
              8. Minister Edukacji Narodowej, a w stosunku do nauczycieli,
                którym powierzono stanowiska kierownicze w szkołach
                artystycznych, w zakładach poprawczych, schroniskach
                dla nieletnich i rodzinnych ośrodkach diagnostyczno-konsultacyjnych,
                w szkołach medycznych oraz rolniczych
                i gospodarki żywnościowej, odpowiednio - Minister
                Kultury i Sztuki, Minister Sprawiedliwości, Minister 
                Zdrowia i Opieki Społecznej oraz Minister Rolnictwa i 
                Gospodarki Żywnościowej określą, w drodze zarządzenia,
                szczegółowe zasady udzielania i rozmiar zniżek, o 
                których mowa w ust. 6, oraz szczegółowe zasady zwalniania
                od obowiązku realizacji zajęć, o których mowa w 
                ust. 3.
              9. Minister Edukacji Narodowej w porozumieniu z Ministrem
                Pracy i Polityki Socjalnej, a w stosunku do nauczycieli
                szkół artystycznych, zakładów poprawczych, schronisk
                dla nieletnich i rodzinnych ośrodków diagnostyczno-konsultacyjnych,
                szkół medycznych oraz rolniczych i 
                gospodarki żywnościowej odpowiednio - Minister Kultury
                i Sztuki, Minister Sprawiedliwości, Minister Zdrowia i 
                Opieki Społecznej oraz Minister Rolnictwa i Gospodarki 
                Żywnościowej w porozumieniu z Ministrem Pracy i Polityki
                Socjalnej określą, w drodze rozporządzenia, tygodniowy
                obowiązkowy wymiar godzin zajęć nauczycieli 
                szkół nie wymienionych w ust. 3, w tym również nauczycieli
                szkół zaocznych, nauczycieli w systemie kształcenia 
                na odległość, nauczycieli przedmiotów w różnym wymiarze
                godzin, pedagogów, psychologów, bibliotekarzy bibliotek
                pedagogicznych i innych pracowników zatrudnionych
                na innych stanowiskach pedagogicznych oraz zasady
                zaliczania do wymiaru godzin poszczególnych zajęć w 
                kształceniu zaocznym i w systemie kształcenia na odległość.";
30) po art. 42 dodaje się art. 42a-42c w brzmieniu:
       "Art. 42a. 1. Nauczycielowi zatrudnionemu w pełnym wymiarze zajęć 
                można obniżyć tygodniowy obowiązkowy wymiar godzin 
                zajęć, na czas określony lub do odwołania, ze względu 
                na doskonalenie się, wykonywanie pracy naukowej albo 
                prac zleconych przez organ sprawujący nadzór 
                pedagogiczny lub organ prowadzący szkołę za zgodą organu
                sprawującego nadzór pedagogiczny albo ze względu
                na szczególne warunki pracy nauczyciela w szkole.
              2. Obniżenie tygodniowego obowiązkowego wymiaru godzin
                zajęć nie może spowodować zmniejszenia wynagrodzenia
                oraz ograniczenia innych uprawnień nauczyciela.
              3. Nauczyciel korzystający z obniżonego tygodniowego 
                obowiązkowego wymiaru godzin zajęć nie może mieć 
                godzin ponadwymiarowych, z wyjątkiem nauczycieli, o 
                których mowa w art. 42 ust. 6.
              4. Minister Edukacji Narodowej, a w stosunku do nauczycieli
                szkół artystycznych, zakładów poprawczych, schronisk
                dla nieletnich i rodzinnych ośrodków 
                diagnostyczno-konsultacyjnych, szkół medycznych oraz 
                rolniczych i gospodarki żywnościowej odpowiednio - 
                Minister Kultury i Sztuki, Minister Sprawiedliwości, 
                Minister Zdrowia i Opieki Społecznej oraz Minister Rolnictwa
                i Gospodarki Żywnościowej, określą, w drodze 
                rozporządzenia, szczegółowe zasady i tryb obniżania tygodniowego
                obowiązkowego wymiaru godzin zajęć.
        Art. 42b. 1. Nauczyciel może być obowiązany do realizowania tygodniowego
                obowiązkowego wymiaru godzin zajęć wychowawczych
                także w porze nocnej.
              2. Za pracę w porze nocnej przysługuje dodatek do wynagrodzenia
                w wysokości określonej w przepisach o wynagradzaniu
                nauczycieli.
              3. Minister Edukacji Narodowej w porozumieniu z zainteresowanymi
                ministrami określa, w drodze zarządzenia, 
                szkoły, stanowiska oraz warunki, na jakich nauczyciel 
                może być obowiązany do realizowania tygodniowego 
                obowiązkowego wymiaru godzin zajęć wychowawczych, 
                także w porze nocnej.
       Art. 42c. 1. Nauczyciela zatrudnionego w pełnym wymiarze zajęć 
                obowiązuje pięciodniowy tydzień pracy. Nauczycielom 
                dokształcającym się, wykonującym inne ważne społecznie
                zadania lub - jeżeli to wynika z organizacji pracy w 
                szkole - dyrektor szkoły może ustalić czterodniowy tydzień
                pracy.
              2. W szkołach, w których praca odbywa się we wszystkie 
                dni tygodnia, nauczyciel korzysta co najmniej raz na dwa 
                tygodnie z dwu kolejnych dni wolnych od pracy, z których
                jeden musi przypadać w niedzielę. Nie dotyczy to 
                nauczyciela pracującego w systemie kształcenia zaocznego.
              3. Za zajęcia dydaktyczne, wychowawcze lub opiekuńcze, 
                wykonywane w dniu wolnym od pracy, nauczyciel otrzymuje
                inny dzień wolny od pracy, a w szczególnie uzasadnionych
                wypadkach zamiast dnia wolnego - odrębne 
                wynagrodzenie w wysokości określonej w przepisach o 
                wynagrodzeniu nauczycieli.
              4. Za pracę w święto, przypadające poza dwoma dniami w 
                tygodniu wolnymi od pracy, nauczyciel otrzymuje inny 
                dzień wolny od pracy, a w szczególnie uzasadnionych 
                wypadkach zamiast dnia wolnego - wynagrodzenie ze 
                100% dodatkiem.";
31) art. 47 otrzymuje brzmienie:
        "Art. 47. 1. Za wieloletnią pracę nauczyciel otrzymuje nagrodę jubileuszową
                w wysokości:
                 1) za 20 lat pracy -  75% wynagrodzenia miesięcznego,
                 2) za 25 lat pracy - 100% wynagrodzenia miesięcznego,
                 3) za 30 lat pracy - 150% wynagrodzenia miesięcznego,
                 4) za 35 lat pracy - 200% wynagrodzenia miesięcznego,
                 5) za 40 lat pracy - 250% wynagrodzenia miesięcznego.
              2. Minister Edukacji Narodowej w porozumieniu z Ministrem
                Pracy i Polityki Socjalnej określi, w drodze rozporządzenia,
                szczegółowe zasady ustalania okresów pracy i 
                innych okresów uprawniających nauczyciela do nagrody 
                jubileuszowej oraz szczegółowe zasady jej obliczania i 
                wypłacania.";
32) art. 48 otrzymuje brzmienie:
          "Art. 48. Dla nauczycieli tworzy się zakładowy fundusz nagród w 
                wysokości 8,5% wynagrodzeń osobowych. Wysokość i 
                zasady przyznawania indywidualnych nagród z tego funduszu
                określają odrębne przepisy.";
33) art. 53 otrzymuje brzmienie:
       "Art. 53. 1. Dla nauczycieli dokonuje się odpisu na zakładowy fundusz
                świadczeń socjalnych w wysokości 8% planowanych 
                rocznych środków przeznaczonych na wynagrodzenia 
                osobowe.
              2. Dla nauczycieli będących emerytami i rencistami dokonuje
                się odpisu na zakładowy fundusz świadczeń socjalnych
                w wysokości 5% pobieranych przez nich emerytur i 
                rent.
              3. Odpisy, o których mowa w ust. 1 i 2, łącznie z naliczonymi
                odpisami podstawowymi na zakładowy fundusz 
                świadczeń socjalnych na pozostałych pracowników oraz 
                emerytów i rencistów - byłych pracowników, stanowią 
                jeden fundusz w szkole.
              4. Organ prowadzący szkołę może tworzyć służbę socjalną 
                powołaną do gospodarowania funduszem, o którym 
                mowa w ust. 3.
              5. W sprawach nie uregulowanych w ust. 1-4 stosuje się 
                przepisy o zakładowym funduszu świadczeń socjalnych.";
34) art. 54 otrzymuje brzmienie:
       "Art. 54. 1. Nauczyciel zatrudniony na terenie wiejskim oraz mieście 
                liczącym do 5 000 mieszkańców ma prawo do mieszkania
                w miejscu pracy.
              2. Obowiązek realizacji uprawnień nauczyciela, o którym 
                mowa w ust. 1, należy do dyrektora szkoły i organu 
                prowadzącego szkołę.
              3. Nauczycielowi, o którym mowa w ust. 1, posiadającemu 
                kwalifikacje do zajmowania stanowiska nauczyciela, 
                przysługuje nauczycielski dodatek mieszkaniowy, którego 
                wysokość uzależniona jest od stanu rodzinnego nauczyciela.
                Wysokość dodatku może być także zróżnicowana 
                w zależności od miejscowości, w której nauczyciel jest 
                zatrudniony.
              4. Nauczyciel po przejściu na emeryturę lub rentę zachowuje
                prawo do zajmowania mieszkania. Prawo to służy 
                także małżonkowi nauczyciela emeryta (rencisty) oraz 
                dzieciom pozostającym na jego utrzymaniu i prowadzącym
                z nim wspólne gospodarstwo domowe.
              5. Nauczycielowi posiadającemu wymagane kwalifikacje, 
                zatrudnionemu na terenie wsi lub w mieście liczącym do 
                5000 mieszkańców, przysługuje odrębny dodatek w wysokości
                10% wynagrodzenia zasadniczego. Organ prowadzący
                szkołę może podwyższyć dodatek nauczycielowi 
                zatrudnionemu na terenie wiejskim, na którym występuje
                deficyt kadr.
              6. W razie zbiegu prawa do dodatku, o którym mowa 
                w ust. 3, z prawem do dodatku przysługującym na podstawie
                przepisów o najmie lokali mieszkalnych i dodatkach
                mieszkaniowych, nauczycielowi spełniającemu wymagane
                warunki przysługują obydwa dodatki.
              7. Minister Edukacji Narodowej określa, w drodze zarządzenia,
                wysokość dodatku, o którym mowa w ust. 3, oraz 
                szczegółowe zasady jego przyznawania i wypłacania.";
35) art. 55 otrzymuje brzmienie:
         "Art. 55. Nauczycielowi zatrudnionemu oraz zamieszkałemu na terenie
                wsi organ prowadzący szkołę zapewnia zakup opału
                oraz bezpłatną jego dostawę.";
36) w art. 56 w ust. 2 wyrazy "Organy nadzorujące szkoły przydzielą" zastępuje 
   się wyrazami "Organ prowadzący szkołę przydziela";
37) w art. 61:
   a) ust. 1 otrzymuje brzmienie:
      "1. Nauczyciel, który swoją pierwszą pracę zawodową w życiu podejmuje
         w szkole i posiada do pracy w tej szkole kwalifikacje obowiązujące
         w dniu podjęcia pracy, otrzymuje jednorazowy zasiłek 
         na zagospodarowanie w wysokości dwumiesięcznego wynagrodzenia
         zasadniczego. Prawo do zasiłku przysługuje nauczycielowi zatrudnionemu
         na czas nie określony. Prawo to przysługuje również 
         nauczycielowi, który podjął swoją pierwszą pracę zawodową w życiu
         na czas określony z przyczyn, o których mowa w art. 10 ust. 4, 
         a bezpośrednio po rozwiązaniu umowy na czas określony został 
         zatrudniony na czas nie określony. W takim wypadku dodatek 
         wypłaca szkoła, w której nauczyciel został zatrudniony na czas nie 
         określony.",
   b) skreśla się ust. 3;
38) w art. 63 zdanie drugie otrzymuje brzmienie:
        "Organ prowadzący szkołę obowiązany jest z urzędu występować 
         w obronie nauczyciela, gdy ustalone dla nauczyciela uprawnienia 
         zostaną naruszone.";
39) w art. 64:
   a) w ust. 1 wyrazy "w której organizacja pracy przewiduje" zastępuje się 
     wyrazami "w której w organizacji pracy przewidziano",
   b) w ust. 3 wyrazy "w wymiarze 6 tygodni" zastępuje się wyrazami "w wymiarze
     7 tygodni",
   c) ust. 5 otrzymuje brzmienie:
      "5. Nauczyciel zatrudniony przez cały okres trwania zajęć w danym 
         roku szkolnym w szkole, w której w organizacji pracy przewidziano
         ferie szkolne, ma prawo do urlopu wypoczynkowego w wymiarze
         i na zasadach określonych w ust. 1. Nauczyciel zatrudniony 
         przez okres krótszy niż 10 miesięcy w szkole, w której w organizacji
         pracy przewidziano ferie szkolne, ma prawo do urlopu wypoczynkowego
         w wymiarze proporcjonalnym do określonego w 
         umowie okresu prowadzenia zajęć.";
40) w art. 65 wyrazy "w której organizacja pracy przewiduje" zastępuje się wyrazami
   "w której w organizacji pracy przewidziano";
41) w art. 66:
   a) w ust. 1 dodaje się zdanie drugie w brzmieniu:
        "Urlop uzupełniający w ciągu roku szkolnego przysługuje również 
         dyrektorowi i wicedyrektorowi szkoły, którzy na polecenie lub za 
         zgodą organu prowadzącego szkołę nie wykorzystali urlopu w czasie
         ferii szkolnych z powodu wykonywania zadań zleconych przez 
         ten organ lub prowadzenia w szkole inwestycji albo kapitalnych 
         remontów.",
   b) w ust. 2 wyrazy "6 tygodni" zastępuje się wyrazami "7 tygodni",
   c) skreśla się ust. 3;
42) w art. 70:
   a) w ust. 1 skreśla się wyrazy "lub przenosi go w stan nieczynny",
   b) ust. 2 skreśla się zdanie trzecie;
43) po rozdziale 7 dodaje się rozdział 7a w brzmieniu:
                              "Rozdział 7a
               Finansowanie dokształcania i doskonalenia
                         zawodowego nauczycieli
       Art. 70a. 1. W budżecie państwa wyodrębnia się środki przeznaczone 
                na dokształcanie i doskonalenie zawodowe nauczycieli, 
                w tym również na stypendia dla studiujących nauczycieli.
              2. Wysokość wyodrębnionych środków stanowi nie mniej 
                niż 2,5% planowanych wydatków na wynagrodzenie osobowe
                nauczycieli. Tryb i zasady wykorzystywania tych 
                środków określi Minister Edukacji Narodowej.";
44) w art. 72 w ust. 1 wyrazy "organy nadzorujące szkołę" zastępuje się wyrazami
   "organy prowadzące szkoły";
45) art. 73 otrzymuje brzmienie:
       "Art. 73. 1. Nauczycielowi zatrudnionemu w pełnym wymiarze zajęć 
                na czas nie określony, po przepracowaniu co najmniej 5 
                lat w szkole, dyrektor szkoły udziela płatnego urlopu dla 
                poratowania zdrowia na okres do jednego roku, jeżeli 
                komisja lekarska przewidziana w ust. 4 stwierdzi, że stan 
                zdrowia nauczyciela wymaga powstrzymania się od pracy 
                w celu przeprowadzenia zaleconego leczenia. Jeżeli 
                nauczycielowi do nabycia praw emerytalnych brakuje 
                mniej niż jeden rok, płatny urlop dla poratowania zdrowia
                nie może być udzielony na okres dłuższy niż do 
                końca miesiąca kalendarzowego poprzedzającego miesiąc,
                w którym nauczyciel przechodzi na emeryturę.
              2. Okres pięcioletniej pracy w szkole, uzasadniający prawo 
                do urlopu, powinien przypadać bezpośrednio przed datą 
                rozpoczęcia urlopu dla poratowania zdrowia. 
              3. Łączny wymiar urlopu dla poratowania zdrowia nauczyciela
                w okresie całego zatrudnienia nie może przekraczać
                3 lat.
              4. Minister Zdrowia i Opieki Społecznej w porozumieniu z 
                Ministrem Edukacji Narodowej określa, w drodze zarządzenia,
                szczegółowe zasady powoływania komisji lekarskich
                w publicznych zakładach opieki zdrowotnej do 
                orzekania w sprawach, o których mowa w ust. 1, oraz 
                tryb postępowania przed komisjami.";
46) w art. 75 w ust. 1 wyrazy "w art. 6 ust. 1" zastępuje się wyrazami "w art. 6";
47) w art. 76:
   a) w ust. 1:
       - skreśla się pkt 2,
       - po pkt 3 dodaje się pkt 3a w brzmieniu:
          "3a) zwolnienie z pracy z zakazem przyjmowania ukaranego do 
             pracy w zawodzie nauczycielskim w okresie 3 lat od ukarania,",
   b) skreśla się ust. 4;
48) w art. 82 w ust. 2 wyrazy "i organie nadzorującym szkołę" zastępuje się wyrazami
   "i organie prowadzącym szkoły";
49) w art. 83:
   a) ust. 1 otrzymuje brzmienie:
       "1. Dyrektor szkoły może zawiesić w pełnieniu obowiązków nauczyciela,
         a organ prowadzący szkołę - dyrektora szkoły, przeciwko 
         któremu wszczęto postępowanie karne lub złożono wniosek o 
         wszczęcie postępowania dyscyplinarnego, jeżeli ze względu na powagę
         i wiarygodność wysuniętych zarzutów celowe jest odsunięcie 
         nauczyciela od wykonywania obowiązków w szkole. W sprawach 
         nie cierpiących zwłoki nauczyciel i dyrektor szkoły może być zawieszony
         przed złożeniem wniosku o wszczęcie postępowania dyscyplinarnego.",
   b) w ust. 2 po wyrazie "Nauczyciel" dodaje się wyrazy "i dyrektor szkoły",
   c) w ust. 3 po wyrazach "przeciwko nauczycielowi" dodaje się wyrazy "lub 
     przeciwko dyrektorowi szkoły.";
50) art. 86 otrzymuje brzmienie:
         "Art. 86. Nauczyciel oraz członek jego rodziny mają prawo do zaopatrzenia
                emerytalnego określonego w przepisach o 
                zaopatrzeniu emerytalnym pracowników i ich rodzin, z 
                uwzględnieniem przepisów ustawy, z tym że nauczyciel 
                zaliczany jest do pracowników wykonujących pracę w 
                szczególnym charakterze.";
51) art. 87 otrzymuje brzmienie:
       "Art. 87. 1. Nauczycielowi przechodzącemu na emeryturę lub rentę 
                inwalidzką, jeżeli nie uzyskał z tego tytułu odprawy 
                przewidzianej w art. 28, przyznaje się odprawę w wysokości
                dwumiesięcznego ostatnio pobieranego wynagrodzenia
                w szkole będącej podstawowym miejscem jego 
                pracy.
              2. Nauczycielowi przechodzącemu na emeryturę lub rentę 
                inwalidzką, który przepracował w szkole co najmniej 20 
                lat, przyznaje się odprawę w wysokości trzymiesięcznego 
                wynagrodzenia ostatnio pobieranego w szkole będącej 
                podstawowym miejscem jego pracy.
              3. Wynagrodzenie, o którym mowa w ust. 1 i 2, oblicza się 
                według zasad obowiązujących przy ustalaniu ekwiwalentu
                pieniężnego za urlop wypoczynkowy. 
              4. W razie zbiegu prawa do odprawy wymienionej w ust. 1 
                i 2, przysługuje jedna odprawa - korzystniejsza."; 
52) w art. 88: 
   a) w ust. 1 użyte dwukrotnie wyrazy "zatrudnienia I kategorii" zastępuje 
     się wyrazami "wykonywania pracy w szczególnym charakterze", 
   b) dodaje się ust. 1a w brzmieniu:
      "1a. Nauczyciele spełniający warunki określone w ust. 1 mogą przejść 
          na emeryturę również w wypadku rozwiązania stosunku pracy 
          lub wygaśnięcia stosunku pracy w okolicznościach określonych w 
          art. 20 ust. 1, 6 i 7.",
   c) w ust. 2 skreśla się wyraz "powszechnym",
   d) skreśla się ust. 3;
53) po rozdziale 11 dodaje się rozdział 11a w brzmieniu:
                             "Rozdział 11a
                          Przepisy szczególne
       Art. 91a. 1. Nauczycielowi mianowanemu, przechodzącemu do pracy 
                do urzędu organu administracji państwowej lub do jednostki
                organizacyjnej powołanej przez ten organ na podstawie
                art. 25 ust. 3 ustawy o systemie oświaty na stanowisko
                wymagające kwalifikacji pedagogicznych, przysługują
                uprawnienia wynikające z art. 30, 31, 32 ust. 3, art. 
                33, 46, 50, 51, 58-60, 86 i 88-90.
              2. Nauczycielowi mianowanemu, przechodzącemu do pracy 
                do organizacji społecznej lub do związku zawodowego 
                na stanowisko wymagające kwalifikacji pedagogicznych, 
                przysługują uprawnienia wynikające z art. 30, 31, 32 ust. 
                3, art. 33, 46, 47, 49, 50, 51, 58-60, 72, 73 i 86-91.
       Art. 91b. 1. Do nauczyciela zatrudnionego w wymiarze niższym niż 
                połowa obowiązującego wymiaru zajęć nie stosuje się 
                przepisów art. 54-61, 71, 72 i 86-91.
              2. Do nauczyciela zatrudnionego w wymiarze nie niższym 
                niż połowa obowiązującego wymiaru zajęć w szkole niepublicznej
                o uprawnieniach szkoły publicznej mają zastosowanie
                przepisy art. 6, 46, 50, 51, 59, 83 ust. 2 i 3, 
                art. 86 i 88-91.
              3. Zakres stosowania ustawy do nauczycieli zatrudnionych 
                w szkołach oraz w placówkach oświatowo-wychowawczych
                i opiekuńczo-wychowawczych prowadzonych przez 
                kościoły i inne związki wyznaniowe określają odrębne 
                przepisy.
       Art. 91c. 1. W zakresie spraw wynikających ze stosunku pracy, nie 
                uregulowanych przepisami ustawy, mają zastosowanie 
                przepisy Kodeksu pracy.
              2. Spory o roszczenia ze stosunku pracy nauczycieli, niezależnie
                od formy nawiązania stosunku pracy, rozpatrywane
                są przez sądy pracy.";
54) skreśla się art. 92, 93, 95, 97 i 98;
55) użyte w ustawie w różnych przypadkach wyrazy "Minister Pracy, Płac i 
   Spraw Socjalnych" zastępuje się odpowiednio użytymi w tych samych przypadkach
   wyrazami "Minister Pracy i Polityki Socjalnej".
                                Art. 2.
W ustawie z dnia 26 czerwca 1974 r. - Kodeks pracy (Dz.U. Nr 24, poz. 141, z 
1975 r. Nr 16, poz. 91, z 1981 r. Nr 6, poz. 23, z 1982 r. Nr 31, poz. 214, z 
1985 r. Nr 20, poz. 85 i Nr 35, poz. 162, z 1986 r. Nr 42, poz. 201, z 1987 r. 
Nr 21, poz. 124, z 1988 r. Nr 20, poz. 134, z 1989 r. Nr 20, poz. 107 i Nr 35, 
poz. 192, z 1990 r. Nr 4, poz. 19, Nr 43, poz. 251 i Nr 55, poz. 319, z 1991 r. 
Nr 53, poz. 226, Nr 55, poz. 236 i poz. 237, z 1994 r. Nr 113, poz. 547, z 1995 
r. Nr 16, poz. 77 oraz z 1996 r. Nr 24, poz. 110) w art. 241{14} dodaje się § 3 w 
brzmieniu:
     "§3. Ponadzakładowy układ zbiorowy pracy dla nauczycieli zawierają 
         podmioty wskazane w art. 36 Karty Nauczyciela.".
                                    
                                Art. 3.
W ustawie z dnia 5 czerwca 1992 r. o zmianie ustawy - Karta Nauczyciela 
(Dz.U. Nr 53, poz. 252) skreśla się art. 2.
                                    
                                Art. 4.
W ustawie z dnia 29 września 1994 r. o zmianie ustawy - Kodeks pracy oraz o 
zmianie niektórych ustaw (Dz.U. Nr 113, poz. 547 i z 1995 r. Nr 1, poz. 2) 
skreśla się art. 19. 
                                    
                                Art. 5.
 1. Nauczyciele zatrudnieni w dniu wejścia w życie ustawy na podstawie mianowania
   stają się nauczycielami mianowanymi w rozumieniu ustawy. 
 2. Do nauczycieli, którzy do dnia wejścia w życie ustawy nie zostali mianowani,
   a mają okres zatrudnienia co najmniej 2 lata, stosuje się przepisy dotychczasowe
   dotyczące oceniania pracy nauczyciela przed mianowaniem, z 
   wyłączeniem zasady uzyskiwania mianowania z mocy prawa.
 
                                Art. 6.
Do spłaty lub umorzenia kredytów udzielonych nauczycielom na podstawie art. 
61 ust. 3 ustawy wymienionej w art. 1 stosuje się przepisy dotychczasowe.
                                    
                                Art. 7.
Do nauczycieli, którzy w dniu wejścia w życie ustawy przebywają na urlopach 
dla poratowania zdrowia, stosuje się przepisy dotychczasowe.
                                Art. 8.
W sprawach wszczętych, a nie zakończonych do dnia wejścia w życie ustawy, 
stosuje się przepisy niniejszej ustawy.
                                Art. 9.
Do czasu wydania przepisów wykonawczych przewidzianych w niniejszej ustawie
stosuje się dotychczasowe przepisy wykonawcze ze zmianami wynikającymi 
z tej ustawy, nie dłużej jednak niż przez okres 6 miesięcy od dnia wejścia w 
życie niniejszej ustawy.
                                Art. 10.
Minister Edukacji Narodowej ogłosi w Dzienniku Ustaw Rzeczypospolitej Polskiej
jednolity tekst ustawy z dnia 26 stycznia 1982 r. - Karta Nauczyciela, z 
uwzględnieniem zmian wynikających z przepisów ogłoszonych przed dniem 
wydania jednolitego tekstu. 
                                    
                                Art. 11.
Ustawa wchodzi w życie po upływie 14 dni od dnia ogłoszenia, z wyjątkiem 
przepisów ustawy wymienionej w art. 1 w zakresie dotyczącym art. 47 ust. 1 
pkt 5, art. 64 ust. 3, art. 66 ust. 2 oraz art. 70a, które wchodzą w życie z dniem 
1 stycznia 1997 r.
 
