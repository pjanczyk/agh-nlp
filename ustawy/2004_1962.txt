



Dz.U. z 2004 r. Nr 192, poz. 1962
                                        
              
                          
                                        
                                   U S T A W A
                             z dnia 22 lipca 2004 r.
                                        
                      o ustanowieniu programu wieloletniego
            "Uniwersytet im. Adama Mickiewicza w Poznaniu 2004-2011"
                                        
                                     Art. 1.
1. W związku z przypadającą w roku 2011 czterechsetną rocznicą utworzenia przez
  króla Polski Zygmunta III Wazę Uniwersytetu w Poznaniu ustanawia się program
  wieloletni "Uniwersytet im. Adama Mickiewicza w Poznaniu 2004-2011", zwany
  dalej "Programem".
2. Ustala się okres realizacji Programu na lata 2004 - 2011.
                                        
                                     Art. 2.
Nadzór nad realizacją Programu sprawuje minister właściwy do spraw szkolnictwa
wyższego.
                                        
                                     Art. 3.
1. Łączne nakłady budżetu państwa na dofinansowanie Programu w całym okresie
  jego realizacji nie mogą przekroczyć kwoty 311.726 tys. zł, przy wartości
  kosztorysowej zadań inwestycyjnych objętych Programem wynoszącej 415.726 tys.
  zł w cenach roku 2004.
2. Środki finansowe z budżetu państwa, o których mowa w ust. 1, uwzględnia się
  każdego roku w ustawie budżetowej.
                                        
                                     Art. 4.
Ustawa wchodzi w życie po upływie 14 dni od dnia ogłoszenia.
                                        
                                        
                                        
