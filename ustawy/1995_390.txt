



Dz.U. z 1995 r. Nr 78, poz. 390 
                                    
                                    
                                USTAWA
                        z dnia 9 czerwca 1995 r.
                                    
                   o zmianie ustawy - Prawo budżetowe
                                    
                                Art. 1.
W ustawie z dnia 5 stycznia 1991 r. - Prawo budżetowe (Dz.U. z 1993 r. Nr 
72, poz. 344 oraz z 1994 r. Nr 76, poz. 344, Nr 121, poz. 591 i Nr 133, poz. 
685) wprowadza się następujące zmiany:
 1) w art. 2 skreśla się ust. 3; 
 
 2) w art. 18 ust. 6 otrzymuje brzmienie:
      "6. Szczegółowe zasady gospodarki finansowej państwowego funduszu 
         celowego, w zakresie nie uregulowanym ustawą, o której mowa w 
         ust. 1, ustala, w drodze rozporządzenia, minister nadzorujący państwowy
         fundusz celowy, w porozumieniu z Ministrem Finansów.";
 
 3) w art. 23:
    a) ust. 5 i 6 otrzymują brzmienie:
          "5. Rada Ministrów lub Minister Finansów mogą również, w ramach
             kwoty, o której mowa w ust. 3, w innej formie niż poręczenie,
             gwarantować bankom zagranicznym oraz międzynarodowym
             instytucjom finansowym spłatę kredytów lub pożyczek
             zagranicznych wraz z odsetkami i innymi kosztami, 
             jeżeli wymagają tego zasady lub zwyczaje międzynarodowe.
           6. Rada Ministrów, w drodze rozporządzenia, określa warunki, 
             tryb oraz opłaty z tytułu udzielania poręczeń, o których mowa
             w ust. 1, i gwarantowania, o którym mowa w ust. 5.",
    b) w ust. 7 wyrazy "i 6" zastępuje się wyrazami "i 5" i po kropce dodaje 
      się zdanie w brzmieniu:
        "Do egzekucji kwot zapłaconych z tytułu udzielonego poręczenia 
         lub gwarantowania stosuje się przepisy ustawy o zobowiązaniach 
         podatkowych.";
 
 4) w art. 27 ust. 1 otrzymuje brzmienie:
      "1. Do inwestycji centralnych zalicza się inwestycje państwowych jednostek
         i zakładów budżetowych oraz mogą być zaliczane inwestycje
         podmiotów gospodarczych i państwowych jednostek organizacyjnych,
         o których mowa w art. 26 pkt 2, finansowane w całości 
         lub w części ze środków budżetu państwa lub z kredytu bankowego,
         objętego poręczeniem albo inną formą gwarantowania przez 
         Skarb Państwa spłaty kredytu, jeżeli okres realizacji przekracza 
         rok budżetowy, a całkowita wartość kosztorysowa danej inwestycji 
         jest wyższa od kwoty określonej przez Ministra Finansów w zarządzeniu
         wydawanym na podstawie art. 31 ust. 3 pkt 1."; 
 
 5) w art. 28:
    a) w ust. 1 skreśla się wyrazy ",z zastrzeżeniem ust. 3,",
    b) skreśla się ust. 3;
 
 6) w art. 31:
    a) skreśla się ust. 1 i 2,
    b) w ust. 3 w pkt 1 po wyrazie "określa" dodaje się wyrazy ",w drodze zarządzenia,";
 
 7) w art. 33:
    a) w ust. 1 wyrazy "15 listopada" zastępuje się wyrazami "31 października",
    b) ust. 5 otrzymuje brzmienie:
          "5. W razie gdy z początkiem roku budżetowego nie wejdzie w 
             życie ustawa budżetowa lub ustawa o prowizorium budżetowym,
             podstawą gospodarki finansowej państwa, w tym również
             określenia wysokości stawek należności budżetowych, 
             wielkości zadłużenia z tytułów określonych w art. 40 ust. 1 
             pkt 1 i 2, emisji skarbowych papierów wartościowych oraz 
             składek na państwowe fundusze celowe, jest, do czasu wejścia
             w życie odpowiedniej ustawy, przedstawiony Sejmowi jeden
             z projektów ustaw, o których mowa w ust. 1 i 3.",
    c) ust. 7 otrzymuje brzmienie:
          "7. Informację o wysokości stawek należności budżetowych i 
             składek na państwowe fundusze celowe ujętych w projekcie 
             ustawy budżetowej - dla których obowiązek ustalenia wysokości
             stawek w ustawie budżetowej wynika z innych ustaw - 
             ogłasza Minister Finansów, w drodze obwieszczenia, przed 
             rozpoczęciem roku, w którym należności te są wymagalne."; 
 
 8) w art. 34 w ust. 3:
    a) po pkt 1 dodaje się pkt 1a w brzmieniu:
          "1a) założenia polityki społeczno-gospodarczej na rok budżetowy,",
          
    b) pkt 2 otrzymuje brzmienie:
          "2) założenia dotyczące podstawowych wielkości makroekonomicznych
             (produktu krajowego brutto i składników jego ostatecznego
             podziału, obrotów handlu zagranicznego, cen, zatrudnienia,
             poziomu bezrobocia) na rok budżetowy i kolejne 
             dwa lata,"
          
    c) po pkt 2 dodaje się pkt 2a w brzmieniu:
       "2a) prognozy wskaźników charakteryzujących dochody ludności i sytuację
           finansową przedsiębiorstw na rok budżetowy,";
 9) w art. 39 w ust. 3 skreśla się wyrazy "i wojewodowie";
10) w art. 40 dodaje się ust. 4 w brzmieniu:
      "4. Minister Finansów określa, w drodze zarządzenia, warunki emisji 
         skarbowych papierów wartościowych, o których mowa w ust. 1 pkt 
         2, a w szczególności wartość nominalną poszczególnych emisji, wysokość
         i sposób oprocentowania, terminy wykupu i płatności odsetkowych,
         podmioty uprawnione do nabycia, sposób ustalenia ceny 
         emisyjnej oraz terminy przedawnienia.";
11) w art. 45 w ust. 3 wyrazy "Ministrowie i wojewodowie" zastępuje się wyrazami
   "Dysponenci części budżetowych";
12) w art. 46 w ust. 5 wyrazy "pkt 3" zastępuje się wyrazami "pkt 4";
13) w art. 57:
    a) w ust. 1:
       - pkt 8 otrzymuje brzmienie:
          "8) zaciągnięcie w roku budżetowym zobowiązań, które - przy 
             uwzględnieniu wymagalnych terminów płatności i zobowiązań
             wymagalnych z okresów poprzedzających rok budżetowy 
             - przekraczają plan finansowy jednostki wykonującej budżet,",
       - pkt 12 i 13 otrzymują brzmienie:
          "12) zlecenie jednostce niepaństwowej zadania państwowego z 
              naruszeniem wynikających z rozporządzenia wydanego na 
              podstawie art. 20 ust. 3 warunków i trybu zlecania tych zadań
              lub zasad ustalania i rozliczania dotacji na to zadanie,
           13) naruszenie zasad realizacji budżetu określonych na podstawie
              art. 39 ust. 1 lub art. 39a pkt  2, a także  szczególnych 
              zasad gospodarki finansowej i zasad wykonywania budżetu 
              ustalonych na podstawie art. 70,",
       - w pkt 15 kropkę zastępuje się przecinkiem i dodaje się pkt 16 w 
         brzmieniu:
          "16) zaniechanie przez kierownika jednostki lub rzecznika dyscypliny
              budżetowej zawiadomienia komisji orzekającej o naruszeniu
              dyscypliny budżetowej.",
    
    b) po ust. 2 dodaje się ust. 2a w brzmieniu:
          "2a. Nie stanowi naruszenia dyscypliny budżetowej sprzedaż wierzytelności
              Skarbu Państwa, powstałych w związku z udzielonymi
              poręczeniami lub gwarancjami Rady Ministrów albo 
              Ministra Finansów spłaty ze środków budżetu państwa części
              lub całości kredytu bankowego, poniżej kwoty wynikającej
              z prawidłowego obliczenia, jeżeli z okoliczności sprawy 
              wynika, że odzyskanie kwot w pełnej wysokości nie jest 
              możliwe, a Rada Ministrów wyrazi zgodę na sprzedaż wierzytelności.",
    
    c) w ust. 3 wyrazy "ust. 1 i 2" zastępuje się wyrazami "ust. 1, z wyjątkiem 
      pkt 10";
14) w art. 59 pkt 2 otrzymuje brzmienie:
      "2) łączna kwota przekroczenia wydatków budżetowych przewidzianych
         w planie finansowym jednostki wykonującej budżet lub szkoda
         jest niższa od przeciętnego miesięcznego wynagrodzenia, o 
         którym mowa w pkt 1."; 
15) w art. 62 dodaje się ust. 4 i 5 w brzmieniu:
      "4. Jeżeli skutkiem naruszenia dyscypliny budżetowej jest szkoda (w 
         tym odsetki za zwłokę), wymierza się karę pieniężną. 
       5. Przy orzekaniu w sprawach o naruszenie dyscypliny budżetowej 
         stosuje się odpowiednio art. 2, 4, 7, 33 i  34 oraz art. 39 § 1 i 2 
         Kodeksu wykroczeń."; 
16) w art. 65 dodaje się ust. 3 w brzmieniu:
      "3. Minister Finansów sprawuje nadzór nad działalnością organów 
         orzekających w sprawach o naruszenie dyscypliny budżetowej."; 
17) art. 68 otrzymuje brzmienie:
   "Art. 68. Rada Ministrów, w drodze rozporządzenia, określa:
                 1) zakres działania organów orzekających w sprawach 
                   o naruszenie dyscypliny budżetowej i tryb postępowania
                   przed nimi,
                 2) zasady powoływania i tryb działania rzeczników dyscypliny
                   budżetowej,
                 3) zasady i wysokość wynagrodzenia za udział w rozprawie
                   przed komisją orzekającą w sprawach o naruszenie
                   dyscypliny budżetowej pierwszej i drugiej 
                   instancji, należnego członkom składu orzekającego 
                   oraz rzecznikowi dyscypliny budżetowej i protokolantowi,
                 4) tryb sprawowania nadzoru nad działalnością organów
                   orzekających w sprawach o naruszenie dyscypliny
                   budżetowej,
                 5) zakres informacji przekazywanych organowi nadzoru.";
18) w art. 70 w ust. 1 wyrazy "odpowiedzialności za" zastępuje się wyrazami 
   "oraz tryb postępowania przed resortowymi komisjami orzekającymi w 
   sprawach o".
                                    
                                Art. 2.
Ustawa wchodzi w życie po upływie 14 dni od dnia ogłoszenia.
                                   
                                   
                                   
