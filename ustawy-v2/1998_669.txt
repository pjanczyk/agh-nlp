



Dz.U. z 1998 r. Nr 107, poz. 669
                                        
                                        
                                        
                                        
                                     USTAWA
                             z dnia 23 lipca 1998 r.
                                        
     o zmianie ustawy - Prawo o publicznym obrocie papierami wartościowymi,
             ustawy o rachunkowości oraz ustawy o listach zastawnych
                             i bankach hipotecznych
                                        
                                        
                                     Art. 1.
W ustawie z dnia 21 sierpnia 1997 r. - Prawo o publicznym obrocie papierami
wartościowymi (Dz.U. Nr 118, poz. 754 i Nr 141, poz. 945) wprowadza się
następujące zmiany:
1) w art. 2 ust. 2 otrzymuje brzmienie:
   "2. Minister Finansów określa, w drodze rozporządzenia, treść zawiadomienia,
     o którym mowa w ust. 1 pkt 6. Zawiadomienie powinno zawierać podstawowe
     informacje o emitencie oraz papierach wartościowych i trybie ich
     zbywania.";
2) w art. 9 w ust. 2 na końcu dodaje się wyrazy ", z zastrzeżeniem art. 133
  ust. 2";
3) w art. 16:
   a) ust. 2 otrzymuje brzmienie:
     "2. Przewodniczący Komisji może występować do właściwych organów z
       wnioskami o wydawanie przepisów wykonawczych do ustawy.",
   b) dodaje się ust. 5 w brzmieniu:
     "5. Przewodniczący Komisji wydaje zarządzenia ogłaszane w Dzienniku
       Urzędowym Komisji Papierów Wartościowych i Giełd.";
4) w art. 20 ust. 4 otrzymuje brzmienie:
   "4. Minister Finansów określa, w drodze rozporządzenia, wysokość,
     szczegółowy sposób ustalania oraz warunki i terminy uiszczania opłat, o
     których mowa w ust. 1-3, z uwzględnieniem rodzaju opłat i podmiotów
     uiszczających te opłaty. Opłaty te nie powinny w istotny sposób wpływać na
     zwiększenie kosztów obrotu papierami wartościowymi.";
5) w art. 23 ust. 5 otrzymuje brzmienie:
   "5. Minister Finansów określa, w drodze rozporządzenia, wzór wniosku, o
     którym mowa w ust. 1. Wniosek powinien zawierać podstawowe dane osobowe
     zainteresowanego oraz informacje na temat jego zatrudnienia i kwalifikacji
     zawodowych, w zakresie niezbędnym do wykonywania przez Komisję ustawowych
     zadań związanych z wpisem na listę doradców lub maklerów oraz z
     prowadzeniem tych list.";
6) w art. 25 w ust. 1 po pkt 3 dodaje się pkt 3a i 3b w brzmieniu:
   "3a) z towarzystwem funduszy inwestycyjnych lub funduszem inwestycyjnym,
    3b) z towarzystwem emerytalnym lub funduszem emerytalnym,";
7) w art. 30 w ust. 4 po wyrazie "powierniczych" dodaje się wyrazy " ,
  towarzystw funduszy inwestycyjnych, funduszy inwestycyjnych, towarzystw
  emerytalnych i funduszy emerytalnych";
8) w art. 31 ust. 2 otrzymuje brzmienie:
   "2. Minister Finansów może określać, w drodze rozporządzenia, inne niż
     określone w ust. 1 czynności, których wykonywanie przez dom maklerski nie
     wymaga uzyskania zezwolenia, o ile czynności te są związane z rynkiem
     kapitałowym lub bankowością inwestycyjną.";
9) w art. 52 dodaje się ust. 3 w brzmieniu:
  "3. Do zagranicznej osoby prawnej, o której mowa w ust. 1 i 2 stosuje się
     odpowiednio art. 30-34, art. 38-48, art. 51 i art. 60.";
10) w art. 56 ust. 1 otrzymuje brzmienie:
  "1. W zakresie nie uregulowanym w art. 53 i 54 do banku prowadzącego
     działalność maklerską stosuje się odpowiednio przepisy niniejszego
     oddziału dotyczące domu maklerskiego, z wyłączeniem art. 29 ust. 2-4, art.
     40, art. 42 i art. 50.";
11) w art. 60:
   a) w ust. 1:
      - wyrazy "Przewodniczący Komisji określa, w drodze zarządzenia" zastępuje
       się wyrazami "Rada Ministrów określa, w drodze rozporządzenia",
     -  pkt 3-5 otrzymują brzmienie:
        "3) szczegółowe zasady, tryb i warunki pożyczania papierów
         wartościowych z udziałem domów maklerskich, banków prowadzących
         działalność maklerską oraz banków prowadzących rachunki papierów
         wartościowych, poza systemem zabezpieczenia płynności rozliczeń
         transakcji, o którym mowa w art. 127 ust. 2 pkt 12; rozporządzenie
         powinno określać warunki ustanawiania zabezpieczeń zwrotu pożyczki w
         sposób zapewniający bezpieczne i sprawne funkcjonowanie systemu
         rozliczeń,
        4) zakres, tryb i formę oraz terminy dostarczania, innych niż
         wymienione w art. 48, informacji dotyczących działalności i sytuacji
         finansowej domów maklerskich, banków prowadzących działalność
         maklerską oraz banków prowadzących rachunki papierów wartościowych;
         informacje te powinny umożliwiać Komisji, w zakresie określonym
         ustawą, wykonywanie nadzoru nad przestrzeganiem zasad uczciwego obrotu
         oraz bezpieczeństwem obrotu,
        5) szczegółowe zasady wydzielenia organizacyjnego i finansowego
         działalności maklerskiej banku; zasady te powinny zapewniać
         rozdzielenie ryzyka działalności maklerskiej od ryzyka działalności
         bankowej, zachowanie poufności danych w wydzielonej jednostce
         organizacyjnej banku oraz ustalenie rzeczywistych wyników finansowych
         prowadzonej działalności maklerskiej.",
   b) w ust. 2:
      - wyrazy "Przewodniczący Komisji może określać, w drodze zarządzenia"
       zastępuje się wyrazami "Rada Ministrów może określać, w drodze
       rozporządzenia",
      - pkt 2 i 3 otrzymują brzmienie:
        "2) tryb postępowania w celu ochrony informacji stanowiących tajemnicę
         zawodową oraz informacji poufnych w domach maklerskich, bankach
         prowadzących działalność maklerską i bankach prowadzących rachunki
         papierów wartościowych, zapewnienia nadzoru nad przepływem i
         wykorzystaniem tych informacji, przy uwzględnieniu zakresu i specyfiki
         działalności oraz struktury organizacyjnej tych podmiotów,
        3) tryb postępowania domów maklerskich, banków prowadzących działalność
         maklerską oraz banków prowadzących rachunki papierów wartościowych w
         celu przeciwdziałania zawieraniu transakcji oraz wykonywaniu innych
         operacji na rynku kapitałowym, z wykorzystaniem środków pieniężnych,
         co do których ujawniono okoliczności wskazujące, że środki te mogą
         pochodzić z przestępstwa lub z uczestnictwa w jego popełnieniu, albo
         że ich pochodzenie ma zostać ukryte z przyczyn związanych z
         przestępstwem; rozporządzenie powinno określać przypadki, w których
         podmioty te są obowiązane rejestrować operacje finansowe inwestorów,
         zakres oraz zasady zbierania danych o inwestorach, w celu ustalenia,
         czy środki pieniężne mogą pochodzić z przestępstwa lub uczestnictwa w
         jego popełnieniu, albo że ich pochodzenie ma zostać ukryte z przyczyn
         związanych z przestępstwem.",
   c) w ust. 3:
     - wyrazy "Przewodniczący Komisji, w porozumieniu z Prezesem Narodowego
       Banku Polskiego, określa, w drodze zarządzenia" zastępuje się wyrazami
       "Rada Ministrów określa, w drodze rozporządzenia",
     - pkt 1 otrzymuje brzmienie:
         "1) tryb i warunki udzielania przez domy maklerskie, banki prowadzące
           działalność maklerską i banki prowadzące rachunki papierów
           wartościowych pożyczek na nabycie papierów wartościowych
           dopuszczonych do publicznego obrotu; rozporządzenie powinno określać
           w szczególności warunki gwarantujące, że środki przeznaczone na
           pożyczki nie będą pochodzić ze środków pieniężnych zdeponowanych
           przez inwestorów na rachunkach pieniężnych służących do obsługi
           rachunków papierów wartościowych, sposoby zabezpieczenia spłaty
           pożyczek w celu zapewnienia bezpieczeństwa pożyczkodawców oraz
           sposoby badania wiarygodności i wypłacalności pożyczkobiorców,",
   d) ust. 5 otrzymuje brzmienie:
     "5. Minister Finansów określa, w drodze rozporządzenia, obowiązki
       sprawozdawcze domów maklerskich, banków prowadzących działalność
       maklerską, banków prowadzących rachunki papierów wartościowych oraz
       Krajowego Depozytu Papierów Wartościowych SA w zakresie obrotu papierami
       wartościowymi emitowanymi przez Skarb Państwa, tak aby sprawozdania
       sporządzane przez te podmioty pozwalały na dokonywanie analiz w zakresie
       stanu, dynamiki oraz struktury zadłużenia budżetu państwa w skarbowych
       papierach wartościowych według grup inwestorów oraz rodzajów tych
       papierów.";
12) w art. 61 ust. 2 i 3 skreśla się;
13) art. 69 otrzymuje brzmienie:
    "Art. 69. Rada Ministrów określa, w drodze rozporządzenia, podmioty
           uprawnione do składania wniosku o wyrażenie zgody na wprowadzenie do
           publicznego obrotu papierów wartościowych określonych w art. 3 ust.
           3, szczególne warunki, jakie są obowiązane spełniać te podmioty oraz
           szczególny tryb i warunki wprowadzania tych papierów, w tym
           kryteria, jakie muszą spełniać te papiery, aby mogły być przedmiotem
           obrotu. Rozporządzenie powinno w szczególności określać warunki
           jakie muszą spełniać podmioty emitujące te papiery w celu
           zapewnienia odpowiedniego poziomu bezpieczeństwa w zakresie
           realizacji zobowiązań wynikających z tych papierów. Rozporządzenie
           powinno ponadto określać zakres obowiązków informacyjnych, tak aby
           zapewnić nabywcom papierów wartościowych podstawowe dane niezbędne
           do oceny przez nich ryzyka związanego z inwestowaniem w te
           papiery.";
14) art. 75 otrzymuje brzmienie:
    "Art. 75. Rada Ministrów określa, w drodze rozporządzenia, termin ważności
          prospektu, termin, w którym, po opublikowaniu prospektu i jego
          skrótu, może rozpocząć się sprzedaż lub subskrypcja papierów
          wartościowych, wymaganą liczbę prospektów oraz miejsca, terminy i
          sposoby udostępniania do publicznej wiadomości prospektu i jego
          skrótu. Prospekt i jego skrót powinny być publicznie dostępne w
          sposób umożliwiający inwestorom ocenę sytuacji finansowej i
          gospodarczej emitenta, z uwzględnieniem wielkości oferty, trybu
          wprowadzania papierów wartościowych do publicznego obrotu i kręgu
          podmiotów, do których oferta jest skierowana.";
15) w art. 76 w ust. 2 po wyrazach "towarzystwo funduszy powierniczych
  działające na  rachunek uczestników funduszu," dodaje się wyrazy "fundusz
  inwestycyjny,";
16) w art. 79 ust. 1 otrzymuje brzmienie:
   "1. Po uzyskaniu zgody na wprowadzenie papierów wartościowych do publicznego
     obrotu lub złożeniu zawiadomienia, o którym mowa w art. 63, emitent lub
     wprowadzający jest obowiązany opublikować skrót prospektu w sposób
     wynikający z art. 75.";
17) w art. 81 ust. 5 otrzymuje brzmienie:
   "5. Rada Ministrów określa, w drodze rozporządzenia, rodzaj, formę i zakres
     informacji bieżących i okresowych, o których mowa w ust. 1 pkt 3, oraz
     terminy ich przekazywania. Rozporządzenie powinno określać zakres
     informacji oraz częstotliwość ich przekazywania, tak aby umożliwiać
     inwestorom ocenę sytuacji finansowej i gospodarczej emitenta.";
18) w art. 82 ust. 2 otrzymuje brzmienie:
   "2. Rada Ministrów określa, w drodze rozporządzenia, obowiązki informacyjne
     i publikacyjne w zakresie wskazanym w art. 75, art. 79 i art. 81, w tym
     rodzaj, formę i zakres informacji bieżących i okresowych dla emitentów
     papierów wartościowych wprowadzanych wyłącznie do wtórnego obrotu na
     regulowanym rynku pozagiełdowym, a także terminy przekazywania tych
     informacji. Informacje zawarte w memorandum informacyjnym i jego skrócie,
     a także informacje bieżące i okresowe powinny być publicznie dostępne w
     sposób umożliwiający inwestorom ocenę sytuacji finansowej i gospodarczej
     emitenta.";
19) w art. 89 w ust. 2 wyrazy "w ust. 1 pkt 1 lit. a)-f) oraz w pkt 2" zastępuje
  się wyrazami "w ust. 1 pkt 1 lit. a)-c)";
20) w art. 95 w ust. 1 wyraz "odpowiednio" skreśla się;
21) w art. 99 w ust. 2 po wyrazach "towarzystwa funduszy powierniczych," dodaje
  się wyrazy "towarzystwa funduszy inwestycyjnych, towarzystwa emerytalne";
22) w art. 100:
   a) w ust. 2 po wyrazie "powierniczych" dodaje się wyrazy " , towarzystw
     funduszy inwestycyjnych, towarzystw emerytalnych",
   b) w ust. 4 na końcu dodaje się wyrazy "w okresie kiedy Skarb Państwa jest
     uprawniony do wykonywania ponad 50% ogólnej liczby głosów na walnym
     zgromadzeniu",
   c) dodaje się ust. 5 w brzmieniu:
     "5. Jeżeli akcje spółki prowadzącej giełdę dają prawo do dywidendy, spółka
       może przeznaczyć do podziału między akcjonariuszy nie więcej nie 20%
       zysku.";
23) w art. 109 ust. 1 otrzymuje brzmienie:
     "1. Stronami transakcji zawieranych na rynku giełdowym mogą być wyłącznie
       domy maklerskie lub banki prowadzące działalność maklerską, będące
       akcjonariuszami spółki prowadzącej giełdę, z zastrzeżeniem art. 137 ust.
       3.";
24) w art. 110 wprowadza się następujące zmiany:
   a) w ust. 1 i 2 wyrazy "na giełdzie" zastępuje się wyrazami "na rynku
     giełdowym",
   b) dodaje się ust. 4 w brzmieniu:
     "4. Rada giełdy może upoważnić zarząd giełdy do podejmowania uchwał w
       sprawie dopuszczenia papierów wartościowych do obrotu giełdowego.";
25) w art. 112 w ust. 2 po wyrazach "towarzystwa funduszy powierniczych" dodaje
  się wyrazy "towarzystwa funduszy inwestycyjnych, towarzystwa emerytalne,
  emitenci papierów wartościowych dopuszczonych do publicznego obrotu,";
26) w art. 113 w ust. 2 po wyrazie "powierniczych" dodaje się wyrazy "towarzystw
  funduszy inwestycyjnych oraz towarzystw emerytalnych";
27) w art. 117 w ust. 1 na końcu dodaje się wyrazy ", z zastrzeżeniem art. 137
  ust. 3";
28) w art. 134 ust. 1 otrzymuje brzmienie:
  "1. W przypadku gdy:
     1) zostało uchylone postanowienie sądu o wpisie podwyższenia kapitału
       akcyjnego spółki publicznej do rejestru handlowego lub,
     2) uchwała walnego zgromadzenia o podwyższeniu tego kapitału została
       unieważniona
      - a akcje wyemitowane w wyniku podwyższenia zostały uprzednio objęte tym
       samym kodem razem z innymi akcjami tej spółki, w depozycie papierów
       wartościowych przeprowadzana jest redukcja łącznej wartości nominalnej
       akcji oznaczonych tym kodem.";
29) w art. 137:
   a) w ust. 2 skreśla się wyrazy "a w szczególności może zarządzać funduszem,
     o którym mowa w art. 143",
   b) dodaje się ust. 3 w brzmieniu:
     "3. Krajowy Depozyt może wystąpić jako strona transakcji zawartej na rynku
       regulowanym, wyłącznie w związku z wykorzystaniem środków systemu, o
       którym mowa w ust. 2, zgodnie z jego celem.";
30) w art. 143 dodaje się ust. 3 w brzmieniu:
     "3. Krajowy Depozyt może zarządzać środkami funduszu rozliczeniowego.";
31) w art. 149:
   a) ust. 3 otrzymuje brzmienie:
     "3. Rada Ministrów określa, w drodze rozporządzenia, wzór zawiadomienia, o
       którym mowa w ust. 1, oraz sposób dokonania tego zawiadomienia.
       Rozporządzenie powinno określać zakres informacji w taki sposób, aby
       pozwalały one prawidłowo ocenić cel nabycia akcji uprawniających do
       określonej liczby głosów na walnym zgromadzeniu i wpływ transakcji na
       rynek kapitałowy oraz gospodarkę narodową.",
   b) dodaje się ust. 6 w brzmieniu:
     "6. Zgoda może być udzielona z określeniem w jej treści warunku, że
       nieprzekroczenie do wskazanego w niej terminu określonego progu liczby
       głosów na walnym zgromadzeniu powoduje wygaśnięcie decyzji wyrażającej
       zgodę.";
32) art. 150 otrzymuje brzmienie:
       "Art. 150. Obowiązek określony w art. 147 stosuje się odpowiednio w
              przypadku nabycia lub zbycia obligacji zamiennych na akcje spółki
              publicznej, kwitów depozytowych, jak również innych papierów
              wartościowych, z których wynika prawo lub obowiązek nabycia akcji
              spółki publicznej.";
33) art. 157 otrzymuje brzmienie:
       "Art. 157. Rada Ministrów określa, w drodze rozporządzenia,, wzory
              wezwań, o których mowa w art. 86 ust. 4, art. 151 i art. 154,
              szczegółowy sposób ich ogłaszania oraz warunki nabywania akcji w
              wyniku wezwania. Rozporządzenie powinno określać taką treść
              wezwań, która, w zależności od charakteru i celu wezwania, daje
              możliwość właściwej oceny warunków transakcji. Rozporządzenie
              powinno ponadto określać takie warunki dokonywania wezwań, aby
              nie różnicować uprawnień podmiotów odpowiadających na te
              wezwania.";
34) w art. 159 w ust. 1 w pkt 3 po lit. f) dodaje się lit. g) w brzmieniu:
   "g) towarzystw funduszy powierniczych.";
35) po art. 168 dodaje się art. 168a w brzmieniu:
       "Art. 168a. Kto nie wykonuje obowiązku, o którym mowa w art. 149,
              podlega karze grzywny do 1.000.000 zł.".
                                     Art. 2.
W ustawie z dnia 29 września 1994 r. o rachunkowości (Dz.U. Nr 121, poz. 591
oraz z 1997 r. Nr 32, poz. 183, Nr 43, poz. 272, Nr 88, poz. 554, Nr 118, poz.
754, Nr 139, poz. 933 i 934, Nr 140, poz. 939 i Nr 141, poz. 945) wprowadza się
następujące zmiany:
1) w art. 56 ust. 4 otrzymuje brzmienie:
  "4. Minister Finansów może określić, w drodze rozporządzenia, celem
     zapewnienia inwestorom informacji w zakresie umożliwiającym ocenę sytuacji
     finansowej emitentów papierów wartościowych na rynku kapitałowym,
     ostrzejsze kryteria od zawartych w ust. 1-3, w odniesieniu do jednostek
     będących emitentami papierów wartościowych dopuszczonych do publicznego
     obrotu lub emitentami papierów wartościowych, ubiegającymi się o ich
     dopuszczenie do publicznego obrotu.";
2) w art. 81 ust. 2 otrzymuje brzmienie:
  "2. Minister Finansów określi, w drodze rozporządzenia, celem zapewnienia
     inwestorom informacji w zakresie umożliwiającym ocenę sytuacji finansowej
     emitentów papierów wartościowych oraz zapewnienia informacji o sytuacji
     finansowej i ekonomicznej podmiotów funkcjonujących na rynku kapitałowym w
     zakresie umożliwiającym realizowanie w interesie inwestorów efektywnego
     nadzoru nad tymi podmiotami:
     1) szczególne zasady rachunkowości, w tym również wzory składników
       sprawozdań finansowych funduszy powierniczych,
     2) zakres dodatkowych informacji podawanych w sprawozdaniach finansowych
       innych niż banki jednostek będących emitentami papierów wartościowych
       dopuszczonych do publicznego obrotu lub emitentami papierów
       wartościowych ubiegającymi się o ich dopuszczenie do publicznego obrotu.
     3) zakres informacji podawanych w skonsolidowanych sprawozdaniach
       finansowych jednostek będących emitentami papierów wartościowych
       dopuszczonych do publicznego obrotu lub emitentami papierów
       wartościowych ubiegającymi się o ich dopuszczenie do publicznego obrotu,
     4) szczególne zasady rachunkowości funduszy inwestycyjnych, w tym również
       wzory składników sprawozdania finansowego, terminy sporządzania i
       złożenia do ogłoszenia rocznych i półrocznych sprawozdań finansowych
       oraz termin zatwierdzania rocznego sprawozdania  finansowego,
     5) szczególne zasady rachunkowości, w tym również wzory składników
       sprawozdań finansowych oraz odpowiednio skonsolidowanych sprawozdań
       finansowych, w odniesieniu do domów maklerskich i jednostek
       organizacyjnych banków, w ramach których prowadzona jest działalność
       maklerska,
     6) zakres dodatkowych informacji podawanych w sprawozdaniach finansowych
       banków oraz w skonsolidowanych sprawozdaniach finansowych banków
       będących emitentami papierów wartościowych dopuszczonych do publicznego
       obrotu lub emitentami papierów wartościowych ubiegającymi się o ich
       dopuszczenie do publicznego obrotu." .
    
                                     Art. 3.
W ustawie z dnia 29 sierpnia 1997 r. o listach zastawnych i bankach hipotecznych
(Dz.U. Nr 140, poz. 940) w art. 8 ust. 2 otrzymuje brzmienie:
   "2. Rada Ministrów może określić, w drodze rozporządzenia, szczególny tryb i
     warunki wprowadzania listów zastawnych do publicznego obrotu.
     Rozporządzenie powinno w szczególności określać zakres obowiązków
     informacyjnych tak, aby umożliwić inwestorom rzetelną ocenę sytuacji
     finansowej i gospodarczej emitenta.".
            
                                     Art. 4.
1. Rada Ministrów określi na 1998 r., w drodze rozporządzenia, maksymalną
  wartość emitowanych przez podmioty zagraniczne, mające siedzibę w krajach
  należących do Organizacji Współpracy Gospodarczej i Rozwoju (OECD), papierów
  wartościowych, które mogą być wprowadzone do publicznego obrotu na terytorium
  Rzeczypospolitej Polskiej oraz sposób ich przeliczania na złote polskie.
  Rozporządzenie powinno uwzględniać zobowiązania wynikające z umów
  międzynarodowych, jak również wpływ, jaki może mieć na gospodarkę narodową
  wprowadzenie tych papierów wartościowych do publicznego obrotu.
2. Określona w ust. 1 wartość papierów wartościowych obejmuje także tytuły do
  uczestnictwa w instytucjach wspólnego inwestowania w krajach należących do
  OECD, o ile są one papierami wartościowymi w rozumieniu ustawodawstwa kraju
  siedziby emitenta.
                                        
                                     Art. 5.
Do czasu wydania przepisów wykonawczych przewidzianych w ustawie zachowują moc
przepisy dotychczas obowiązujące.
                                        
                                     Art. 6.
Ustawa wchodzi w życie z dniem ogłoszenia.
                                                                                
