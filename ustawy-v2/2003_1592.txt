


Tekst ustawy
przyjęty przez Senat bez poprawek
 
 
 
USTAWA
z dnia 2 kwietnia
2009 r.
 
o zmianie ustawy –
Prawo o ruchu drogowym 
 
Art. 1.
W ustawie z dnia 20 czerwca 1997 r. – Prawo
o ruchu drogowym (Dz. U. z 2005 r. Nr 108, poz. 908, z późn. zm.[1]))
wprowadza się następujące zmiany:
1)   w art. 80d:
a)   po ust. 3
dodaje się ust. 3a–3c w brzmieniu:
„3a. Organy i
podmioty obowiązane do pobrania i przekazania lub uiszczenia opłaty ewidencyjnej
mają obowiązek, w terminie, o którym mowa w przepisach wydanych na podstawie
ust. 7:
1)  przekazywać
należne kwoty na rachunek Funduszu;
2)  sporządzać
i przesyłać ministrowi właściwemu do spraw wewnętrznych miesięczne sprawozdania
z pobranych i przekazanych lub uiszczonych opłat ewidencyjnych.
3b. Od nieterminowo
przekazanych lub uiszczonych opłat pobiera się odsetki za zwłokę,
w wysokości odsetek należnych za nieterminowe regulowanie zobowiązań
podatkowych.
3c. Do należności z tytułu opłat ewidencyjnych oraz
odsetek za zwłokę stosuje się odpowiednio przepisy działu III ustawy z dnia 29
sierpnia 1997 r. – Ordynacja podatkowa (Dz. U. z 2005 r. Nr 8, poz. 60,
z późn. zm.[2])),
z tym że uprawnienia organów podatkowych przysługują ministrowi właściwemu do
spraw wewnętrznych.”,
b)   w ust. 4 po
pkt 4 kropkę zastępuje się średnikiem i dodaje się pkt 5 i 6 w brzmieniu:
„5) odsetki za
zwłokę pobierane z tytułu nieterminowo przekazywanych lub uiszczanych opłat
ewidencyjnych;
6) odsetki bankowe
od środków pieniężnych gromadzonych na rachunku bieżącym Funduszu oraz odsetki
z tytułu lokowania wolnych środków finansowych Funduszu.”,
c)   po ust. 4
dodaje się ust. 4a w brzmieniu:
„4a. Ściągnięcie należności z tytułu należnych opłat
ewidencyjnych i odsetek, o których mowa w ust. 3b, następuje na podstawie
przepisów ustawy z dnia 17 czerwca 1966 r. o postępowaniu egzekucyjnym
w administracji (Dz. U. z 2005 r. Nr 229, poz. 1954, z późn. zm.[3]))
– w zakresie egzekucji obowiązków o charakterze pieniężnym.”, 
d)   w ust. 7 po
pkt 2 kropkę zastępuje się średnikiem i dodaje się pkt 3 w brzmieniu:
„3) wzór
miesięcznego sprawozdania zawierającego kwoty opłat ewidencyjnych pobranych
i przekazanych lub uiszczonych na rachunek Funduszu.”,
e)   w ust. 8 pkt
4 otrzymuje brzmienie:
„4) terminy
przekazywania i rozliczania opłaty ewidencyjnej oraz przekazywania miesięcznego
sprawozdania z opłat ewidencyjnych pobranych i przekazanych lub uiszczonych
przez organy i podmioty zobowiązane do jej pobierania.”;
2) w art. 80e:
a) w ust. 1
wprowadzenie do wyliczenia otrzymuje brzmienie:
„1. Minister
właściwy do spraw wewnętrznych w porozumieniu z ministrem właściwym do spraw
administracji publicznej, ministrem właściwym do spraw transportu oraz ministrem
właściwym do spraw finansów publicznych określi, w drodze rozporządzenia:”,
b) ust. 2
otrzymuje brzmienie:
„2. Minister
właściwy do spraw wewnętrznych w porozumieniu z ministrem właściwym do spraw
administracji publicznej oraz Ministrem Obrony Narodowej, po zasięgnięciu
opinii Szefa Agencji Bezpieczeństwa Wewnętrznego, Szefa Agencji Wywiadu i Szefa
Centralnego Biura Antykorupcyjnego, a także Szefa Służby Kontrwywiadu
Wojskowego i Szefa Służby Wywiadu Wojskowego, określi, w drodze zarządzenia,
sposób wyodrębnienia w ewidencji zbioru danych i informacji o pojazdach,
o których mowa w art. 73 ust. 3.”;
3)   w art. 100e w
ust. 1 wprowadzenie do wyliczenia otrzymuje brzmienie:
„1. Minister
właściwy do spraw wewnętrznych w porozumieniu z ministrem właściwym do spraw
administracji publicznej, ministrem właściwym do spraw transportu oraz
ministrem właściwym do spraw finansów publicznych określi, w drodze rozporządzenia:”;
4) użyte w art.
80a w ust. 4, w art. 80c w ust. 4, 7 i 8, w art. 80d w ust. 2 i 7, w art. 100a
w ust. 4 i w art. 100c w ust. 3 i 5 w różnej liczbie i przypadku
wyrazy „Minister właściwy do spraw administracji publicznej” zastępuje się
użytymi w odpowiedniej liczbie i przypadku wyrazami „Minister właściwy do spraw
wewnętrznych”.
 
Art. 2.
W celu wykonania
przepisów ustawy Prezes Rady Ministrów może dokonać, w drodze
rozporządzenia, przeniesienia planowanych wydatków budżetowych oraz limitów
zatru­dnienia i kwot wynagrodzeń pomiędzy częściami 17 – Administracja
publiczna a 42 – Sprawy wewnętrzne, z zachowaniem przeznaczenia środków
publicznych wynikających z ustawy budżetowej.
 
Art. 3.
Dotychczasowe
przepisy wykonawcze wydane na podstawie art. 80d ust. 7 ustawy, o której
mowa w art. 1, zachowują moc do czasu wydania nowych przepisów wykonawczych na
podstawie art. 80d ust. 7 ustawy, o której mowa w art. 1, w brzmieniu nadanym
niniejszą ustawą, nie dłużej jednak niż przez okres 6 miesięcy od dnia wejścia
w życie niniejszej ustawy.
 
Art. 4.
Ustawa wchodzi w
życie po upływie 14 dni od dnia ogłoszenia.
 
 
 
 
                                                                                                                           MARSZAŁEK
SEJMU
 
 
                                                                                                                     /
- / Bronisław Komorowski




[1]) Zmiany tekstu jednolitego wymienionej
ustawy zostały ogłoszone w Dz. U. z 2005 r. Nr 109, poz. 925, Nr 175, poz.
1462, Nr 179, poz. 1486 i Nr 180, poz. 1494 i 1497, z 2006 r. Nr 17, poz. 141,
Nr 104, poz. 708 i 711, Nr 190, poz. 1400, Nr 191, poz. 1410 i Nr 235, poz.
1701, z 2007 r. Nr 52, poz. 343, Nr 57, poz. 381, Nr 99, poz. 661, Nr 123, poz.
845 i Nr 176, poz. 1238, z 2008 r. Nr 37, poz. 214, Nr 100, poz. 649, Nr
163, poz. 1015, Nr 209, poz. 1320, Nr 220, poz. 1411 i 1426, Nr 223, poz. 1461
i 1642 i Nr 234, poz. 1573 i 1574 oraz z 2009 r. Nr 3, poz. 11 i Nr 18, poz.
97.


[2]) Zmiany tekstu jednolitego wymienionej
ustawy zostały ogłoszone w Dz. U. z 2005 r. Nr 85, poz. 727, Nr 86, poz. 732
i Nr 143, poz. 1199, z 2006 r. Nr 66, poz. 470, Nr 104, poz. 708, Nr
217, poz. 1590 i Nr 225, poz. 1635, z 2007 r. Nr 105, poz. 721, Nr 112, poz.
769, Nr 120, poz. 818, Nr 192, poz. 1378, Nr 195, poz. 1414 i Nr 225, poz.
1671, z 2008 r. Nr 118, poz. 745, Nr 141, poz. 888, Nr 180, poz. 1109, Nr
209, poz. 1316, poz. 1318 i 1320 oraz z 2009 r. Nr 18, poz. 97 i Nr 44, poz.
662.


[3]) Zmiany tekstu jednolitego wymienionej
ustawy zostały ogłoszone w Dz. U. z 2006 r. Nr 104, poz. 708, Nr 133, poz. 935,
Nr 157, poz. 1119, Nr 187, poz. 1381 i Nr 192, poz. 1378, z 2007 r. Nr 89, poz.
589, Nr 115, poz. 794, Nr 176, poz. 1243 i Nr 192, poz. 1378, z 2008 r. Nr
209, poz. 1318 oraz z 2009 r. Nr 3, poz. 11 i Nr 39, poz. 308.
