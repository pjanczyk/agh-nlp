


Tekst ustawy przyjęty przez Senat bez poprawek
 
 
 
USTAWA
z dnia 28 listopada 2014 r.
o
zmianie ustawy o podatku akcyzowym
Art. 1.  W ustawie z dnia 6
grudnia 2008 r. o podatku akcyzowym (Dz. U. z 2014 r. poz. 752 i 1559) po art.
110 dodaje się art. 110a w brzmieniu:
„Art. 110a. 1. Zwalnia się od
akcyzy samochód osobowy stanowiący specjalistyczny środek transportu
sanitarnego, przeznaczony do działalności leczniczej polegającej na udzielaniu
świadczeń zdrowotnych przez podmioty lecznicze wpisane do rejestru podmiotów
wykonujących działalność leczniczą w rozumieniu ustawy z dnia 15 kwietnia 2011
r. o działalności leczniczej (Dz. U. z 2013 r. poz. 217, z późn. zm.[1])), spełniający cechy techniczne i jakościowe
określone w Polskich Normach przenoszących europejskie normy zharmonizowane,
których szczegółowe dane zostały określone w Polskiej Normie PN-EN 1789+A1.
2.
Zwolnienie, o którym mowa w ust. 1, dotyczy ambulansów drogowych:
1) typu B – ambulans ratunkowy;
2) typu C – ruchoma jednostka
intensywnej opieki.”.
Art. 2. Ustawa
wchodzi w życie z dniem następującym po dniu ogłoszenia.
 
 
                                                                                             
MARSZAŁEK SEJMU
 
 
                                                                                                                 

                                                                                              
/ – / Radosław Sikorski
 
 







[1])   
Zmiany tekstu jednolitego wymienionej ustawy zostały ogłoszone w Dz. U. z 2014
r. poz. 24, 423, 619, 1138, 1146, 1491 i 1626.
