



                                    
                              
Dz.U. z 1996 r. Nr 90, poz. 407 
                                    
                                    
                                  
  
                                USTAWA
                       z dnia 27 czerwca 1996 r.
                                    
o zmianie ustawy o organizowaniu i prowadzeniu działalności kulturalnej
                                Art. 1.
W ustawie z dnia 25 października 1991 r. o organizowaniu i prowadzeniu działalności
kulturalnej (Dz.U. Nr 114, poz. 493 i z 1994 r. Nr 121, poz. 591) 
wprowadza się następujące zmiany:
 1) w art. 1 dotychczasową treść oznacza się jako ust. 1 i dodaje się ust. 2-4 w 
   brzmieniu:
          "2. Państwo sprawuje mecenat nad działalnością kulturalną, polegający
             na wspieraniu i promocji twórczości, edukacji i 
             oświaty kulturalnej, działań i inicjatyw kulturalnych oraz na 
             ochronie dziedzictwa kultury.
           3. Minister Kultury i Sztuki oraz inne organy administracji 
             państwowej, w ramach mecenatu państwowego, mogą wspierać
             finansowo działalność kulturalną o szczególnym znaczeniu,
             prowadzoną w kraju i za granicą, zgodnie z przepisami 
             prawa budżetowego.
           4. Mecenat, o którym mowa w ust. 2, sprawują także organy 
             samorządu terytorialnego w zakresie ich właściwości.";
 2) art. 3 otrzymuje brzmienie:
       "Art. 3. 1. Działalność kulturalną mogą prowadzić osoby prawne, 
                osoby fizyczne oraz jednostki organizacyjne nie posiadające
                osobowości prawnej.
              2. Działalność kulturalna instytucji kultury określona w art. 
                1 ust. 1 nie stanowi działalności gospodarczej w rozumieniu
                odrębnych przepisów.
              3. Do działalności, o której mowa w ust. 1 i 2, w zakresie 
                nie uregulowanym przepisami ustawy dotyczącymi organizowania
                i prowadzenia działalności kulturalnej, stosuje 
                się przepisy o prowadzeniu działalności gospodarczej.";
 3) po art. 7 dodaje się art. 7a i 7b w brzmieniu:
       "Art. 7a. 1. Minister Kultury i Sztuki oraz wojewodowie w uzgodnieniu
                z Ministrem Kultury i Sztuki mogą ustanawiać i 
                przyznawać doroczne nagrody za osiągnięcia w dziedzinie
                twórczości artystycznej, upowszechniania i ochrony 
                kultury.
              2. Nagrody mogą być przyznawane osobom fizycznym lub 
                prawnym, a także innym podmiotom na podstawie oceny
                całokształtu działalności lub osiągnięć o istotnym 
                znaczeniu.
              3. Minister Kultury i Sztuki określi, w drodze rozporządzenia,
                szczegółowe zasady, tryb i wysokość przyznawania 
                nagród, o których mowa w ust. 1 i 2.
       Art. 7b. 1. Minister Kultury i Sztuki oraz wojewoda mogą przyznawać
                stypendia osobom zajmującym się twórczością artystyczną,
                upowszechnianiem i ochroną dóbr kultury.
              2. Stypendium, o którym mowa w ust. 1, polega na przyznaniu
                środków finansowych osobom realizującym określone
                przedsięwzięcia w zakresie twórczości artystycznej, 
                ochrony dziedzictwa kultury lub upowszechniania kultury.
              3. Minister Kultury i Sztuki określi, w drodze rozporządzenia,
                szczegółowe zasady, tryb i wysokość przyznawania 
                stypendiów, o których mowa w ust. 1.";
 4) art. 8 otrzymuje brzmienie:
          "Art. 8. Naczelne i centralne organy administracji państwowej 
                oraz wojewodowie organizują działalność kulturalną, 
                tworząc państwowe instytucje kultury, dla których prowadzenie
                takiej działalności jest podstawowym celem 
                statutowym.";
 5) w art. 9 ust. 1 otrzymuje brzmienie:
          "1. Gmina lub związek komunalny organizują działalność kulturalną,
             tworząc komunalne instytucje kultury, dla których 
             prowadzenie takiej działalności jest podstawowym celem statutowym.";
 6) w art. 10 dotychczasową treść oznacza się jako ust. 1 i dodaje się ust. 2 w 
   brzmieniu:
          "2. Ilekroć w ustawie jest mowa o instytucji kultury bez bliższego
             określenia - należy przez to rozumieć zarówno państwową,
             jak i komunalną instytucję kultury.";
 7) art. 12 otrzymuje brzmienie:
         "Art. 12. Organizator zapewnia instytucji kultury środki niezbędne 
                do rozpoczęcia i prowadzenia działalności kulturalnej 
                oraz do utrzymania obiektu, w którym ta działalność jest 
                prowadzona.";
 8) art. 15 otrzymuje brzmienie:
       "Art. 15. 1. Dyrektora instytucji kultury powołuje organizator na czas 
                określony lub nie określony, po zasięgnięciu opinii właściwych
                związków zawodowych działających w tej instytucji
                kultury oraz stowarzyszeń zawodowych i twórczych. 
                Odwołanie następuje w tym samym trybie.
              2. Organizator powołuje i odwołuje dyrektora państwowej 
                instytucji kultury po uzyskaniu zgody Ministra Kultury i 
                Sztuki.
              3. Organizator powołuje i odwołuje dyrektora komunalnej 
                instytucji kultury po zasięgnięciu opinii Ministra Kultury 
                i Sztuki. Minister Kultury i Sztuki określi, w drodze zarządzenia,
                listę komunalnych instytucji kultury, w których
                powołanie i odwołanie dyrektora wymaga zasięgnięcia
                opinii Ministra Kultury i Sztuki.
              4. Organizator przedstawia kandydatowi na stanowisko 
                dyrektora warunki organizacyjno-finansowe działalności 
                instytucji kultury. Kandydat przedstawia organizatorowi 
                program działania instytucji kultury.
              5. Dyrektor instytucji kultury, powołany na czas określony, 
                może być odwołany przed upływem tego okresu:
                 1) na własną prośbę,
                 2) z powodu choroby trwale uniemożliwiającej wykonywanie
                   obowiązków,
                 3) z powodu naruszenia przepisów prawa w związku 
                   z zajmowanym stanowiskiem,
                 4) w razie odstąpienia od realizacji uzgodnionego z organizatorem
                   programu działania instytucji kultury,
                 5) w razie przekazania państwowej instytucji kultury w 
                   trybie art. 21a lub 21c.
              6. W przypadkach przewidzianych w statucie instytucji kultury
                organizator może powołać także zastępców dyrektora.
                Przepisy dotyczące powoływania i odwoływania 
                dyrektora stosuje się odpowiednio.";
 9) w art. 21:
   a) w ust. 1 skreśla się wyrazy "ust. 2 pkt 2",
   b) po ust. 1 dodaje się ust. 1a w brzmieniu:
          "1a. Instytucja kultury utworzona na zasadach określonych w
             ust. 1 jest wspólną instytucją kultury organizatorów, którzy ją 
             utworzyli, chyba że umowa stanowi inaczej.";
10) po art. 21 dodaje się art. 21a-21c w brzmieniu:
      "Art. 21a. 1. Wojewoda może powierzyć gminie prowadzenie instytucji 
                kultury. Instytucja taka pozostaje w rejestrze wojewody i 
                otrzymuje konieczne do wykonywania zadań środki finansowe.
              2. Wojewoda może przekazać gminie, na jej wniosek, państwową
                instytucję kultury w celu wykonywania zadań własnych
                gminy w zakresie działalności kulturalnej. Przekazanie
                następuje w drodze porozumienia.
              3. Warunkiem niezbędnym przekazania jest wykazanie 
                przez gminę, że posiada program działania oraz środki 
                na prowadzenie instytucji kultury, którą przejmuje w 
                trybie określonym w ust. 2.
              4. Porozumienie, o którym mowa w ust. 2, stanowi podstawę
                do wykreślenia instytucji kultury z rejestru prowadzonego
                przez wojewodę i wpisania do rejestru prowadzonego
                przez gminę. Pracownicy państwowej instytucji 
                kultury stają się pracownikami komunalnej instytucji 
                kultury z zachowaniem dotychczasowych warunków pracy
                i płacy.
              5. Mienie przekazywanej instytucji kultury nabywa nieodpłatnie
                właściwa jednostka organizacyjna samorządu terytorialnego.
                Przepisy art. 5 ust. 4, art. 9-13 oraz art. 
                18-20 ustawy z dnia 10 maja 1990 r. - Przepisy wprowadzające
                ustawę o samorządzie terytorialnym i ustawę o
                pracownikach samorządowych (Dz.U. Nr 32, poz. 
                191, Nr 43, poz. 253 i Nr 92, poz. 541, z 1991 r. Nr 34, 
                poz. 151, z 1992 r. Nr 6, poz. 20, z 1993 r. Nr 40, poz. 
                180, z 1994 r. Nr 1, poz. 3 i Nr 65, poz. 285 oraz z 1996 
                r. Nr 23, poz. 102) stosuje się odpowiednio.
              6. Koszty związane z uregulowaniem stanu prawnego mienia,
                o którym mowa w ust. 5, obciążają budżet przekazywanej
                instytucji.
              7. Przepisy ust. 2-6 stosuje się odpowiednio do państwowych
                instytucji kultury, dla których organizatorem jest 
                naczelny lub centralny organ administracji państwowej, 
                w zakresie przekazywania tych instytucji gminie.
       Art. 21b. 1. W przypadku likwidacji komunalnej instytucji kultury, 
                przekazanej w trybie art. 21a ust. 2-6, gmina jest obowiązana
                nieodpłatnie zwrócić wojewodzie mienie otrzymane
                na podstawie ust. 5 i 6.
              2. Na wniosek gminy wojewoda, w drodze decyzji administracyjnej,
                może zwolnić gminę od tego obowiązku w części
                lub w całości.
              3. Przepisy ust. 1 i 2 stosuje się odpowiednio do państwowej
                instytucji kultury przekazanej gminie przez naczelny 
                lub centralny organ administracji państwowej na podstawie
                art. 21a ust. 2-7.
        Art. 21c. Państwowa instytucja kultury, dla której organizatorem 
                jest naczelny lub centralny organ administracji państwowej,
                może być przekazana wojewodzie w drodze porozumienia.";
11) w art. 22 ust. 1 otrzymuje brzmienie:
          "1. W szczególnie uzasadnionych przypadkach organizator może 
             zlikwidować instytucję kultury, po zasięgnięciu opinii sejmiku 
             samorządowego właściwego ze względu na siedzibę instytucji 
             kultury.";
12) w art. 26 w ust. 1 wyrazy "w art. 3 ust. 2" zastępuje się wyrazami "w art. 3 
   ust. 3";
13) w art. 28 ust. 2 otrzymuje brzmienie:
          "2. Przychodami instytucji kultury są wpływy z prowadzonej 
             działalności, w tym z najmu i dzierżawy składników majątkowych,
             dotacje z budżetu, środki otrzymane od osób fizycznych
             i prawnych oraz z innych źródeł.";
14) w art. 29 w ust. 5 wyrazy "zakładowy fundusz socjalny i mieszkaniowy"  zastępuje
   się wyrazami "zakładowy fundusz świadczeń socjalnych";
15) skreśla się art. 30;
16) w art. 32:
   a) ust. 1 otrzymuje brzmienie:
          "1. Instytucje kultury, w szczególności: muzea, jednostki organizacyjne
             mające na celu ochronę zabytków, ośrodki badań i 
             dokumentacji, biura wystaw artystycznych, galerie i centra 
             sztuki, Filmoteka Narodowa, biblioteki, domy i ośrodki kultury,
             świetlice i kluby, ogniska artystyczne, domy pracy twórczej
             - prowadzą gospodarkę finansową na zasadach określonych
             dla zakładów budżetowych.",
   b) ust. 3 otrzymuje brzmienie:
          "3. Instytucje kultury, o których mowa w ust. 1, mogą otrzymywać
             środki od osób fizycznych i prawnych oraz z innych źródeł,
             a także dotacje z budżetu przeznaczone na pokrycie kosztów
             działalności.";
   c) w ust. 4 wyrazy "art. 27-29 oraz art. 30 ust. 2" zastępuje się wyrazami 
     "art. 27 i 29",
   d) dodaje się ust. 5 w brzmieniu:
          "5. Do państwowych instytucji kultury działających na zasadach 
             określonych w ust. 1 stosuje się przepisy o kształtowaniu 
             środków na wynagrodzenia w państwowej sferze budżetowej.";
17) skreśla się art. 33;
18) w art. 44 w ust. 1 wyrazy "ustawy, o której mowa w art. 3 ust. 2" zastępuje 
   się wyrazami "o działalności gospodarczej".
                                Art. 2.
Minister Kultury i Sztuki ogłosi w Dzienniku Ustaw Rzeczypospolitej Polskiej 
jednolity tekst ustawy o organizowaniu i prowadzeniu działalności kulturalnej, 
z uwzględnieniem zmian wynikających z przepisów ogłoszonych przed dniem 
wydania jednolitego tekstu.
                                    
                                Art. 3.
Ustawa wchodzi w życie po upływie 30 dni od dnia ogłoszenia.
                                    
                                    
                                    
