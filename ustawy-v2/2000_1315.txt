



Dz.U. z 2000 r. Nr 122, poz. 1315
                                                                                
                                                                                
                                                                                
                                     USTAWA
                            z dnia 8 grudnia 2000 r.
                                        
         o zmianie ustawy o postępowaniu egzekucyjnym w administracji, ustawy o
    podatkach i opłatach lokalnych, ustawy o dopłatach do oprocentowania
    niektórych kredytów bankowych, ustawy " Prawo o publicznym obrocie
    papierami wartościowymi, ustawy " Ordynacja podatkowa, ustawy o finansach
    publicznych, ustawy o podatku dochodowym od osób prawnych oraz ustawy o
    komercjalizacji i prywatyzacji przedsiębiorstw państwowych - w związku z
                    dostosowaniem do prawa Unii Europejskiej
                                        
                                     Art. 1.
W ustawie z dnia 17 czerwca 1966 r. o postępowaniu egzekucyjnym w administracji
(Dz.U. z 1991 r. Nr 36, poz. 161, z 1992 r. Nr 20, poz. 78, z 1993 r. Nr 28,
poz. 127, z 1995 r. Nr 85, poz. 426, z 1996 r. Nr 43, poz. 189 i Nr 146, poz.
680, z 1997 r. Nr 137, poz. 926 i Nr 141, poz. 943 i 944 oraz z 1998 r. Nr 162,
poz. 1126) wprowadza się następujące zmiany:
1) w art. 2 w § 1 po pkt 2 dodaje się pkt 2a i 2b w brzmieniu:
    "2a) należności pieniężne z tytułu:
     a) zwrotów, interwencji i innych środków będących częścią systemu
       całkowitego lub częściowego finansowania Europejskiego Funduszu
       Orientacji i Gwarancji dla Rolnictwa, łącznie z sumami, które mają być
       pobrane w związku z tymi działaniami,
     b) danin, premii, kwot dodatkowych lub wyrównawczych i innych obowiązków
       nakładanych w handlu prowadzonym z państwami nienależącymi do Unii
       Europejskiej w zakresie wspólnej polityki rolnej, a także wpłat i innych
       obowiązków przewidzianych w systemie organizacji rynków cukru państw "
       członków Unii Europejskiej,
     c) ceł ustalonych według stawek wspólnych obowiązujących państwa "
       członków Unii Europejskiej oraz ceł i innych obowiązków przewidzianych w
       handlu z państwami nienależącymi do Unii Europejskiej,
     d) podatku od towarów i usług,
     e) naruszenia zasad ruchu wewnętrznego wewnątrz Unii Europejskiej towarów
       wysyłanych z jednego państwa członkowskiego do czasowego użytku w jednym
       lub kilku państwach członkowskich,
     f) odsetek i kosztów dodatkowych, związanych z zaspokajaniem należności,
       o których mowa w lit. a)"e)
    - na zasadach określonych w dziale I w rozdziale 7,
    2b) należności przekazane do egzekucji administracyjnej na podstawie
      ratyfikowanych umów międzynarodowych, których stroną jest Rzeczpospolita
      Polska,";
2) w art. 3 dotychczasową treść oznacza się jako § 1 i dodaje się § 2 w
  brzmieniu:
      "§2. Egzekucję administracyjną stosuje się również do należności
         pieniężnych, o których mowa w art. 2 § 1 pkt 2a i 2b, wynikających z
         orzeczeń lub innych aktów prawnych wydanych przez właściwe organy
         obcych państw.";
3) w art. 5 dotychczasową treść oznacza się jako § 1 i dodaje się § 2 w
  brzmieniu:
      "§2. Wierzycielem uprawnionym do żądania wykonania obowiązku w drodze
         egzekucji administracyjnej jest również organ lub instytucja państwa
         obcego, na zasadach i w zakresie określonych w ustawie lub
         ratyfikowanej umowie międzynarodowej, której stroną jest
         Rzeczpospolita Polska.";
4) w art. 20:
   a) w § 1 pkt 1 otrzymuje brzmienie:
     "1) wojewoda,",
   b) § 3 otrzymuje brzmienie:
      "§3. Organem egzekucyjnym w zakresie egzekucji administracyjnej
          obowiązków o charakterze niepieniężnym, wynikających z decyzji z
          zakresu administracji rządowej wydanych przez przedsiębiorstwa
          państwowe i inne państwowe jednostki organizacyjne, spółdzielnie a
          także przez stowarzyszenia, organizacje zawodowe i samorządowe oraz
          inne organizacje społeczne jest wojewoda.";
5) w dziale I po rozdziale 6 dodaje się rozdział 7 w brzmieniu:
                                   "Rozdział 7
           Udzielanie pomocy obcemu państwu przy dochodzeniu należności
           pieniężnych powstałych na jego terytorium oraz korzystanie
           z pomocy obcego państwa przy dochodzeniu takich należności
           powstałych na terytorium Rzeczypospolitej Polskiej
    Art. 66a. Przepisy niniejszego rozdziału stosuje się przy udzielaniu pomocy
           obcemu państwu lub korzystaniu z jego pomocy w sprawach dotyczących
           należności pieniężnych, o których mowa w art. 2 § 1 pkt 2a, jeżeli
           ratyfikowana umowa międzynarodowa, której stroną jest Rzeczpospolita
           Polska nie stanowi inaczej.
   Art. 66b. §1. Obowiązek udzielenia pomocy obcemu państwu lub możliwość
            skorzystania z jego pomocy istnieje, jeżeli ratyfikowana umowa
            międzynarodowa, której stroną jest Rzeczpospolita Polska lub prawo
            obcego państwa zobowiązuje do udzielenia podobnej pomocy
            Rzeczypospolitej Polskiej w sprawie dotyczącej należności
            pieniężnych, o których mowa w art. 2 § 1 pkt 2a.
         §2. Pomoc, o której mowa w § 1, może polegać na:
           1) udzieleniu informacji,
           2) powiadomieniu zainteresowanej osoby o piśmie lub orzeczeniu jej
             dotyczącym,
           3) prowadzeniu egzekucji lub dokonaniu zabezpieczenia.
    Art. 66c. §1. Organem udzielającym pomocy w sprawie należności pieniężnej
             powstałej na terytorium obcego państwa oraz wnioskującym o
             udzielenie pomocy przez obce państwo w sprawie takiej należności
             powstałej na terytorium Rzeczypospolitej Polskiej jest minister
             właściwy do spraw finansów publicznych, zwany dalej odpowiednio
             "organem wykonującym" albo "organem wnioskującym".
         §2. Minister właściwy do spraw finansów publicznych nie ma obowiązku
           udzielenia pomocy obcemu państwu, które odmawia mu udzielenia
           podobnej pomocy, jeżeli sprawa tej odmowy nie podlega badaniu przez
           Komitet do Spraw Dochodzenia Należności Unii Europejskiej.
    Art. 66d. §1. Wniosek o udzielenie pomocy podpisuje organ wnioskujący oraz
             opatruje go swoją pieczęcią urzędową.
         §2. Do wniosku o udzielenie pomocy dołącza się, w razie potrzeby,
           odpis dokumentu lub pisma, którego dotyczy ten wniosek.
         §3. Do wniosku o udzielenie pomocy oraz dołączonych do niego
           dokumentów i pism załącza się ich tłumaczenia na jeden z urzędowych
           języków państwa, które ma udzielić pomocy, z zastrzeżeniem prawa
           tego państwa do nieprzyjęcia przedstawionego mu tłumaczenia.
         §4. Wniosek o udzielenie pomocy może dotyczyć kilku należności
           pieniężnych pod warunkiem, że są one należne od tego samego
           zobowiązanego.
         §5. Nie można wystąpić z wnioskiem o udzielenie pomocy, jeżeli kwota
           należności pieniężnej lub łączna kwota kilku takich należności nie
           przekracza 1500 EURO, z tym że w przypadku należności, o której mowa
           w art. 2 § 1 pkt 2a lit. e) " nie przekracza 200 EURO.
         §6. Minister właściwy do spraw finansów publicznych określa, w drodze
           rozporządzenia, wzory wniosków o udzielenie pomocy. Rozporządzenie
           to ustali wzory wniosków o udzielenie informacji, o powiadomienie
           oraz o wszczęcie egzekucji albo dokonanie zabezpieczenia w sposób
           odpowiadający wymogom prawa Unii Europejskiej.
    Art. 66e. Organ wykonujący może podejmować na terytorium obcego państwa
           wszelkie czynności dopuszczalne prawem tego państwa, niezbędne do
           wykonania obowiązku przez zobowiązanego.
     Art. 66f. Wniosek o udzielenie pomocy może być w każdym czasie wycofany
           przez organ wnioskujący. Informację o wycofaniu wniosku przekazuje
           się obcemu państwu w formie pisemnej. Przepisy art. 66d § 1-4
           stosuje się odpowiednio.
    Art. 66g. Wystąpienie z wnioskiem o udzielenie pomocy lub jego wycofanie
           następuje na wniosek wierzyciela lub organu egzekucyjnego albo z
           urzędu.
    Art. 66h. §1. Wniosek o udzielenie informacji, kierowany przez organ
             wnioskujący do obcego państwa może dotyczyć:
           1) zobowiązanego,
           2) innej osoby zobowiązanej do uregulowania należności pieniężnej,
             jeżeli prawo państwa, do którego jest adresowany wniosek przewiduje
             odpowiedzialność innych osób za obowiązki zobowiązanego.
         §2. Wniosek o udzielenie informacji może dotyczyć również osób, w
           posiadaniu których znajduje się mienie należące do osób wymienionych
           w § 1.
      Art. 66i. §1. Jeżeli informacje otrzymane od obcego państwa nie są w
             ocenie organu wnioskującego wystarczające, może on zwrócić się do
             tego państwa z wnioskiem o nadesłanie informacji uzupełniających.
         §2. Wniosek, o którym mowa w § 1, sporządza się na piśmie i przesyła
           obcemu państwu w terminie 2 miesięcy od dnia otrzymania ostatniej
           informacji.
         §3. Do wniosku, o którym mowa w § 2, stosuje się przepisy dotyczące
           wniosku o udzielenie informacji.
      Art. 66j. §1. Organ wykonujący potwierdza pisemnie obcemu państwu
             przyjęcie wniosku o udzielenie pomocy, niezwłocznie, nie później
             jednak niż w terminie 7 dni od dnia otrzymania wniosku.
         §2. Otrzymany wniosek o udzielenie pomocy, organ wykonujący
           niezwłocznie przesyła właściwemu organowi egzekucyjnemu do
           realizacji.
         §3. Przekazane organowi wykonującemu przez obce państwo dokumenty
           i informacje związane z wnioskowaną pomocą mogą być udostępnione do
           wiadomości wyłącznie:
           1) osobom, których dotyczy wniosek o udzielenie pomocy,
           2) organom egzekucyjnym w celu przeprowadzenia egzekucji
             dochodzonych należności pieniężnych,
           3) sądom rozpatrującym sprawy dotyczące dochodzonej należności
             pieniężnej.
         §4. Odpowiedzi na wniosek obcego państwa o udzielenie pomocy udziela
           organ wykonujący. Przepisy art. 66d § 1-3 stosuje się odpowiednio.
    Art. 66k. §1. Organ wykonujący dostarcza na wniosek obcego państwa wszelkie
             dokumenty i informacje, które mogą być użyteczne lub potrzebne
             temu państwu w dochodzeniu należności pieniężnych, o których mowa
             w art. 2 § 1 pkt 2a.
         §2. Organ wykonujący może korzystać z uprawnień określonych w art. 36
           § 1.
         §3. Organ wykonujący natychmiast przekazuje każdą posiadaną lub
           uzyskaną informację w takiej formie, w jakiej została ona uzyskana.
         §4. Jeżeli część lub całość informacji nie może być uzyskana w
           terminie oczekiwanym przez obce państwo, organ wykonujący informuje
           pisemnie to państwo o przyczynach niemożności przekazania informacji
           w tym terminie oraz wskazuje termin udzielenia odpowiedzi.
         §5. Organ wykonujący, po upływie 6 miesięcy od dnia otrzymania wniosku
           o udzielenie informacji, informuje obce państwo o wynikach
           postępowania prowadzonego w celu uzyskania wnioskowanych informacji.
      Art. 66l. §1. Organ wykonujący nie jest obowiązany udzielić obcemu
             państwu informacji:
           1) których nie mógłby uzyskać dla celów egzekucji podobnych
             należności powstałych w Rzeczypospolitej Polskiej,
           2) które są objęte tajemnicą określoną w odrębnych ustawach lub
             które ujawniałyby wiadomości stanowiące tajemnicę zawodową,
             handlową lub przemysłową,
           3) ujawnienie których prowadziłoby lub mogłoby prowadzić do
             zagrożenia interesów bezpieczeństwa Rzeczypospolitej Polskiej lub
             jej porządku publicznego.
         §2. Organ wykonujący informuje pisemnie obce państwo o przyczynach
           odmowy udzielenia informacji. Informacja w tym zakresie powinna być
           przekazana niezwłocznie po stwierdzeniu przesłanek, o których mowa w
           § 1, nie później jednak niż w terminie 6 miesięcy od dnia
           potwierdzenia otrzymania wniosku, o którym mowa w art. 66j § 1.
      Art. 66ł. §1. Wniosek o powiadomienie kierowany przez organ wnioskujący
             do obcego państwa może dotyczyć osoby fizycznej, osoby prawnej lub
             jednostki organizacyjnej nieposiadającej osobowości prawnej, która
             zgodnie z prawem Rzeczypospolitej Polskiej powinna być
             zawiadomiona o czynnościach i orzeczeniach administracyjnych i
             sądowych, które zostały podjęte w Rzeczypospolitej Polskiej
             i które odnoszą się do zobowiązania tej osoby lub jednostki albo
             do dochodzonej przez nią lub wobec niej należności pieniężnej.
         §2. Wniosek o powiadomienie sporządza się w dwóch egzemplarzach.
   Art. 66m. §1. Na wniosek obcego państwa organ wykonujący powiadamia
             zainteresowany podmiot o pismach lub orzeczeniach przekazanych
             przez to państwo.
         §2. Powiadomienie o pismach lub orzeczeniach, o których mowa w § 1,
           następuje w trybie przepisów o doręczeniach w postępowaniu
           administracyjnym.
         §3. Niezwłocznie po otrzymaniu wniosku o powiadomienie, organ
           wykonujący podejmuje czynności niezbędne do dokonania tego
           powiadomienia.
         §4. Niezwłocznie po dokonaniu powiadomienia, organ wykonujący
           informuje obce państwo o dacie i sposobie tego powiadomienia. Do
           informacji dołącza się odpis potwierdzenia odbioru pisma lub
           orzeczenia oraz jeden egzemplarz wniosku o powiadomienie,
           zawierający oświadczenie o dokonaniu powiadomienia.
    Art. 66n. §1. Organ wnioskujący może wystąpić do obcego państwa z wnioskiem
             o wszczęcie egzekucji, jeżeli:
           1) należność pieniężna wynika z prawomocnego, ostatecznego
             orzeczenia lub innego aktu prawnego właściwego organu i nie jest
             przedmiotem postępowania przed jakimkolwiek organem w
             Rzeczypospolitej Polskiej,
           2) postępowanie egzekucyjne prowadzone w Rzeczypospolitej Polskiej
             nie doprowadziło do całkowitego wykonania obowiązku i zaspokojenia
             wierzyciela.
         §2. Wniosek o wszczęcie egzekucji może dotyczyć:
           1) zobowiązanego,
           2) innej osoby, jeżeli prawo Rzeczypospolitej Polskiej przewiduje
             odpowiedzialność innych osób za obowiązki zobowiązanego.
         §3. Wniosek o wszczęcie egzekucji może obejmować kilka obowiązków tego
           samego zobowiązanego.
         §4. Wniosek o wszczęcie egzekucji zawiera oświadczenie organu
           wnioskującego, od jakiej daty możliwe jest wszczęcie egzekucji, oraz
           że spełnione zostały warunki, o których mowa w § 1.
         §5. Występując z wnioskiem o wszczęcie egzekucji, organ wnioskujący
           przekazuje obcemu państwu znane mu informacje o mieniu osób, o
           których mowa w § 2, znajdującym się w posiadaniu osób trzecich.
         §6. W razie uzyskania przez organ wnioskujący jakichkolwiek informacji
           odnoszących się do zobowiązania, którego dotyczy wniosek o wszczęcie
           egzekucji, organ ten przekazuje te informacje obcemu państwu. W
           szczególności organ wnioskujący niezwłocznie informuje obce państwo
           o każdej zmianie wysokości zobowiązania objętego wnioskiem o
           wszczęcie egzekucji.
         §7. Jeżeli zmiana wysokości zobowiązania, o której mowa w § 6, polega
           na zwiększeniu należności pieniężnej, organ wnioskujący może
           wystąpić do obcego państwa z dodatkowym wnioskiem o wszczęcie
           egzekucji. Jeżeli zmiana wysokości zobowiązania polega na
           zmniejszeniu należności pieniężnej, organ wnioskujący niezwłocznie
           informuje o tym obce państwo.
         §8. W razie otrzymania przez organ wnioskujący od obcego państwa
           informacji o niemożności wyegzekwowania zobowiązania, jeżeli z
           informacji tej wynika możliwość kontynuowania egzekucji, organ ten
           może wystąpić do obcego państwa z wnioskiem o kontynuowanie
           postępowania egzekucyjnego. Wniosek ten składa się w formie
           pisemnej, w terminie 2 miesięcy od dnia otrzymania informacji o
           niemożności wyegzekwowania zobowiązania. Przepisy § 3 i 5 stosuje
           się odpowiednio.
         §9. Jeżeli wniosek o wszczęcie egzekucji stał się nieuzasadniony
           wskutek okoliczności określonych w art. 59, organ wnioskujący
           niezwłocznie informuje o tym obce państwo.
         §10. Czynności egzekucyjne dokonane przez obce państwo na wniosek
           organu wnioskującego wywołują taki sam skutek, jak podjęte na
           terytorium Rzeczypospolitej Polskiej.
    Art. 66o. §1. W razie otrzymania przez organ wykonujący od obcego państwa
             wniosku o wszczęcie egzekucji, organ ten dokonuje sprawdzenia tego
             wniosku oraz na jego podstawie wystawia tytuł wykonawczy, o którym
             mowa w art. 26 § 1, i kieruje go do właściwego organu
             egzekucyjnego w celu wykonania. Przepisów art. 15 nie stosuje się.
         §2. We wniosku o wszczęcie egzekucji, jako wierzyciela wskazuje się
           również organ wykonujący. Organowi temu w postępowaniu egzekucyjnym
           przysługują prawa wierzyciela.
         §3. We wniosku o wszczęcie egzekucji wysokość egzekwowanej należności
           pieniężnej podaje się w walucie obcego państwa i w złotych. Wysokość
           egzekwowanej należności pieniężnej przelicza się na złote według
           ostatniego średniego kursu waluty obcego państwa w stosunku do
           złotego, ogłoszonego przez Prezesa Narodowego Banku Polskiego przed
           dniem podpisania wniosku o wszczęcie egzekucji.
         §4. Tytuł wykonawczy wystawiony zgodnie z § 1 może nie zawierać pełnej
           treści określonej w art. 27 § 1 pkt 3.
         §5. Tytuł wykonawczy organ wykonujący wystawia niezwłocznie po
           otrzymaniu wniosku o wszczęcie egzekucji, o ile orzeczenie lub inny
           akt prawny, w oparciu o który obce państwo wystąpiło z tym
           wnioskiem, został sporządzony prawidłowo.
         §6. Jeżeli w następstwie sprawdzenia, o którym mowa w § 1, organ
           wykonujący poweźmie wątpliwość co do wniosku o wszczęcie egzekucji
           albo orzeczenia lub innego aktu prawnego, w oparciu o który obce
           państwo wystąpiło z tym wnioskiem, organ ten zawiadamia niezwłocznie
           obce państwo o tych wątpliwościach.
         §7. Organ wykonujący niezwłocznie informuje obce państwo o skierowaniu
           wniosku o wszczęcie egzekucji do wykonania przez właściwy organ
           egzekucyjny.
         §8. Organ egzekucyjny egzekwuje zobowiązania w złotych.
         §9. W razie otrzymania przez organ wykonujący informacji od obcego
           państwa o zmianie wysokości zobowiązania polegającej na zmniejszeniu
           należności pieniężnej, postępowanie egzekucyjne jest prowadzone w
           dalszym ciągu, z ograniczeniem do kwoty wskazanej w tej informacji.
       §10. Jeżeli przed terminem otrzymania informacji, o której mowa w § 9,
           należność pieniężna została wyegzekwowana w wysokości wyższej niż
           wynika to z tej informacji, a wyegzekwowana należność nie została
           przekazana obcemu państwu, nienależnie wyegzekwowana kwota podlega
           zwrotowi zobowiązanemu.
       §11. W razie otrzymania przez organ wykonujący od obcego państwa
           dodatkowego wniosku o wszczęcie egzekucji przeciwko temu samemu
           zobowiązanemu, przepisy § 1-8 stosuje się odpowiednio.
       §12. Dodatkowy wniosek o wszczęcie egzekucji podlega wykonaniu
           równocześnie z wnioskiem pierwotnym. Jeżeli równoczesne wykonanie
           tego wniosku nie jest możliwe, postępowanie egzekucyjne wszczyna się
           tylko wtedy, gdy wartość zobowiązania nie jest mniejsza od kwoty
           określonej w art. 66d § 5.
    Art. 66p. §1. Organ wykonujący nie ma obowiązku skierowania wniosku obcego
             państwa o wszczęcie egzekucji do wykonania, jeżeli:
           1) egzekucja zobowiązania, z powodu sytuacji zobowiązanego,
             stworzyłaby poważne trudności ekonomiczne lub społeczne w
             Rzeczypospolitej Polskiej,
           2) obce państwo nie wyczerpało wszystkich możliwości wyegzekwowania
             zobowiązania na swoim terytorium.
         §2. O powodach odmowy skierowania wniosku obcego państwa o wszczęcie
           egzekucji do wykonania organ wykonujący informuje obce państwo.
         §3. Informację o odmowie wraz z jej uzasadnieniem organ wykonujący
           przesyła również Komisji Europejskiej.
      Art.66r. §1. Organ egzekucyjny, za zgodą organu wykonującego, wyrażoną po
             uzgodnieniu z państwem obcym, może odroczyć wykonanie zobowiązania
             na czas określony albo rozłożyć je na raty zgodnie z prawem
             polskim, z tym że okresy ograniczeń w dochodzeniu zobowiązania
             wynikające z udzielenia ulg w spłacie zobowiązania reguluje prawo
             państwa obcego.
         §2. Odsetki z tytułu nieterminowego wykonania zobowiązania, określone
           w orzeczeniu lub innym akcie prawnym, w oparciu o który obce państwo
           wystąpiło z wnioskiem o wszczęcie egzekucji, przekazuje się obcemu
           państwu.
    Art. 66s. §1. Jeżeli w postępowaniu egzekucyjnym zobowiązany zgłosi zarzuty
             w sprawie prowadzenia tego postępowania, organ wykonujący
             niezwłocznie informuje o tym obce państwo, a także o sposobie
             rozpatrzenia tych zarzutów.
         §2. W razie otrzymania przez organ wykonujący od obcego państwa
           informacji o zaskarżeniu zobowiązania będącego przedmiotem
           postępowania egzekucyjnego, organ ten niezwłocznie zawiadamia
           właściwy organ egzekucyjny, który wstrzymuje czynności egzekucyjne.
      Art. 66t. §1. Jeżeli część lub całe zobowiązanie nie może być
             wyegzekwowane, organ wykonujący informuje obce państwo o
             przyczynach niemożności jego wyegzekwowania.
         §2. Organ wykonujący informuje obce państwo o wynikach postępowania
           egzekucyjnego również po upływie 12 miesięcy od dnia potwierdzenia
           przyjęcia wniosku o wszczęcie egzekucji.
         §3. Jeżeli w następstwie informacji, o których mowa w § 1 lub § 2,
           obce państwo zwróciło się o kontynuowanie postępowania
           egzekucyjnego, postępowanie to jest prowadzone w dalszym ciągu,
           chyba że zachodzą powody jego umorzenia, z wyjątkiem przypadku
           określonego w art. 59 § 1 pkt 9.
    Art. 66u. Kwoty uzyskane z egzekucji prowadzonej na podstawie przepisów
           niniejszego rozdziału nie korzystają z prawa pierwszeństwa
           zaspokojenia wierzyciela przy podziale sumy uzyskanej z tej
           egzekucji.
    Art. 66w. §1. Wyegzekwowane kwoty należności pieniężnej przekazuje się
             obcemu państwu.
         §2. Wyegzekwowane kwoty należności pieniężnej oraz odsetki, o których
           mowa w art. 66r § 2, przekazuje się w złotych, w terminie miesiąca
           od dnia ich wyegzekwowania.
      Art. 66x. §1. Obowiązek uznaje się za wykonany, niezależnie od odsetek, o
             których mowa w art. 66r § 2, jeżeli został on wyegzekwowany w
             złotych w kwocie, która po przeliczeniu według zasady określonej w
             art. 66o § 3 jest równa kwocie określonej w walucie obcego państwa
             w orzeczeniu lub innym akcie prawnym, w oparciu o który obce
             państwo wystąpiło z wnioskiem o wszczęcie egzekucji.
         §2. Przepis § 1 stosuje się odpowiednio do obowiązku egzekwowanego
           przez obce państwo na wniosek organu wnioskującego.
         §3. Jeżeli wyegzekwowana przez obce państwo kwota roszczenia po
           przeliczeniu na złote według średniego kursu waluty obcego państwa w
           stosunku do złotego, ogłaszanego przez prezesa Narodowego Banku
           Polskiego z dnia otrzymania kwoty jest wyższa lub niższa od kwoty
           wykazanej w tytule wykonawczym, różnica stanowi odpowiednio dochód
           lub stratę wierzyciela.
    Art. 66y. §1. W postępowaniu egzekucyjnym prowadzonym na wniosek obcego
             państwa o wszczęcie egzekucji nie pobiera się kosztów
             egzekucyjnych od tego państwa.
         §2. Przepis § 1 nie dotyczy wierzyciela.
    Art. 66z. Przepisy art. 66n-66y stosuje się odpowiednio do wniosku obcego
           państwa o dokonanie zabezpieczenia należności pieniężnej.".
                                        
                                     Art. 2.
W ustawie z dnia 12 stycznia 1991 r. o podatkach i opłatach lokalnych (Dz.U. Nr
9, poz. 31 i Nr 101, poz. 444, z 1992 r. Nr 21, poz. 86, z 1994 r. Nr 123, poz.
600, z 1996 r. Nr 91, poz. 409 i Nr 149, poz. 704, z 1997 r. Nr 5, poz. 24, Nr
107, poz. 689, Nr 121, poz. 770 i Nr 123, poz. 780 oraz z 1998 r. Nr 106, poz.
668, Nr 150, poz. 983 i Nr 160, poz. 1058) wprowadza się następujące zmiany:
1) art. 8 otrzymuje brzmienie:
     "Art. 8. Opodatkowaniu podatkiem od środków transportowych podlegają:
           1) samochody ciężarowe o dopuszczalnej masie całkowitej od 3,5 ton i
             poniżej 12 ton,
           2) samochody ciężarowe o dopuszczalnej masie całkowitej równej lub
             wyższej niż 12 ton,
           3) ciągniki siodłowe i balastowe przystosowane do używania łącznie z
             naczepą lub przyczepą o dopuszczalnej masie całkowitej zespołu
             pojazdów od 3,5 ton i poniżej 12 ton,
           4) ciągniki siodłowe i balastowe przystosowane do używania łącznie z
             naczepą lub przyczepą o dopuszczalnej masie całkowitej zespołu
             pojazdów równej lub wyższej niż 12 ton,
           5) przyczepy i naczepy, które łącznie z pojazdem silnikowym
             posiadają dopuszczalną masę całkowitą od 7 ton i poniżej 12 ton, z
             wyjątkiem związanych wyłącznie z działalnością rolniczą prowadzoną
             przez podatnika podatku rolnego,
           6) przyczepy i naczepy, które łącznie z pojazdem silnikowym
             posiadają dopuszczalną masę całkowitą równą lub wyższą niż 12 ton,
             z wyjątkiem związanych wyłącznie z działalnością rolniczą
             prowadzoną przez podatnika podatku rolnego,
           7) autobusy.";
2) w art. 9:
   a) w ust. 5 wyrazy "informację, sporządzoną" zastępuje się wyrazami "wykaz
     środków transportowych, sporządzony",
   b) ust. 6 otrzymuje brzmienie:
     "6. Organem podatkowym w sprawach podatku od środków transportowych jest
       organ gminy, na której terenie znajduje się miejsce zamieszkania lub
       siedziba podatnika, a w przypadku przedsiębiorstwa wielozakładowego lub
       podmiotu, w którego skład wchodzą wydzielone jednostki organizacyjne jest
organ gminy, na terenie której znajduje się zakład lub jednostka
       posiadająca środki transportowe podlegające opodatkowaniu.",
   c) dodaje się ust 7 w brzmieniu:
     "7. Minister właściwy do spraw finansów publicznych określi, w drodze
       rozporządzenia, wzór wykazu, o którym mowa w ust. 5.";
3) art. 10 otrzymuje brzmienie:
       "Art. 10. 1. Rada gminy określa, w drodze uchwały, wysokość stawek
              podatku od środków transportowych, z tym że roczna stawka podatku
              od jednego środka transportowego nie może przekroczyć:
           1) od samochodu ciężarowego, o którym mowa w art. 8 pkt 1, w
             zależności od dopuszczalnej masy całkowitej pojazdu:
                a) od 3,5 ton do 5,5 ton włącznie - 600 zł,
                b) powyżej 5,5 ton do 9 ton włącznie - 1.000 zł,
                c) powyżej 9 ton - 1.200 zł,
           2) od samochodu ciężarowego, o którym mowa w art. 8 pkt 2 - 2290 zł,
             z tym że w zależności od liczby osi, dopuszczalnej masy całkowitej
             pojazdu i rodzaju zawieszenia, stawki podatku nie mogą być niższe
             od kwot określonych w Załączniku nr 1 do ustawy,
           3) od ciągnika siodłowego lub balastowego, o których mowa w art. 8
             pkt 3 - 1.400 zł,
           4) od ciągnika siodłowego lub balastowego, o których mowa w art. 8
             pkt 4, w zależności od dopuszczalnej masy całkowitej zespołu
             pojazdów:
                a) do 36 ton włącznie - 1.770 zł,
                b) powyżej 36 ton - 2.290 zł
                - z tym że w zależności od liczby osi, dopuszczalnej masy
                  całkowitej pojazdu i rodzaju zawieszenia, stawki podatku nie
                  mogą być niższe od kwot określonych w Załączniku nr 2 do
                  ustawy,
           5) od przyczepy lub naczepy, o których mowa w art. 8 pkt 5 - 1.200
             zł,
           6) od przyczepy lub naczepy, o których mowa w art. 8 pkt 6, w
             zależności od dopuszczalnej masy całkowitej zespołu pojazdów:
                a) do 36 ton włącznie - 1.400 zł,
                b) powyżej 36 ton - 1.770 zł
                - z tym że w zależności od liczby osi, dopuszczalnej masy
                  całkowitej pojazdu i rodzaju zawieszenia, stawki podatku nie
                  mogą być niższe od kwot określonych w Załączniku nr 3 do
                  ustawy,
           7) od autobusu, w zależności od liczby miejsc do siedzenia:
               a) mniej niż 30 miejsc - 1.400 zł,
               b) równej lub wyższej niż 30 miejsc - 1.770 zł.
         2. Przy określaniu stawek, o których mowa w ust. 1 pkt 1, 3, 5 i 7,
           rada gminy uwzględnia rodzaj środka transportowego i jego wpływ na
           środowisko naturalne, dopuszczalną masę całkowitą, rok produkcji
           albo wiek pojazdu, nacisk na siodło ciągnika albo liczbę miejsc do
           siedzenia.
         3. W przypadku nieuchwalenia przez radę gminy stawek podatku, o
           których mowa w ust. 1, stosuje się stawki obowiązujące w roku
           poprzedzającym rok podatkowy.";
4) w art. 12:
   a) w ust. 1 pkt 2 otrzymuje brzmienie:
     "2) środki transportowe stanowiące zapasy mobilizacyjne, pojazdy specjalne
       oraz pojazdy używane do celów specjalnych w rozumieniu przepisów o ruchu
       drogowym,",
   b) ust. 4 otrzymuje brzmienie:
     "4. Rada gminy może wprowadzić inne zwolnienia przedmiotowe niż określone
       w ust. 1, z wyjątkiem zwolnień dotyczących pojazdów, o których mowa w
       art. 8 pkt 2, 4 i 6.";
5) dodaje się art. 12a w brzmieniu:
       "Art. 12a. Ulgi i zwolnienia podatkowe udzielone na podstawie odrębnych
              przepisów nie mają zastosowania do podatku od środków
              transportowych.";
6) dodaje się art. 12b w brzmieniu:
   "Art. 12b. 1. Stawki określone w załącznikach 1-3 do ustawy, począwszy od
            2001 r., ulegają przeliczeniu na następny rok podatkowy zgodnie z
            procentowym wskaźnikiem kursu EURO na dzień 1 października danego
            roku w stosunku do kursu EURO w roku bazowym.
         2. Za rok bazowy, o którym mowa w ust. 1, przyjmuje się rok 2000.
         3. Do przeliczenia stawek określonych w załącznikach 1-3 stosuje się
           kurs EURO ustalony na podstawie średniego kursu walut obcych
           ogłaszanego przez Narodowy Bank Polski. Kurs EURO w roku bazowym
           wynosi 3,9562 zł.
         4. Minister właściwy do spraw finansów publicznych oblicza corocznie
           wskaźnik, o którym mowa w ust. 1. Jeżeli wskaźnik jest niższy niż
           5%, stawki określone w załącznikach 1-3 nie ulegają zmianie na
           następny rok podatkowy.
         5. Minister właściwy do spraw finansów publicznych określa, w drodze
           rozporządzenia, stawki, o których mowa w ust. 1, obowiązujące na
           następny rok podatkowy przeliczone zgodnie z zasadami określonymi w
           ust. 1-4, zaokrąglając je w górę do pełnych groszy.";
7) dodaje się załącznik nr 1, 2 i 3 w brzmieniu:
                                                                 "Załącznik nr 1
     Stawki minimalne podatku dla pojazdów określonych w art. 8 pkt 2 ustawy
      Liczba osi i           Minimalna stawka podatku
      dopuszczalna                  (w złotych)
     masa całkowita
       (w tonach)
      nie                oś jezdna (osie       inne systemy
     mniej    mniej   jezdne) z zawieszeniem zawieszenia osi
      niż      niż      pneumatycznym lub        jezdnych
                       zawieszeniem uznanym
                          za równoważne
                            Dwie osie
      12       13               0                  123
      13       14              123                 340
      14       15              340                 479
      15       18              479                 1084
                            Trzy osie
      15       17              123                 214
      17       19              214                 439
      19       21              439                 570
      21       23              570                 878
      23       25              878                 1365
      25       26              878                 1365
                      Cztery osie i więcej
      23       25              570                 578
      25       27              578                 902
      27       29              902                 1432
      29       31              1432                2124
      31       32              1432                2124
                                                                                
                                                                  Załącznik nr 2
                                                                                
     Stawki minimalne podatku dla pojazdów określonych w art. 8 pkt 4 ustawy
                                        
  Liczba osi i                        
dopuszczalna masa                     
całkowita zespołu         Minimalna stawka podatku
pojazdów: ciągnik                (w złotych)
   siodłowy +
naczepa, ciągnik
   balastowy +
    przyczepa
   (w tonach)
nie mniej           oś jezdna (osie jezdne)       inne
  niż     mniej         z zawieszeniem           systemy
           niż         pneumatycznym lub        zawiesze
                     zawieszeniem uznanym        nia osi
                         za równoważne          jezdnych
                          2 osie
   12       18                 0                   33
   18       25                230                  416
   25       31                485                  796
   31       40               1223                 1678
                          3 osie
   36       40               1079                 1492
   40       44               1492                 2207
                                        
                                                                                
                                                                  Załącznik nr 3
                                        
    Stawki minimalne podatku dla przyczep i naczep określonych w art. 8 pkt 6
                                     ustawy
                                        
  Liczba osi                         
i dopuszczalna masa                     
całkowita zespołu         Minimalna stawka podatku
    pojazdów:                    (w złotych)
naczepaprzyczepa
    + pojazd
    silnikowy
   (w tonach)
nie mniejmniej niż  oś jezdna (osie jezdne)       inne
  niż                   z zawieszeniem           systemy
                       pneumatycznym lub        zawiesze
                     zawieszeniem uznanym        nia osi
                         za równoważne          jezdnych
                           1 oś
   12       18                 0                   22
   18       25                154                  277
   25       28                277                  486
                          2 osie
   23       28                182                  268
   28       33                531                  736
   33       38                736                 1118
   38       44                995                 1472
                          3 osie
   36       38                586                  816
   38       44                816                 1109
                                        
                                     Art. 3.
W ustawie z dnia 5 stycznia 1995 r. o dopłatach do oprocentowania niektórych
kredytów bankowych (Dz.U. Nr 13, poz. 60, Nr 83, poz. 418, z 1996 r. Nr 152,
poz. 719, z 1997 r. Nr 80, poz. 504, Nr 107, poz. 690, Nr 121, poz. 770 i Nr
158, poz.1044 oraz z 1999 r. Nr 27, poz. 243, Nr 63, poz. 702 i Nr 70, poz. 778)
wprowadza się następujące zmiany:
1) w art. 1 w ust. 1 po wyrazach "na cele rolnicze" skreśla się przecinek oraz
  wyrazy "finansowanie kontraktów eksportowych";
2) w art. 3 w ust. 1 w pkt 2 przecinek zastępuje się kropką oraz skreśla się
  pkt 3;
3) w art. 4 skreśla się ust. 3;
4) w art. 5 w pkt 2 na końcu skreśla się przecinek oraz pkt 3;
5) w art. 6:
   a) w ust. 1 w pkt 2 na końcu przecinek zastępuje się kropką oraz skreśla się
     pkt 3,
   b) skreśla się ust. 6,
   c) ust. 7 otrzymuje brzmienie:
     "7. Dopłaty ze środków budżetu państwa do kredytów, na cele, o których
       mowa w art. 3 ust. 1 pkt 3, mogą być udzielone w wysokości
       nieprzekraczającej 0,4 kosztu pozyskania kredytu, powiększonego o marżę
       banku, z zastrzeżeniem ust. 1 pkt 3.";
6) art. 7 otrzymuje brzmienie:
    "Art. 7. Dopłaty ze środków budżetu państwa do oprocentowania kredytów mogą
          być udzielane pod warunkiem udokumentowania wykorzystania co najmniej
          80% kredytu na zakupy na cele, o których mowa w art. 4 ust. 1 pkt
          1.";
7) w art. 9 w ust. 1 w pkt 2 na końcu przecinek zastępuje się kropką oraz
  skreśla się pkt 3.
                                        
                                     Art. 4.
W ustawie z dnia 21 sierpnia 1997 r. " Prawo o publicznym obrocie papierami
wartościowymi (Dz.U. Nr 118, poz. 754 i Nr 141, poz. 945, z 1998 r. Nr 107, poz.
669 i Nr 113, poz. 715 oraz z 2000 r. Nr 22, poz. 270, Nr 60, poz. 702 i 703 i
Nr 103, poz. 1099) wprowadza się następujące zmiany:
1) w art. 2 w ust. 1:
   a) pkt 8 otrzymuje brzmienie:
     "8) proponowania nabycia niedopuszczonych do publicznego obrotu akcji
       spółki publicznej, jeżeli ich nabywanie będzie następować w wyniku
       wezwania, o którym mowa w art. 86 ust. 4 lub art. 154,",
   b) pkt 10 otrzymuje brzmienie:
      "10) proponowania nabycia akcji lub innych papierów wartościowych, z
          których wynika prawo do nabycia akcji spółki z siedzibą poza
          terytorium Rzeczypospolitej Polskiej, będącej emitentem papierów
          wartościowych dopuszczonych do obrotu na zagranicznym rynku
          regulowanym, jeżeli propozycja ta jest skierowana do pracowników
          spółki od niej zależnej zgodnie z art. 4 pkt 16, z siedzibą na
          terytorium Rzeczypospolitej Polskiej,",
   c) dodaje się pkt 11 w brzmieniu:
      "11) wydania akcji akcjonariuszom w przypadku łączenia się spółek w
          trybie art. 492 Kodeksu spółek handlowych, gdy połączenie dotyczy
          spółek innych niż określone w art. 4 pkt 9.";
2) w art. 3 ust. 1 otrzymuje brzmienie:
     "1. Papierami wartościowymi w rozumieniu ustawy są akcje, prawa do akcji,
       kwity depozytowe, obligacje, listy zastawne, certyfikaty inwestycyjne,
       jak również inne papiery wartościowe wyemitowane na podstawie właściwych
       przepisów prawa polskiego lub obcego.";
3) w art. 4:
   a) w pkt 2 lit. a) otrzymuje brzmienie:
     "a) w stosunku do których wyrażona została zgoda na ich wprowadzenie do
       publicznego obrotu albo złożone zostało zawiadomienie, o którym mowa w
       art. 63,",
   b) pkt 3 otrzymuje brzmienie:
     "3) dopuszczeniu papierów wartościowych do publicznego obrotu - rozumie
       się przez to wyrażenie przez Komisję Papierów Wartościowych i Giełd
       zgody na ich wprowadzenie do publicznego obrotu, albo złożenie
       zawiadomienia, o którym mowa w art. 63,",
   c) w pkt 16:
     - lit. a) otrzymuje brzmienie:
         "a) posiada bezpośrednio lub pośrednio przez inne podmioty (zależne)
           większość głosów w organach innego podmiotu (zależnego), także na
           podstawie porozumień z innymi osobami, lub,",
     - w lit. c) po wyrazach "członkami zarządu" dodaje się przecinek oraz
       wyraz "prokurentami",
   d) w pkt 19 kropkę zastępuje się przecinkiem i dodaje się pkt 20"23 w
     brzmieniu:
      "20) państwie członkowskim " rozumie się przez to państwo inne niż
          Rzeczpospolita Polska, które jest członkiem Unii Europejskiej,
      21) inwestorze kwalifikowanym " rozumie się przez to:
         a) dom maklerski,
         b) bank,
         c) zakład ubezpieczeń,
         d) fundusz inwestycyjny,
         e) fundusz emerytalny,
         f) instytucję finansową, której członkiem jest Rzeczpospolita Polska
           lub Narodowy Bank Polski, lub przynajmniej jedno z państw należących
           do Organizacji Współpracy Gospodarczej i Rozwoju, zwanej dalej
           "OECD", lub bank centralny takiego państwa lub instytucję, z którą
           Rzeczpospolita Polska zawarła umowę regulującą jej działalność na
           terytorium Rzeczypospolitej Polskiej,
         g) podmiot, do którego jest kierowana imienna propozycja nabycia akcji
           lub obligacji zamiennych na akcje wyemitowanych na podstawie uchwały
           walnego zgromadzenia akcjonariuszy spółki będącej ich emitentem "
           jeżeli w wyniku nabycia podmiot ten stanie się posiadaczem akcji
           reprezentujących nie mniej niż 20% głosów na walnym zgromadzeniu
           akcjonariuszy tej spółki,
         h) podmiot dominujący w stosunku do emitenta lub podmiot, który
           posiada nie mniej niż 20% i nie więcej niż 50% głosów na walnym
           zgromadzeniu akcjonariuszy lub zgromadzeniu wspólników,
         i) podmiot, który w wyniku skierowanej do niego propozycji nabycia
           papierów wartościowych, obejmie papiery wartościowe o łącznej
           wartości co najmniej 100 000 EURO, liczonej według ich ceny
           emisyjnej, przeliczanej na złote według średniego kursu walut obcych
           ogłaszanego przez Narodowy Bank Polski na dzień podjęcia uchwały o
           emisji tych papierów wartościowych,
      22) prawie do akcji " rozumie się przez to papier wartościowy, z którego
         wynika uprawnienie do otrzymania akcji nowej emisji spółki publicznej,
         powstające z chwilą dokonania przydziału tych akcji i wygasające z
         chwilą zarejestrowania akcji w depozycie papierów wartościowych albo z
         dniem uprawomocnienia się postanowienia sądu rejestrowego
         odmawiającego wpisu o podwyższeniu kapitału zakładowego do rejestru
         przedsiębiorców,
      23) kwicie depozytowym - rozumie się przez to papier wartościowy
         wystawiony przez instytucję finansową z siedzibą na terytorium
         Rzeczypospolitej Polskiej, państwa członkowskiego lub państwa
         należącego do OECD:
         a) poza terytorium Rzeczypospolitej Polskiej w związku z akcjami
           dopuszczonymi do publicznego obrotu, albo akcjami wyemitowanymi poza
           tym terytorium, albo
         b) na terytorium Rzeczypospolitej Polskiej w związku z akcjami
           wyemitowanymi poza tym terytorium
      - na podstawie pisemnej umowy z emitentem akcji zapewniającej: możliwość
       zamiany tego papieru wartościowego na akcje w proporcji określonej w
       umowie, przejście na właściciela tego papieru wartościowego praw
       majątkowych stanowiących pożytki z akcji lub ich równowartości, oraz
       możliwość wydania przez właściciela tego papieru wartościowego jego
       wystawcy wiążącej dyspozycji co do sposobu głosowania na walnym
       zgromadzeniu akcjonariuszy.";
4) w art. 5:
   a) w ust. 1 w pkt 2 po wyrazach "banków prowadzących działalność maklerską"
     dodaje się wyrazy "albo zagranicznych osób prawnych, o których mowa w art.
     52",
   b) dodaje się ust. 3 w brzmieniu:
     "3. Wymóg określony w ust. 1 pkt 2 nie dotyczy papierów wartościowych
       dopuszczonych do publicznego obrotu, w zakresie transakcji dokonywanych
       na zagranicznym rynku regulowanym.";
5) w art. 7 dodaje się ust. 7 w brzmieniu:
     "7. Przepisy ust. 1-6 stosuje się do papierów wartościowych dopuszczonych
       do publicznego obrotu, które zostały wyemitowane poza terytorium
       Rzeczypospolitej Polskiej, pod warunkiem zarejestrowania tych papierów
       wartościowych w depozycie papierów wartościowych.";
6) po art. 7 dodaje się art. 7a w brzmieniu:
      "Art. 7a. 1. Oświadczenia woli składane w związku z dokonywaniem
              czynności w zakresie publicznego obrotu papierami wartościowymi
              mogą być wyrażone za pomocą elektronicznych nośników informacji.
              Związane z tymi oświadczeniami dokumenty mogą być sporządzane na
              elektronicznych nośnikach informacji, jeżeli dokumenty te zostaną
              w sposób należyty sporządzone, utrwalone, zabezpieczone i
              przechowywane.
         2. Jeżeli ustawa zastrzega dla czynności formę pisemną, uznaje się, że
           czynność dokonana w formie, o której mowa w ust. 1, spełnia
           wymagania także wtedy, gdy forma pisemna zastrzeżona została pod
           rygorem nieważności.
         3. Rada Ministrów może określić, w drodze rozporządzenia, warunki
           składania za pomocą elektronicznych nośników informacji oświadczeń
           woli w związku z dokonywaniem czynności w publicznym obrocie
           papierami wartościowymi oraz sposób sporządzania, utrwalania,
           zabezpieczenia i przechowywania dokumentów związanych z tymi
           oświadczeniami, tak aby zapewnić bezpieczeństwo obrotu oraz ochronę
           interesów inwestorów.";
7) w art. 9 w ust. 1 w pkt 1 po wyrazach "banki prowadzące rachunki papierów
  wartościowych" dodaje się przecinek oraz wyrazy "zagraniczne osoby prawne, o
  których mowa w art. 52, prowadzące działalność maklerską na terytorium
  Rzeczypospolitej Polskiej w formie oddziału";
8) w art. 10 dodaje się ust. 3 w brzmieniu:
     "3. W odniesieniu do papierów wartościowych emitenta z siedzibą na
       terytorium Rzeczypospolitej Polskiej, zarejestrowanych na koncie
       depozytowym prowadzonym w Krajowym Depozycie dla osoby prawnej lub innej
       jednostki organizacyjnej wykonującej poza terytorium Rzeczypospolitej
       Polskiej zadania w zakresie centralnej rejestracji papierów
       wartościowych lub rozliczania transakcji zawieranych w obrocie papierami
       wartościowymi, będącej uczestnikiem Krajowego Depozytu zgodnie z art.
       128 ust. 3, za świadectwo depozytowe uważa się również dokument o treści
       wskazanej w ust. 2, wystawiony przez podmiot wskazany Krajowemu
       Depozytowi przez tego uczestnika.";
9) w art. 15 dodaje się ust. 3 i 4 w brzmieniu:
     "3. Komisja może nadawać decyzjom administracyjnym rygor natychmiastowej
       wykonalności w przypadku, gdy wymaga tego interes rynku kapitałowego.
     4. Komisja może nakładać kary pieniężne w przypadkach określonych w
       ustawie. Należności z tytułu nakładanych kar pieniężnych stanowią dochód
       budżetu państwa.";
10) w art. 17 dodaje się ust. 3 w brzmieniu:
     "3. W sprawach o przestępstwa przeciwko publicznemu obrotowi papierami
       wartościowymi właściwość prokuratury okręgowej określa się zgodnie z
       rozporządzeniem wydanym na podstawie art. 17 ust. 5 ustawy z dnia 20
       czerwca 1985 r. o prokuraturze (Dz.U. z 1994 r. Nr 19, poz. 70 i Nr 105,
       poz. 509, z 1995 r. Nr 34, poz. 163, z 1996 r. Nr 77, poz. 367, z 1997
       r. Nr 90, poz. 557, Nr 98, poz. 604, Nr 106, poz. 679, Nr 117, poz. 752
       i 753, Nr 124, poz. 782 i Nr 141, poz. 994, z 1998 r. Nr 98, poz. 607,
       Nr 155, poz. 1016 i Nr 162, poz. 1123 i 1125, z 1999 r. Nr 60, poz. 636,
       Nr 75, poz. 853 i Nr 110, poz. 1255 oraz z 2000 r. Nr 48, poz. 553).";
11) w art. 25 w ust. 1 po pkt 2 dodaje się pkt 2a w brzmieniu:
     "2a) z zagraniczną osobą prawną, o której mowa w art. 52,";
12) w art. 27 ust. 2 otrzymuje brzmienie:
     "2. Komisja wydaje decyzję o skreśleniu z listy albo o zawieszeniu
       uprawnień do wykonywania zawodu po przeprowadzeniu rozprawy.";
13) w art. 30:
   a) ust. 1 otrzymuje brzmienie:
     "1. Prowadzenie działalności maklerskiej na terytorium Rzeczypospolitej
       Polskiej wymaga, z zastrzeżeniem art. 52a, zezwolenia Komisji wydanego
       na wniosek zainteresowanego podmiotu.",
   b) w ust. 2 skreśla się pkt 7,
   c) po ust. 2 dodaje się ust. 2a-2c w brzmieniu:
    "2a. Działalnością maklerską jest również pośrednictwo w nabywaniu lub
       zbywaniu papierów wartościowych będących w obrocie na zagranicznych
       rynkach regulowanych.
     2b. Działalnością maklerską jest również wykonywanie przez dom maklerski
       następujących czynności:
         1) podejmowanie czynności faktycznych i prawnych związanych z obsługą
           towarzystw funduszy inwestycyjnych, funduszy inwestycyjnych,
           towarzystw emerytalnych i funduszy emerytalnych,
         2) dokonywanie czynności związanych z obrotem prawami majątkowymi, o
           których mowa w art. 97,
         3) dokonywanie czynności związanych z obrotem towarami giełdowymi w
           rozumieniu odrębnej ustawy.
     2c. Prowadzenie przez dom maklerski działalności maklerskiej nie może
       ograniczać się wyłącznie do czynności, o których mowa w ust. 2b.",
   d) w ust. 3 wyrazy "Organizacji Współpracy Gospodarczej i Rozwoju, zwanej
     dalej "OECD"" zastępuje się wyrazem "OECD",
   e) skreśla się ust. 4-7;
14) w art. 31 w ust. 1 w pkt 10 kropkę zastępuje się przecinkiem i dodaje pkt 11
  w brzmieniu:
     "11) podejmowanie czynności faktycznych i prawnych, których celem jest
         doprowadzenie do objęcia, nabycia lub zbycia przez zleceniodawcę
         papierów wartościowych niedopuszczonych do publicznego obrotu, oraz
         innych czynności związanych z obrotem takimi papierami.";
15) w art. 34 ust. 2 otrzymuje brzmienie:
     "2. W umowie o świadczenie usług brokerskich dom maklerski może zobowiązać
       się do prowadzenia rachunku papierów wartościowych lub rachunku
       pieniężnego służącego do obsługi rachunku papierów wartościowych, jak
       również do obsługi realizacji innych zobowiązań domu maklerskiego wobec
       klienta lub zobowiązań klienta wobec domu maklerskiego z tytułu usług
       świadczonych przez ten dom maklerski na jego rzecz.";
16) po art. 34 dodaje się art. 34a w brzmieniu:
      "Art. 34a. 1. Klient banku prowadzącego rachunki papierów wartościowych
             na podstawie zezwolenia, o którym mowa w art. 57 ust. 1, może w
             umowie, której przedmiotem jest prowadzenie rachunku papierów
             wartościowych, zastrzec, że rozliczenie zawartej na jego zlecenie
             transakcji nastąpi po dostarczeniu bankowi potwierdzenia tej
             transakcji.
         2. Papiery wartościowe nabyte w wyniku transakcji, o której mowa w
           ust. 1, zostają zapisane na rachunku papierów wartościowych:
           1) domu maklerskiego, banku prowadzącego działalność maklerską lub
             zagranicznej osoby prawnej, o której mowa w art. 52, prowadzącej
             działalność maklerską na terytorium Rzeczypospolitej Polskiej - w
             przypadku, gdy zlecenie, o którym mowa w ust. 1, składane jest
             bezpośrednio w jednym z tych podmiotów, albo
           2) zagranicznej osoby prawnej, o której mowa w art. 52,
             nieprowadzącej działalności maklerskiej na terytorium
             Rzeczypospolitej Polskiej - w przypadku, gdy osoba ta pośredniczy w
             przekazywaniu zlecenia klienta do podmiotów wymienionych w pkt 1
          - prowadzonym w celu ewidencjonowania papierów wartościowych
           nabywanych lub zbywanych na rzecz klientów, o których mowa w ust. 1.
         3. Przeniesienie papierów wartościowych będących przedmiotem
           transakcji, o której mowa w ust. 1, z rachunku podmiotu, o którym
           mowa w ust. 2, na rachunek papierów wartościowych klienta, następuje
           po dostarczeniu bankowi przez klienta i ten podmiot zgodnych
           potwierdzeń tej transakcji, w terminie wskazanym w potwierdzeniu
           złożonym przez klienta.
         4. Papiery wartościowe zbyte w wyniku transakcji, o której mowa w ust.
           1, pozostają zapisane na rachunku papierów wartościowych klienta do
           chwili wskazanej w dostarczonym przez niego potwierdzeniu
           transakcji.
         5. W przypadku niedostarczenia zgodnych potwierdzeń transakcji, o
           której mowa w ust. 1, do dnia, w którym powinno nastąpić jej
           rozliczenie w Krajowym Depozycie, podmiot, o którym mowa w ust. 2
           pkt 2, odpowiada wobec podmiotu, który na rachunek klienta zawarł
           transakcję na rynku regulowanym, za zapłatę ceny oraz dostarczenie
           papierów wartościowych do rozliczenia. W przypadku, gdy klient
           przekazuje zlecenie bezpośrednio podmiotowi, o którym mowa w ust. 2
           pkt 1, podmiot ten odpowiada za rozliczenie zawartej transakcji.
         6. Przepisy ust. 1-5 nie mają zastosowania w przypadku, gdy przed
           rozliczeniem transakcji, o której mowa w ust. 1, w Krajowym
           Depozycie, nastąpiło wygaśnięcie lub ustanie stosunku prawnego
           będącego podstawą świadczenia usług przez podmiot, o którym mowa w
           ust. 2, na rzecz klienta, lub utrata przez ten podmiot uprawnień do
           prowadzenia działalności maklerskiej.
         7. Przenoszenie papierów wartościowych w wyniku transakcji, o której
           mowa w ust. 1, pomiędzy rachunkami papierów wartościowych klienta
           banku prowadzącego rachunki papierów wartościowych i podmiotu
           określonego w ust. 2 uważa się za dokonywane na rynku regulowanym.
         8. Nabycie papierów wartościowych w wyniku transakcji, o której mowa w
           ust. 1, przez podmiot, o którym mowa w ust. 2, powoduje powstanie po
           stronie tego podmiotu obowiązków określonych w przepisach rozdziału
           9 wyłącznie w przypadku, gdy papiery te pozostają zapisane na jego
           rachunku papierów wartościowych, o którym mowa w ust. 2, w dniu
           następującym po dniu rozliczenia tej transakcji w Krajowym
           Depozycie.";
17) w art. 36 w ust. 4 wyrazy "art. 58 pkt 1 i 4" zastępuje się wyrazami "art.
  58";
18) po art. 36 dodaje się art. 36a w brzmieniu:
    "Art. 36a. 1. Udzielenie przez Komisję zezwolenia na prowadzenie
             działalności maklerskiej spółce akcyjnej:
           1) która jest podmiotem zależnym od osoby prawnej, której udzielono
             zezwolenia w państwie członkowskim na co najmniej jedną z
             czynności, o których mowa w art. 52a ust. 1, lub od osoby prawnej
             prowadzącej działalność maklerską na terytorium państwa należącego
             do OECD lub Światowej Organizacji Handlu, zwanej dalej "WTO", lub
             od banku zagranicznego, lub
           2) która jest podmiotem zależnym od podmiotu dominującego wobec
             osoby prawnej, której udzielono zezwolenia w państwie członkowskim
             na co najmniej jedną z czynności, o których mowa w art. 52a ust. 1,
             lub wobec osoby prawnej prowadzącej działalność maklerską na
             terytorium państwa należącego do OECD lub WTO, lub wobec banku
             zagranicznego, lub
           3) na którą znaczny wpływ wywierają te same osoby fizyczne lub
             prawne, które wywierają znaczny wpływ na osobę prawną, której
             udzielono zezwolenia w innym państwie członkowskim na co najmniej
             jedną z czynności, o których mowa w art. 52a ust. 1, lub osobę
             prawną prowadzącą działalność maklerską na terytorium państwa
             należącego do OECD lub WTO, lub na bank zagraniczny
          - następuje po zasięgnięciu pisemnej opinii organu nadzoru państwa
           członkowskiego lub państwa należącego do OECD lub WTO, który
           udzielił zezwolenia na prowadzenie działalności w tym państwie;
           przedmiotem opinii jest sposób prowadzenia tej działalności, w
           szczególności jego zgodność z przepisami prawa obowiązującymi w tym
           państwie.
         2. Przez wywieranie znacznego wpływu, o którym mowa w ust. 1 pkt 3,
           rozumie się posiadanie nie mniej niż 20% i nie więcej niż 50% głosów
           na walnym zgromadzeniu akcjonariuszy lub zgromadzeniu wspólników " w
           przypadku spółki akcyjnej lub spółki z ograniczoną
           odpowiedzialnością, lub uprawnienie do podejmowania decyzji
           dotyczącej kształtowania polityki finansowej lub bieżącej
           działalności gospodarczej tej osoby prawnej.";
19) art. 40 otrzymuje brzmienie:
    "Art. 40. 1. Wniosek o udzielenie zezwolenia na prowadzenie działalności
             maklerskiej zawiera:
           1) dane osobowe członków zarządu, rady nadzorczej, komisji
             rewizyjnej, o ile jest ustanowiona, jak również innych osób, które
             odpowiadają za rozpoczęcie przez spółkę działalności maklerskiej
             lub będą nią kierować, ich kwalifikacje zawodowe oraz dotychczasowy
             przebieg pracy zawodowej,
           2) listę akcjonariuszy wraz z określeniem posiadanej przez nich
             liczby akcji oraz procentowym określeniem posiadanych przez nich
             głosów na walnym zgromadzeniu,
           3) w przypadku akcjonariuszy będących osobami fizycznymi,
             posiadających co najmniej 5% głosów na walnym zgromadzeniu lub co
             najmniej 5% kapitału zakładowego wnioskodawcy - dane osobowe tych
             osób, informacje o dotychczasowym przebiegu pracy zawodowej lub
             prowadzonej działalności gospodarczej oraz informacje o źródłach
             pochodzenia środków przeznaczonych na nabycie akcji domu
             maklerskiego,
           4) w przypadku akcjonariuszy będących osobami prawnymi,
             posiadających co najmniej 5% głosów na walnym zgromadzeniu lub co
             najmniej 5% kapitału zakładowego spółki akcyjnej będącej
             wnioskodawcą - informację na temat prowadzonej działalności
             gospodarczej, aktualny odpis z właściwego rejestru oraz ostatnie
             sprawozdanie finansowe wraz z opinią podmiotu uprawnionego do
             badania sprawozdań finansowych i raportem z badania, jeżeli badanie
             jest wymagane przepisami prawa,
           5) informację o podmiotach dominujących i zależnych wobec spółki
             akcyjnej będącej wnioskodawcą,
           6) wskazanie zakresu czynności, od wykonywania których spółka
             akcyjna będąca wnioskodawcą zamierza rozpocząć działalność
             maklerską,
           7) informację o wysokości kapitału własnego, ze wskazaniem źródeł
             jego pochodzenia, oraz informację o wysokości środków własnych na
             prowadzenie działalności maklerskiej,
           8) analizę ekonomiczno-finansową możliwości prowadzenia działalności
             maklerskiej przez pierwsze 3 lata,
           9) oświadczenia o niekaralności za przestępstwa określone w art. 22
             ust. 1 pkt 3 osób wymienionych w pkt 1,
          10) informacje o planowanej organizacji przedsiębiorstwa spółki, ze
            wskazaniem adresów centrali i oddziałów, jeżeli jest planowane ich
            otwarcie, oraz o posiadanych urządzeniach telekomunikacyjnych i o
            warunkach lokalowych,
          11) informację o dotychczas prowadzonej przez spółkę akcyjną będącą
            wnioskodawcą działalności gospodarczej i przyczynach zaprzestania
            tej działalności,
          12) informacje o podmiotach dominujących i zależnych wobec
            akcjonariuszy posiadających co najmniej 5% głosów na walnym
            zgromadzeniu lub 5% kapitału zakładowego spółki akcyjnej będącej
            wnioskodawcą obejmującą wskazanie ich firmy (nazwy) lub imienia i
            nazwiska, siedziby i adresu lub miejsca zamieszkania oraz opisu
            prowadzonej działalności gospodarczej.
         2. Do wniosku załącza się:
           1) statut spółki i odpis z rejestru przedsiębiorców,
           2) regulaminy określające sposób prowadzenia działalności, o której
             mowa w ust. 1 pkt 6,
           3) regulamin organizacyjny i regulamin kontroli wewnętrznej,
           4) regulamin ochrony przepływu informacji poufnych oraz procedur
             zabezpieczających przed wykorzystywaniem środków pieniężnych
             pochodzących z nielegalnych lub nieujawnionych źródeł,
           5) listę osób, o których mowa w art. 41,
           6) w przypadku gdy spółka akcyjna będąca wnioskodawcą w chwili
             składania wniosku prowadzi działalność w innej dziedzinie lub
             prowadziła ją przed złożeniem wniosku - ostatnie sprawozdanie
             finansowe wraz z opinią podmiotu uprawnionego do badania sprawozdań
             finansowych oraz raportem z badania.
         3. W skład zarządu domu maklerskiego, jak również w skład władz
           jednostki organizacyjnej banku prowadzącego działalność maklerską, w
           ramach której jest prowadzona ta działalność, oraz w skład władz
           jednostki organizacyjnej banku prowadzącego rachunki papierów
           wartościowych, w której rachunki te są prowadzone, powinny wchodzić
           co najmniej dwie osoby posiadające wykształcenie wyższe i co
           najmniej trzyletni staż pracy w instytucjach rynku finansowego.";
20) art. 41 otrzymuje brzmienie:
       "Art. 41. Dom maklerski jest obowiązany zatrudniać co najmniej:
         1) jednego maklera - do wykonywania każdej z czynności, o których mowa
           w art. 30 ust. 2 pkt 1"3 i 6, ust. 2a oraz ust. 2b pkt 2 i 3,
         2) dwóch doradców - do wykonywania czynności, o których mowa w art. 30
           ust. 2 pkt 4,
         3) jednego doradcę - do wykonywania czynności, o których mowa w art.
           30 ust. 2 pkt 5.";
21) po art. 41 dodaje się art. 41a w brzmieniu:
      "Art. 41a. 1. Środki własne na prowadzenie działalności, o której mowa w
             art. 30 i 31, wynoszą nie mniej niż 2 000 000 zł, z zastrzeżeniem
             ust. 2-5.
         2. W przypadku prowadzenia przez dom maklerski wyłącznie działalności,
           o której mowa w art. 30 ust. 2 pkt 5, środki własne wynoszą nie
           mniej niż 250 000 zł.
         3. W przypadku prowadzenia przez dom maklerski wyłącznie działalności,
           o której mowa w art. 30 ust. 2 pkt 4, środki własne wynoszą nie
           mniej niż 1 500 000 zł.
         4. W przypadku prowadzenia przez dom maklerski wyłącznie działalności,
           o której mowa w art. 30 ust. 2 pkt 4 i 5, środki własne wynoszą nie
           mniej niż 1 500 000 zł.
         5. W przypadku prowadzenia przez dom maklerski działalności, o której
           mowa w art. 30 ust. 2 pkt 3, lub działalności, o której mowa w art.
           31 ust. 1 pkt 5 lub pkt 8, z zastrzeżeniem ust. 8, środki własne
           wynoszą nie mniej niż 4 000 000 zł.
         6. W przypadku domu maklerskiego przez środki własne na prowadzenie
           działalności maklerskiej rozumie się w pełni opłaconą część kapitału
           zakładowego spółki.
         7. W przypadku banku prowadzącego działalność maklerską, przez środki
           własne na prowadzenie działalności maklerskiej rozumie się środki na
           działalność maklerską wydzielone z funduszy własnych, w rozumieniu
           ustawy z dnia 29 sierpnia 1997 r. - Prawo bankowe (Dz.U. Nr 140,
           poz. 939, z 1998 r. Nr 160, poz. 1063 oraz z 1999 r. Nr 11, poz. 95
           i Nr 40, poz. 399).
         8. Przepisu ust. 5 nie stosuje się w przypadku, gdy dom maklerski, w
           ramach prowadzenia działalności, o której mowa w art. 31 ust. 1 pkt
           8 nabywa papiery wartościowe z zamiarem ich utrzymania:
           1) do dnia wykupu - w przypadku dłużnych papierów wartościowych,
           2) w terminie dłuższym niż 6 miesięcy od dnia nabycia - w przypadku
             pozostałych papierów wartościowych lub praw majątkowych.";
22) w art. 42 ust. 2 otrzymuje brzmienie:
   "2. Zezwolenie zawiera:
     1) firmę, siedzibę oraz adres domu maklerskiego,
     2) wskazanie wszystkich czynności, o których mowa w art. 30 ust. 2, 2a i
       2b,
     3) termin rozpoczęcia działalności maklerskiej, nie dłuższy niż 12
       miesięcy od dnia, w którym decyzja o udzieleniu zezwolenia stała się
       ostateczna.";
23) art. 43 otrzymuje brzmienie:
       "Art. 43. Komisja nie udziela zezwolenia w przypadku, gdy:
           1) wniosek nie spełnia wymogów, o których mowa w art. 40,
           2) wniosek lub załączone do niego dokumenty nie są zgodne pod
             względem treści z przepisami prawa lub ze stanem faktycznym,
           3) osoby, wymienione w art. 40 ust. 3, nie spełniają warunków
             określonych w art. 40 ust. 3,
           4) opinia, o której mowa w art. 36a ust. 1 lub art. 52 ust. 7, jest
             negatywna,
           5) z analizy wniosku i załączonych do niego dokumentów wynika, że
             dom maklerski może nie przestrzegać zasad uczciwego obrotu lub
             prowadzić działalność w sposób nienależycie zabezpieczający
             interesy klientów.";
24) po art. 43 dodaje się art. 43a w brzmieniu:
   "Art. 43a. 1. Po uzyskaniu zezwolenia dom maklerski jest obowiązany
             zawiadamiać Komisję o rozpoczęciu działalności maklerskiej w
             zakresie innym niż wskazany we wniosku, o którym mowa w art. 40,
             co najmniej na 30 dni przed dniem jej rozpoczęcia.
         2. Zawiadomienie, o którym mowa w ust. 1, zawiera:
           1) zakres działalności maklerskiej, którą dom maklerski zamierza
             wykonywać,
           2) regulaminy określające sposób prowadzenia działalności, o której
             mowa w pkt 1,
           3) dane osobowe osób, które odpowiadają za rozpoczęcie działalności,
             o której mowa w pkt 1, oraz osób, które będą kierować tą
             działalnością, oraz informacje o ich kwalifikacjach i
             dotychczasowym przebiegu pracy zawodowej,
           4) regulaminy, o których mowa w art. 40 ust. 2 pkt 3 i 4,
             dostosowane do zakresu działalności, o której mowa w pkt 1,
           5) dokumenty potwierdzające zatrudnienie maklerów lub doradców w
             liczbie wymaganej do prowadzenia działalności, o której mowa w pkt
             1,
           6) odpis z rejestru przedsiębiorców potwierdzający wymaganą wysokość
             \rodków własnych lub decyzję właściwego organu banku o wydzieleniu
             środków na działalność maklerską - w przypadku gdy prowadzenie
             działalności, o której mowa w pkt 1, powodowałoby konieczność
             zwiększenia dotychczasowej wysokości środków własnych na
             prowadzenie działalności maklerskiej, oraz wskazanie źródeł
             pochodzenia tych środków,
           7) oświadczenia o niekaralności za przestępstwa, o których mowa w
             art. 22 ust. 1 pkt 3, osób wymienionych w pkt 3,
           8) informacje o planowanej, w związku z rozszerzeniem zakresu
             działalności, organizacji przedsiębiorstwa spółki, w szczególności
             o przeznaczonych na ten cel urządzeniach telekomunikacyjnych i o
             warunkach lokalowych.";
25) w art. 44:
   a) ust. 1 otrzymuje brzmienie:
     "1. Upoważniony przedstawiciel Komisji ma prawo wstępu do siedziby domu
       maklerskiego i do jego lokalu, jak również do lokalu oddziału lub
       przedstawicielstwa, o których mowa w art. 52, oraz wglądu do ksiąg,
       dokumentów i innych nośników informacji.",
   b) dodaje się ust. 4 i 5 w brzmieniu:
     "4. W stosunku do oddziałów i przedstawicielstw, o których mowa w art. 52,
       uprawnienia określone w ust. 1-3 służą również przedstawicielom organów
       nadzoru nad rynkiem papierów wartościowych lub rynkiem finansowym w
       państwie członkowskim, w którym zagraniczna osoba prawna uzyskała
       zezwolenie.
     5. Na pisemne żądanie organów nadzoru, o których mowa w ust. 4,
       uprawnienia określone w ust. 1-3 w stosunku do oddziału lub
       przedstawicielstwa zagranicznej osoby prawnej wykonuje Komisja lub jej
       upoważniony przedstawiciel.";
26) w art. 45:
   a) ust. 1 otrzymuje brzmienie:
     "1. W przypadku, gdy dom maklerski narusza przepisy prawa, nie przestrzega
       zasad uczciwego obrotu, narusza interesy zleceniodawcy, przez okres co
       najmniej 6 miesięcy nie prowadził działalności objętej zezwoleniem lub
       też otrzymał zezwolenie na podstawie fałszywych oświadczeń lub
       dokumentów zaświadczających nieprawdę, Komisja może, w drodze decyzji:
         1) cofnąć zezwolenie albo ograniczyć zakres wykonywanej działalności
           maklerskiej, albo
         2) nałożyć na dom maklerski karę pieniężną do wysokości 500 000 zł,
           albo
         3) zastosować jedną z sankcji określonych w pkt 1 i jednocześnie
           nałożyć karę pieniężną, o której mowa w pkt 2.",
   b) po ust. 1 dodaje się ust. 1a-1c w brzmieniu:
    "1a. Komisja może cofnąć zezwolenie na prowadzenie działalności maklerskiej
       przez dom maklerski również w przypadku, gdy jego akcjonariusz nie
       zastosuje się do decyzji Komisji, o których mowa w art. 50a.
     1b. W przypadku cofnięcia zezwolenia na prowadzenie działalności
       maklerskiej, podmiot, który je utracił nie może ponownie wystąpić z
       wnioskiem o udzielenie zezwolenia na prowadzenie tej działalności przed
       upływem 5 lat od dnia, w którym decyzja o cofnięciu zezwolenia stała się
       ostateczna, chyba że Komisja wyrazi zgodę na skrócenie tego terminu.
     1c. W razie konieczności zabezpieczenia interesu publicznego, Komisja
       może, z chwilą wszczęcia postępowania w sprawach, o których mowa w ust.
       1, zawiesić, na okres nie dłuższy niż miesiąc, możliwość wykonywania, w
       całości lub w części, działalności maklerskiej.",
   c) ust. 3 otrzymuje brzmienie:
     "3. Uchwała Komisji będąca podstawą wydania decyzji, o której mowa w ust.
       2, podlega ogłoszeniu w Dzienniku Urzędowym Komisji Papierów
       Wartościowych i Giełd. Komisja może nakazać jej ogłoszenie w dwóch
       dziennikach ogólnopolskich, na koszt domu maklerskiego.",
   d) dodaje się ust. 4 w brzmieniu:
     "4. Przepisy ust. 1"3 stosuje się odpowiednio w przypadku naruszenia zasad
       uczciwego obrotu, interesów zleceniodawców lub przepisów prawa przez
       oddział domu maklerskiego prowadzącego działalność maklerską w państwie
       członkowskim.";
27) w art. 46:
   a) ust. 1 otrzymuje brzmienie:
     "1. Zezwolenie wygasa:
         1) w przypadku nierozpoczęcia działalności maklerskiej w terminie
           określonym w zezwoleniu, o którym mowa w art. 42, albo
         2) z chwilą otwarcia likwidacji lub z chwilą ogłoszenia upadłości domu
           maklerskiego.",
   b) ust. 4 otrzymuje brzmienie:
     "4. W przypadku wygaśnięcia lub cofnięcia zezwolenia Komisja może nakazać
       przeniesienie papierów wartościowych i środków pieniężnych oraz
       dokumentów związanych z prowadzeniem rachunków papierów wartościowych i
       rachunków pieniężnych do innego domu maklerskiego albo banku
       prowadzącego działalność maklerską, który uprzednio wyraził na to zgodę.
       W innych przypadkach do postępowania z dokumentami związanymi z
       prowadzeniem działalności maklerskiej stosuje się art. 476 § 3 Kodeksu
       spółek handlowych. Właściwy sąd niezwłocznie zawiadamia Komisję o
       wyznaczonym przechowawcy.",
   c) dodaje się ust. 5 w brzmieniu:
     "5. W przypadku, gdy dom maklerski prowadzi działalność maklerską w
       państwie członkowskim, Komisja zawiadamia niezwłocznie właściwy organ
       nadzoru w tym państwie o wygaśnięciu lub cofnięciu zezwolenia na
       prowadzenie takiej działalności na terytorium Rzeczypospolitej
       Polskiej.";
28) w art. 48:
   a) w zdaniu wstępnym po wyrazie "obowiązany" dodaje się wyraz
     "niezwłocznie",
   b) w pkt 1 po wyrazach "z zastrzeżeniem pkt 2," dodaje się wyrazy "oraz o
     zmianach danych zawartych w zawiadomieniu, o którym mowa w art. 43a";
29) w art. 49:
   a) ust. 1 otrzymuje brzmienie:
     "1. Zakazane jest:
         1) posiadanie akcji więcej niż jednego domu maklerskiego, lub
         2) posiadanie przez dom maklerski akcji innego domu maklerskiego,
      - chyba że zakres działalności maklerskiej wykonywanej przez każdy z
       tych domów maklerskich pozostaje odmienny.",
   b) w ust. 3 w pkt 2 kropkę zastępuje się przecinkiem i dodaje pkt 3 w
     brzmieniu:
     "3) nabycie lub objęcie dopuszczonych do publicznego obrotu akcji domu
       maklerskiego przez inny dom maklerski w ramach działalności, o której
       mowa w art. 30 ust. 2 pkt 3.";
30) w art. 50 dodaje się ust. 5 i 6 w brzmieniu:
     "5. W przypadku, gdy podmiotem nabywającym akcje jest bank zagraniczny lub
       zagraniczna osoba prawna posiadająca zezwolenie na prowadzenie
       działalności maklerskiej w państwie członkowskim, Komisja udziela zgody
       po zasięgnięciu pisemnej opinii właściwego organu nadzoru, który
       udzielił zezwolenia.
     6. Przepis ust. 5 stosuje się odpowiednio, w przypadku, gdy podmiotem
       nabywającym akcje jest podmiot dominujący w stosunku do zagranicznej
       osoby prawnej, o której mowa w ust. 5, lub podmiot wywierający na nią
       znaczny wpływ, w rozumieniu art. 36a ust. 2.";
31) po art. 50 dodaje się art. 50a w brzmieniu:
      "Art. 50a. 1. Jeżeli wpływ wywierany przez akcjonariusza lub
              akcjonariuszy domu maklerskiego posiadających akcje
              reprezentujące co najmniej 5% ogólnej liczby głosów na walnym
              zgromadzeniu może powodować, że ten dom maklerski prowadzić
              będzie działalność maklerską w sposób nienależyty, Komisja może
              zakazać wykonywania prawa głosu przez tego akcjonariusza lub
              akcjonariuszy na okres nie dłuższy niż 2 lata. W takim przypadku,
              wykonywanie prawa głosu z akcji jest bezskuteczne.
         2. Jeżeli po upływie okresu, o którym mowa w ust. 1, przyczyny będące
           podstawą decyzji zakazującej wykonywania prawa głosu nie ustały,
           Komisja może nakazać akcjonariuszowi lub akcjonariuszom, o których
           mowa w ust. 1, w terminie określonym w decyzji, zbycie całości lub
           części akcji.";
32) w art. 51 skreśla się ust. 3;
33) art. 52 otrzymuje brzmienie:
       "Art. 52. 1. Zagraniczna osoba prawna prowadząca na terytorium państwa
              członkowskiego działalność maklerską, może prowadzić taką
              działalność na terytorium Rzeczypospolitej Polskiej w formie
              oddziału lub, bez konieczności otwierania oddziału, przy
              wykorzystaniu środka porozumiewania się na odległość, ze swej
              siedziby lub oddziału.
         2. Zagraniczna osoba prawna prowadząca na terytorium państwa
           należącego do OECD lub WTO działalność maklerską może prowadzić taką
           działalność na terytorium Rzeczypospolitej Polskiej w formie
           oddziału.
         3. Za oddział zagranicznej osoby prawnej uważa się wyodrębnioną w
           strukturach tej osoby jednostkę organizacyjną zagranicznej osoby
           prawnej, nieposiadającą osobowości prawnej, która prowadzi
           działalność maklerską na terytorium Rzeczypospolitej Polskiej.
         4. Zagraniczna osoba prawna prowadząca na terytorium państwa
           członkowskiego, państwa należącego do OECD lub WTO działalność
           maklerską może na terytorium Rzeczypospolitej Polskiej otworzyć
           przedstawicielstwo.
         5. Za przedstawicielstwo zagranicznej osoby prawnej uważa się
           wyodrębnioną w strukturach tej osoby jednostkę organizacyjną
           zagranicznej osoby prawnej, nieposiadającą osobowości prawnej, która
           prowadzi działalność wyłącznie w zakresie reklamy i promocji
           zagranicznej osoby prawnej na terytorium Rzeczypospolitej Polskiej.
         6. O otwarciu przedstawicielstwa na terytorium Rzeczypospolitej
           Polskiej zagraniczna osoba prawna niezwłocznie informuje Komisję.
         7. Udzielenie przez Komisję zezwolenia na prowadzenie działalności
           maklerskiej zagranicznej osobie prawnej następuje po zasięgnięciu
           pisemnej opinii organu nadzoru, który udzielił zezwolenia na
           prowadzenie działalności w państwie siedziby tej osoby prawnej.
           Przedmiotem opinii jest sposób prowadzenia tej działalności, w
           szczególności jej zgodność z przepisami prawa obowiązującymi w tym
           państwie.
         8. Do zagranicznej osoby prawnej prowadzącej na terytorium
           Rzeczypospolitej Polskiej działalność maklerską w formie oddziału
           stosuje się odpowiednio art. 30-34, art. 38"48, art. 51, art. 59b
           ust. 1, 2 i 4 oraz art. 60, z zastrzeżeniem art. 52a.";
34) po art. 52 dodaje się art. 52a"52c w brzmieniu:
       "Art. 52a. 1. Zagraniczna osoba prawna prowadząca na terytorium państwa
              członkowskiego działalność maklerską może bez zezwolenia, o
              którym mowa w art. 30, wykonywać na terytorium Rzeczypospolitej
              Polskiej czynności polegające na:
           1) przyjmowaniu i przekazywaniu zleceń nabycia lub zbycia papierów
             wartościowych dopuszczonych do publicznego obrotu,
           2) przyjmowaniu i przekazywaniu zleceń nabycia lub zbycia tytułów
             uczestnictwa w instytucjach zbiorowego inwestowania,
           3) przyjmowaniu i przekazywaniu zleceń nabycia lub zbycia dłużnych
             papierów wartościowych o terminie realizacji praw z tych papierów
             krótszym niż rok,
           4) przyjmowaniu i przekazywaniu zleceń nabycia lub zbycia i
             zawieraniu transakcji w zakresie praw pochodnych lub innych
             instrumentów finansowych niebędących papierami wartościowymi,
             których charakter prawny odpowiada konstrukcji praw pochodnych,
           5) zawieraniu na własny rachunek transakcji, których przedmiotem są
             papiery wartościowe lub prawa wymienione w pkt 1- 4,
           6) zarządzaniu portfelami, w których skład wchodzą papiery
             wartościowe lub przynajmniej jedno z praw, o których mowa w pkt 14,

           7) doradztwie w zakresie obrotu papierami wartościowymi,
           8) nabywaniu i zbywaniu papierów wartościowych na własny rachunek w
             celu wykonania umów o subemisje inwestycyjne i usługowe lub
             zawieraniu i wykonywaniu innych umów o podobnym charakterze, jeżeli
             ich przedmiotem są prawa, o których mowa w pkt 2-4, inne niż
             papiery wartościowe
          - pod warunkiem, że dana czynność jest objęta zezwoleniem udzielonym
           tej osobie prawnej przez organ nadzoru w państwie jej siedziby lub
           wykonywanie jej jest uwarunkowane posiadaniem takiego zezwolenia,
           oraz że osoba ta wykonuje tę czynność w tym państwie.
         2. Warunkiem prowadzenia przez zagraniczną osobę prawną działalności
           maklerskiej w zakresie określonym w ust. 1 jest:
           1) poinformowanie Komisji o zamiarze rozpoczęcia działalności, nie
             później niż na 3 miesiące przed dniem jej rozpoczęcia,
           2) wypełnienie organizacyjnych i technicznych warunków prowadzenia
             tego rodzaju działalności, określonych w przepisach prawa
             polskiego,
           3) wypełnienie finansowych warunków prowadzenia tego rodzaju
             działalności, określonych w przepisach prawa państwa siedziby tej
             osoby.
       Art. 52b. Zagraniczna osoba prawna prowadząca na terytorium państwa
              członkowskiego działalność maklerską, poza wykonywaniem
              czynności, o których mowa w art. 52a ust. 1, może bez
              konieczności uzyskania zezwolenia wykonywać na terytorium
              Rzeczypospolitej Polskiej wyłącznie czynności, o których mowa w
              art. 31.
      Art. 52c. 1. Zagraniczna osoba prawna, o której mowa w art. 52a ust. 1,
              prowadząca działalność maklerską na terytorium Rzeczypospolitej
              Polskiej, podlega w państwie członkowskim nadzorowi właściwego
              organu, który udzielił zezwolenia na co najmniej jedną z
              czynności wymienionych w tym przepisie.
         2. W przypadku stwierdzenia przez Komisję, że zagraniczna osoba
           prawna, o której mowa w ust. 1, narusza przepisy prawa, interesy
           zleceniodawców lub zasady uczciwego obrotu obowiązujące na
           terytorium Rzeczypospolitej Polskiej, Komisja, w drodze decyzji,
           nakazuje zaprzestanie tych naruszeń, wyznaczając termin ich
           usunięcia.
         3. Komisja informuje organ nadzoru wymieniony w ust. 1 o stwierdzeniu
           naruszeń, o których mowa w ust. 2, oraz o uchybieniu terminowi do
           ich usunięcia.
         4. W przypadku gdy zagraniczna osoba prawna, o której mowa w ust. 1,
           nie zaprzestała naruszeń lub nie usunęła ich w wyznaczonym terminie,
           po upływie miesiąca od poinformowania organu nadzoru zgodnie z ust.
           3 Komisja może, informując o tym ten organ:
           1) zakazać w całości albo w części wykonywania działalności
             maklerskiej na terytorium Rzeczypospolitej Polskiej, albo
           2) zawiesić w całości albo w części prawo wykonywania działalności
             maklerskiej na terytorium Rzeczypospolitej Polskiej, albo
           3) nałożyć karę pieniężną do wysokości 500 000 zł, albo
           4) zastosować jedną z sankcji określonych w pkt 1 i 2 oraz nałożyć
             karę pieniężną, o której mowa w pkt 3.
         5. Wydanie decyzji następuje po przeprowadzeniu rozprawy.
         6. W przypadku zakazania zagranicznej osobie prawnej prowadzenia
           działalności maklerskiej na terytorium Rzeczypospolitej Polskiej,
           osoba ta nie może podjąć tej działalności przed upływem 5 lat od
           dnia, w którym decyzja zakazująca prowadzenia działalności stała się
           ostateczna, chyba że Komisja wyrazi zgodę na skrócenie tego terminu.
         7. W razie konieczności zabezpieczenia interesu publicznego Komisja
           może - z pominięciem trybów określonych w ust. 2-5 - zawiesić, na
           okres nie dłuższy niż miesiąc, możliwość wykonywania, w całości albo
           w części, działalności maklerskiej na terytorium Rzeczypospolitej
           Polskiej przez zagraniczną osobę prawną, informując o tym
           jednocześnie właściwy organ nadzoru w państwie członkowskim, który
           udzielił zezwolenia zagranicznej osobie prawnej.";
35) w art. 54:
   a) w ust. 1:
     - w zdaniu wstępnym po wyrazach "wniosek o udzielenie zezwolenia" dodaje
       się przecinek i wyrazy "o którym mowa w art. 53 ust. 1,",
     - pkt 5 otrzymuje brzmienie:
         "5) wskazanie czynności, od wykonywania których bank zamierza
           rozpocząć działalność maklerską,",
   b) w ust. 2 po pkt 3 dodaje się pkt 3a w brzmieniu:
      "3a) regulamin ochrony przepływu informacji poufnych oraz procedury
         zabezpieczające przed wykorzystywaniem środków pieniężnych
         pochodzących z nielegalnych lub nieujawnionych źródeł,",
   c) skreśla się ust. 4;
36) w art. 54 w ust. 1 w pkt 3, w art. 57 w ust. 4 w pkt 2, w art. 77 w ust. 2,
  w art. 86 w ust. 2, w art. 134 w ust. 1 w pkt 1 oraz w art. 147 w ust. 3
  użyte w różnych przypadkach wyrazy "kapitał akcyjny" zastępuje się użytymi w
  odpowiednim przypadku wyrazami "kapitał zakładowy";
37) art. 55 otrzymuje brzmienie:
       "Art. 55. Zezwolenie na prowadzenie działalności maklerskiej przez bank
              zawiera:
           1) firmę (nazwę) i siedzibę banku,
           2) wskazanie wszystkich czynności, o których mowa w art. 30 ust. 2,
             2a i 2b,
           3) nazwę jednostki organizacyjnej banku prowadzącej działalność
             maklerską,
           4) termin rozpoczęcia działalności maklerskiej, nie dłuższy niż 12
             miesięcy od dnia, w którym decyzja o udzieleniu zezwolenia stała
             się ostateczna.";
38) w art. 57:
   a) w ust. 2 skreśla się wyrazy "obejmujące prowadzenie rachunków papierów
     wartościowych",
   b) w ust. 4 w pkt 6 kropkę zastępuje się przecinkiem i dodaje pkt 7 w
     brzmieniu:
      "7) oświadczenia o niekaralności za przestępstwa, o których mowa w art.
         22 ust. 1 pkt 3, osób, które będą kierować działalnością objętą
         wnioskiem.",
   c) skreśla się ust. 6;
39) po art. 57 dodaje się art. 57a w brzmieniu:
       "Art. 57a. Kapitał założycielski banku prowadzącego rachunki papierów
              wartościowych na podstawie zezwolenia, o którym mowa w art. 57
              ust. 1, nie może być niższy niż wskazany w art. 32 ust. 1 ustawy,
              o której mowa w art. 41a ust. 7.";
40) art. 58 i art. 59 otrzymują brzmienie:
    "Art. 58. Zezwolenie na prowadzenie rachunków papierów wartościowych przez
           bank zawiera firmę (nazwę) i siedzibę banku oraz termin rozpoczęcia
           działalności objętej zezwoleniem, nie dłuższy niż 12 miesięcy od
           dnia, w którym decyzja o udzieleniu zezwolenia stała się ostateczna.
     Art. 59. W zakresie nieuregulowanym w art. 57 do banku prowadzącego
           rachunki papierów wartościowych stosuje się odpowiednio przepisy
           niniejszego rozdziału z wyłączeniem art. 30, art. 32"40, art. 41a42,
art. 50, art. 52"52c i art. 54"56.";
41) po art. 59 dodaje się art. 59a i art. 59b w brzmieniu:
   "Art. 59a. 1. Dom maklerski, bank prowadzący działalność maklerską oraz bank
            prowadzący rachunki papierów wartościowych są obowiązane posiadać
            centralę na terytorium Rzeczypospolitej Polskiej.
         2. Za centralę domu maklerskiego uważa się jednostkę organizacyjną
           domu maklerskiego, w której wykonują w sposób stały działalność
           członkowie zarządu domu maklerskiego.
         3. Za centralę banku prowadzącego działalność maklerską uważa się
           jednostkę organizacyjną banku, w której jest prowadzona ta
           działalność i w której w sposób stały wykonują działalność osoby
           kierujące działalnością maklerską.
         4.Za centralę banku prowadzącego rachunki papierów wartościowych uważa
           się jednostkę organizacyjną banku, w której w sposób stały wykonują
           działalność osoby kierujące działalnością banku polegającą na
           prowadzeniu rachunków papierów wartościowych.
      Art. 59b. 1. Dom maklerski, bank prowadzący działalność maklerską oraz
             bank prowadzący rachunki papierów wartościowych są obowiązane
             zawiadomić Komisję o zamiarze utworzenia oddziału lub prowadzenia
             działalności w innej formie na terytorium państwa członkowskiego,
             nie później niż na 3 miesiące przed przewidywaną datą rozpoczęcia
             działalności.
         2. Zawiadomienie, o którym mowa w ust. 1, zawiera:
           1) wskazanie państwa członkowskiego, na terytorium którego planuje
             się utworzenie oddziału lub będzie prowadzona działalność w innej
             formie,
           2) przewidywany zakres działalności oraz strukturę organizacyjną,
           3) adres, pod którym będzie prowadzona działalność,
           4) dane osobowe osób kierujących działalnością.
         3. Komisja przekazuje informacje, o których mowa w ust. 2, w terminie
           miesiąca od ich otrzymania, właściwemu organowi nadzoru państwa
           członkowskiego, na terytorium którego ma działać oddział lub będzie
           prowadzona działalność, wraz z informacjami o warunkach jej
           prowadzenia na terytorium Rzeczypospolitej Polskiej.
         4. Informacje o zmianie danych zawartych w zawiadomieniu podmiot, o
           którym mowa w ust. 1, przekazuje Komisji oraz właściwemu organowi
           nadzoru państwa członkowskiego, na terytorium którego działa oddział
           lub jest prowadzona działalność, w terminie tygodnia od powzięcia
           wiadomości o tych zmianach.
         5. Komisja może w terminie 2 miesięcy od dnia złożenia zawiadomienia
           zgłosić sprzeciw wobec zamiaru utworzenia oddziału lub rozpoczęcia
           działalności w innej formie poza terytorium Rzeczypospolitej
           Polskiej, jeżeli stanowiłoby to zagrożenie dla funkcjonowania na
           terytorium Rzeczypospolitej Polskiej podmiotu, o którym mowa w ust.
           1.";
42) w art. 60:
   a) w ust. 1:
      - pkt 2 otrzymuje brzmienie:
         "2) wielkość środków własnych domu maklerskiego w zależności od
           rozmiarów wykonywanej działalności oraz maksymalną wysokość
           kredytów, pożyczek i wyemitowanych dłużnych papierów wartościowych w
           stosunku do środków własnych,",
     - w pkt 4 wyrazy "oraz banków prowadzących rachunki papierów
       wartościowych" zastępuje się wyrazami " , banków prowadzących rachunki
       papierów wartościowych oraz zagranicznych osób prawnych prowadzących
       działalność maklerską na terytorium Rzeczypospolitej Polskiej",
     - w pkt 5 kropkę zastępuje się przecinkiem i dodaje pkt 6 w brzmieniu:
         "6) warunki techniczne i organizacyjne wymagane do prowadzenia
           działalności maklerskiej przez dom maklerski, bank prowadzący
           działalność maklerską i zagraniczną osobę prawną prowadzącą
           działalność maklerską na terytorium Rzeczypospolitej Polskiej oraz
           do prowadzenia rachunków papierów wartościowych przez bank
           prowadzący rachunki papierów wartościowych przy uwzględnieniu zasad
           bezpiecznego i sprawnego prowadzenia działalności.",
   b) w ust. 2 skreśla się pkt 1,
   c) w ust. 3 pkt 2 otrzymuje brzmienie:
     "2) wysokość środków własnych przeznaczonych na prowadzenie przez bank
       działalności maklerskiej w zależności od rozmiarów wykonywanej
       działalności,",
   d) w ust. 5 po wyrazach "banków prowadzących rachunki papierów
     wartościowych" dodaje się przecinek oraz wyrazy "podmiotów, o których mowa
     w art. 9 ust. 1 pkt 2,";
43) art. 63 otrzymuje brzmienie:
      "Art. 63. 1. Nie wymaga zgody Komisji wprowadzenie do publicznego obrotu
             papierów wartościowych w przypadku, gdy:
           1) ich emitentem jest spółka, której akcje są notowane na urzędowym
             rynku giełdowym, o którym mowa w art. 90 ust. 1 pkt 1, jeżeli:
             a) spółka ta podlega nieprzerwanie przez okres co najmniej 18
               miesięcy obowiązkom informacyjnym, określonym w art. 81 ust. 1
               pkt 3, lub
             b) propozycja ich nabycia w obrocie pierwotnym jest kierowana
               wyłącznie do inwestorów kwalifikowanych, albo
           2) zostały dopuszczone do obrotu na rynku regulowanym wskazanym
             Komisji Europejskiej przez państwo członkowskie jako rynek
             urzędowy, jeżeli:
             a) są notowane na tym rynku i zawiadomienie złożone zostanie nie
               później niż w terminie 3 miesięcy od dnia tego dopuszczenia, lub
             b) proponowanie ich nabycia nastąpi zgodnie z prospektem będącym
               podstawą tego dopuszczenia, albo
           3) obrót wtórny tymi papierami odbywać się będzie wyłącznie na rynku
             nieurzędowym, o którym mowa w art. 90 ust. 1 pkt 2
          - pod warunkiem, że emitent złoży do Komisji zawiadomienie
           najpóźniej na 30 dni przed rozpoczęciem subskrypcji, sprzedaży lub
           obrotu tymi papierami wartościowymi.
         2. Złożenie zawiadomienia wywołuje takie same skutki jak wyrażenie
           przez Komisję zgody na wprowadzenie papierów wartościowych do
           publicznego obrotu.
         3. Komisja może, najpóźniej na 16 dni przed rozpoczęciem subskrypcji,
           sprzedaży lub obrotu, zgłosić sprzeciw wobec wprowadzenia papierów
           wartościowych do publicznego obrotu zgodnie z ust. 1 i 2, jeżeli
           zawiadomienie nie spełnia wymogów, o których mowa w art. 73.
         4. Zgłoszenie sprzeciwu powoduje uchylenie skutków zawiadomienia. W
           takim przypadku wprowadzenie tych papierów wartościowych do
           publicznego obrotu wymaga zgody Komisji.
         5. W przypadkach, o których mowa w ust. 1 pkt 2, o złożonym
           zawiadomieniu i o zgłoszonym sprzeciwie Komisja niezwłocznie
           informuje właściwy organ nadzoru w państwie członkowskim.";
44) po art. 63 dodaje się art. 63a w brzmieniu:
       "Art. 63a. Wprowadzenie papierów wartościowych do publicznego obrotu
              zgodnie z art. 63 ust. 1 i 2 nie może być dokonane przed upływem
              roku od doręczenia emitentowi decyzji stwierdzającej
              niewykonywanie lub nienależyte wykonywanie obowiązków, o których
              mowa w art. 81 ust. 1 pkt 3, i nakładającej karę pieniężną w
              wysokości wyższej niż 200 000 zł, lub decyzji wydanej przez organ
              nadzoru w państwie członkowskim, stwierdzającej niewypełnianie
              lub nienależyte wypełnianie obowiązków wynikających z
              dopuszczenia papierów wartościowych do publicznego obrotu
              określonych w przepisach prawa obowiązujących w tym państwie.";
45) po art. 65 dodaje się art. 65a w brzmieniu:
       "Art. 65a. Dopuszczenie akcji do publicznego obrotu jest równoznaczne z
              dopuszczeniem do publicznego obrotu praw do tych akcji.";
46) w art. 67:
   a) ust. 1 otrzymuje brzmienie:
     "1. Papiery wartościowe wydane w formie dokumentu mogą być dopuszczone do
       publicznego obrotu, jeżeli zostały uprzednio złożone do depozytu w domu
       maklerskim, banku prowadzącym działalność maklerską, banku prowadzącym
       rachunki papierów wartościowych, w oddziale zagranicznej osoby prawnej,
       o której mowa w art. 52, lub w Krajowym Depozycie. Podmioty te są
       obowiązane utworzyć rejestr osób uprawnionych z tych papierów.",
   b) dodaje się ust. 3 i 4 w brzmieniu:
     "3. Do papierów wartościowych wydanych w formie dokumentu poza terytorium
       Rzeczypospolitej Polskiej wymóg określony w ust. 1 uznaje się za
       spełniony przez zarejestrowanie tych papierów wartościowych przez osobę
       prawną lub inną jednostkę organizacyjną wykonującą poza terytorium
       Rzeczypospolitej Polskiej zadania w zakresie centralnej rejestracji
       papierów wartościowych lub rozliczania transakcji zawieranych w obrocie
       papierami wartościowymi.
     4. Dokumenty, w formie których wydane zostały papiery wartościowe
       zarejestrowane przez podmiot, o którym mowa w ust. 3, tracą moc prawną
       na terytorium Rzeczypospolitej Polskiej z chwilą zarejestrowania tych
       papierów w depozycie papierów wartościowych.";
47) w art. 68:
   a) w ust. 2:
     - w pkt 1 skreśla się wyrazy "z zastrzeżeniem ust. 4,",
     - w pkt 3 skreśla się przecinek oraz wyrazy "a w przypadku spółki akcyjnej
       " uchwałę walnego zgromadzenia akcjonariuszy",
     - pkt 4 otrzymuje brzmienie:
         "4) w przypadku papierów wartościowych wydanych w formie dokumentu zaświadczenie
o ich złożeniu do depozytu, o którym mowa w art. 67
           ust. 1, albo ich zarejestrowaniu przez podmiot, o którym mowa w art.
           67 ust. 3,",
   b) skreśla się ust. 4;
48) w art. 70 dotychczasową treść oznacza się jako ust. 1 i dodaje ust. 2 i 3 w
  brzmieniu:
     "2. W przypadku papierów wartościowych wyemitowanych poza terytorium
       Rzeczypospolitej Polskiej przedmiotem rejestracji może być ta część
       dopuszczonych do publicznego obrotu papierów wartościowych, która
       znajduje się w obrocie na rynku regulowanym na terytorium
       Rzeczypospolitej Polskiej.
     3. Rejestracja, o której mowa w ust. 2, następuje najpóźniej przed
       rozliczeniem transakcji w Krajowym Depozycie.";
49) w art. 71 ust. 1 otrzymuje brzmienie:
  "1. Rada Ministrów określa, w drodze rozporządzenia, szczegółowe warunki,
     jakim powinien odpowiadać prospekt emisyjny oraz skrót prospektu. Zakres
     informacji ujawnianych w prospekcie emisyjnym oraz w jego skrócie powinien
     uwzględniać rodzaj oferty i jej adresata, sposób wprowadzenia papierów
     wartościowych do publicznego obrotu oraz wymogi obowiązujące na rynku
     regulowanym, na którym będą notowane te papiery. Prospekt powinien
     zawierać wszelkie informacje istotne dla oceny sytuacji gospodarczej,
     majątkowej i finansowej emitenta, w tym zakres i sposób sporządzania
     ujawnianych danych finansowych, oraz perspektyw rozwoju emitenta, a także
     informacje dotyczące przeprowadzenia subskrypcji lub sprzedaży papierów
     wartościowych; skrót prospektu powinien zawierać zwięzłe informacje o
     emitencie i papierach wartościowych.";
50) w art. 72:
   a) dotychczasowa treść otrzymuje oznaczenie ust. 1,
   b) dodaje się ust. 2-4 w brzmieniu:
     "2. W decyzji, o której mowa w ust. 1, Komisja może zwolnić emitenta, na
       jego wniosek, z obowiązku zamieszczenia w prospekcie informacji, których
       ujawnienie naruszyłoby jego interes gospodarczy lub interes osób
       wchodzących w skład organów zarządzających lub kontrolujących emitenta,
       o ile nie spowoduje to wprowadzenia w błąd inwestorów odnośnie faktów i
       okoliczności mogących mieć wpływ na podejmowane przez nich decyzje
       inwestycyjne.
     3. W przypadku, gdy decyzja, o której mowa w ust. 1, ma dotyczyć papierów
       wartościowych emitowanych przez podmiot z siedzibą w państwie
       członkowskim, niedopuszczonych do obrotu na regulowanym rynku urzędowym
       w państwie członkowskim, Komisja podejmuje decyzję po uzyskaniu pisemnej
       opinii organu nadzoru, który dopuścił inne papiery wartościowe tego
       emitenta do obrotu na regulowanym rynku urzędowym w państwie
       członkowskim.
     4. Komisja może odmówić zgody, o której mowa w ust. 1, w przypadku, gdy:
         1) dokumenty, o których mowa w art. 68 ust. 2 pkt 1-3, nie odpowiadają
           pod względem treści wymogom określonym w przepisach prawa, lub
         2) z opinii, o której mowa w ust. 3, wynika, że emitent nie wypełnia
           obowiązków wynikających z dopuszczenia innych papierów wartościowych
           do obrotu na regulowanym rynku urzędowym w państwie członkowskim,
           określonych w przepisach prawa w tym państwie.";
51) art. 73 otrzymuje brzmienie:
      "Art. 73. 1. Zawiadomienie składane w przypadkach, o których mowa w art.
             63 ust. 1 pkt 1 i 3, zawiera informacje i dokumenty, o których
             mowa w art. 68 ust. 1 i 2.
         2. Zawiadomienie składane w przypadku, o którym mowa w art. 63 ust. 1
           pkt 2, zawiera:
           1) informacje i dokumenty, o których mowa w art. 68 ust. 1 oraz ust.
             2 pkt 2-5,
           2) wskazanie organu nadzoru w państwie członkowskim, który wydał
             decyzję o dopuszczeniu papierów wartościowych emitenta do obrotu na
             regulowanym rynku urzędowym,
           3) datę dopuszczenia papierów wartościowych objętych zawiadomieniem
             do obrotu na regulowanym rynku urzędowym w państwie członkowskim,
           4) zaświadczenie wydane przez organ nadzoru, o którym mowa w pkt 2,
             stwierdzające, że w stosunku do emitenta nie została wydana
             decyzja, o której mowa w art. 63a,
           5) prospekt oraz jego skrót, będące podstawą dopuszczenia oraz
             oferty papierów wartościowych w państwie członkowskim, sporządzone
             i zaktualizowane zgodnie z przepisami tego państwa wraz z
             uwierzytelnionym tłumaczeniem na język polski, uzupełnione o
             informacje dotyczące czynników powodujących wysokie ryzyko dla
             nabywców papierów wartościowych objętych zawiadomieniem oraz
             warunków i trybu nabywania papierów wartościowych na terytorium
             Rzeczypospolitej Polskiej i zasad opodatkowania obrotu i dochodów z
             tych papierów.
         3. W przypadku zawiadomienia, o którym mowa w art. 63 ust. 1 pkt 1 i
           3, udostępniony prospekt może nie zawierać informacji, których
           ujawnienie naruszyłoby interes gospodarczy emitenta lub interes osób
           wchodzących w skład organów zarządzających lub kontrolujących
           emitenta, jeżeli Komisja wyrazi na to zgodę.";
52) w art. 76 w ust. 1:
   a) w zdaniu pierwszym wyrazy "na 2 dni przed dniem rozpoczęcia" zastępuje
     się wyrazami "przed rozpoczęciem",
   b) w zdaniu trzecim po wyrazach "obowiązany jest" dodaje się wyrazy "przed
     rozpoczęciem subskrypcji lub sprzedaży";
53) w art. 77 w ust. 1:
   a) w zdaniu pierwszym wyrazy "na 2 dni przed dniem rozpoczęcia" zastępuje
     się wyrazami "przed rozpoczęciem",
   b) w zdaniu trzecim po wyrazach "ma obowiązek" dodaje się wyrazy "przed
     rozpoczęciem subskrypcji lub sprzedaży";
54) w art. 77 w ust. 2 oraz w art. 134 w ust. 1 w pkt 1 i w ust. 3 użyte w
  różnych przypadkach wyrazy "rejestr handlowy" zastępuje się użytymi w
  odpowiednim przypadku wyrazami "rejestr przedsiębiorców";
55) w art. 78 po wyrazie "Zawarcie" dodaje się wyrazy "przez emitenta";
56) w art. 79 w ust. 1 po wyrazach "jest obowiązany" dodaje się wyrazy
  "udostępnić prospekt do publicznej wiadomości oraz";
57) art. 80 otrzymuje brzmienie:
      "Art. 80. 1. Prospekt i jego skrót mogą nie zawierać ceny emisyjnej lub
             ceny sprzedaży, pod warunkiem przekazania informacji o cenie w
             trybie określonym w art. 81 ust. 1 nie później niż przed
             rozpoczęciem subskrypcji lub sprzedaży.
         2. Za cenę emisyjną lub cenę sprzedaży uważa się także cenę minimalną
           ustaloną na potrzeby przetargu lub przedział cenowy. W takim
           przypadku emitent lub wprowadzający po przeprowadzeniu subskrypcji
           lub sprzedaży papierów wartościowych jest obowiązany do podania ceny
           ostatecznej w trybie określonym w art. 81 ust. 1.
         3. Cena emisyjna lub cena sprzedaży nie może ulec zmianie, z
           zastrzeżeniem ust. 4.
         4. Cena emisyjna lub cena sprzedaży zamieszczona w prospekcie może
           ulec zmianie przed planowanym rozpoczęciem subskrypcji lub
           sprzedaży. Jeżeli zmiana ceny nastąpi w okresie 2 dni przed
           planowanym rozpoczęciem subskrypcji lub sprzedaży, emitent lub
           wprowadzający ma obowiązek przesunąć termin rozpoczęcia subskrypcji
           lub sprzedaży o co najmniej 2 dni.";
58) w art. 81:
   a) ust. 1 otrzymuje brzmienie:
     "1. Od dnia udostępnienia prospektu do publicznej wiadomości emitent jest
       obowiązany do równoczesnego przekazywania Komisji, spółce prowadzącej
       giełdę lub spółce prowadzącej rynek pozagiełdowy, na których są notowane
       papiery wartościowe emitenta:
         1) każdej informacji powodującej zmianę treści prospektu " w okresie
           jego ważności,
         2) informacji o wszelkich zdarzeniach, które mogłyby w sposób znaczący
           wpłynąć na cenę lub wartość papieru wartościowego,
         3) informacji bieżących i okresowych
      - a po upływie 20 minut od chwili przekazania informacji tym podmiotom także
przekazania jej do publicznej wiadomości.";
   b) po ust. 1 dodaje się ust. 1a w brzmieniu:
      "1a. Sposób przekazywania do publicznej wiadomości informacji, o których
         mowa w ust. 1, określa Komisja, wskazując w drodze uchwały podmiot,
         który upowszechnia przekazane informacje, zwany dalej "agencją
         informacyjną".",
   c) ust. 2 otrzymuje brzmienie:
     "2. Informacje, o których mowa w ust. 1 pkt 1 i 2, emitent jest obowiązany
       podać niezwłocznie po zajściu zdarzenia lub powzięciu o nim wiadomości,
       nie później jednak niż w terminie 24 godzin.",
   d) po ust. 4 dodaje się ust. 4a w brzmieniu:
      "4a. Zmiana informacji zawartych w prospekcie dotycząca zasad subskrypcji
         lub sprzedaży papierów wartościowych objętych prospektem wymaga
         uzyskania zgody Komisji.",
   e) ust. 5 otrzymuje brzmienie:
     "5. Rada Ministrów określa, w drodze rozporządzenia, rodzaj, formę i
       zakres informacji bieżących i okresowych, o których mowa w ust. 1 pkt 3,
       oraz terminy ich przekazywania przez emitentów papierów wartościowych
       dopuszczonych do:
         1) obrotu na urzędowym rynku giełdowym, o którym mowa w art. 90 ust. 1
           pkt 1,
         2) publicznego obrotu, które nie są dopuszczone do obrotu na rynku
           regulowanym.
       Rozporządzenie powinno określać zakres informacji oraz częstotliwość ich
       przekazywania, z uwzględnieniem rodzaju rynku, na którym papiery
       wartościowe są lub będą notowane, w sposób umożliwiający inwestorom
       ocenę sytuacji gospodarczej, majątkowej i finansowej emitenta.";
59) art. 82 otrzymuje brzmienie:
     "Art. 82. Rodzaj, formę i zakres informacji bieżących i okresowych, o
           których mowa w art. 81 ust. 1 pkt 3, oraz terminy ich przekazywania
           przez emitentów papierów wartościowych dopuszczonych wyłącznie do
           obrotu na regulowanym rynku nieurzędowym, o którym mowa w art. 90
           ust. 1 pkt 2, określają, odpowiednio dla rodzaju rynku regulaminy, o
           których mowa w art. 105 i art. 115 ust. 2. Regulaminy powinny
           określać zakres informacji oraz częstotliwość ich przekazywania, tak
           aby umożliwić inwestorom ocenę sytuacji gospodarczej, majątkowej i
           finansowej emitenta.";
60) w art. 83 w ust. 1 w zdaniu wstępnym skreśla się wyrazy "ust. 2";
61) w art. 85:
   a) w ust. 1:
     - w zdaniu wstępnym wyrazy "art. 75 i art. 82 ust. 2" zastępuje się
       wyrazami "art. 63, art. 73, art. 75, art. 82, art. 83 i art. 148",
     - pkt 1 otrzymuje brzmienie:
         "1) wydać decyzję o wykluczeniu papierów wartościowych z publicznego
           obrotu, albo",
     - pkt 3 otrzymuje brzmienie:
         "3) wydać decyzję o wykluczeniu papierów wartościowych z publicznego
           obrotu, nakładając jednocześnie karę pieniężną określoną w pkt 2.",
   b) w ust. 2 skreśla się wyrazy "ust. 2";
62) w art. 86:
   a) ust. 1 otrzymuje brzmienie:
     "1. Komisja, na wniosek emitenta, wydaje decyzję o wycofaniu jego akcji z
       publicznego obrotu, jeżeli zostały spełnione warunki określone w ust. 24.",

   b) ust. 5 otrzymuje brzmienie:
     "5. Ponowne złożenie wniosku o wyrażenie zgody na dopuszczenie akcji do
       publicznego obrotu może nastąpić nie wcześniej niż po upływie 2 lat od
       dnia, w którym decyzja, o której mowa w ust. 1, stała się ostateczna. W
       szczególnie uzasadnionych przypadkach Komisja może skrócić ten termin.",
   c) w ust. 6 wyrazy "Uchylenie decyzji o wyrażeniu zgody na wprowadzenie do"
     zastępuje się wyrazami "Wydanie decyzji o wycofaniu z";
63) w art. 89:
   a) w ust. 1:
     - skreśla się lit. f) i lit. g),
     - dodaje się lit. h) i lit. i) w brzmieniu:
         "h) wnoszonych do spółki jako wkład niepieniężny,
         i) w wykonaniu umowy, o której mowa w art. 96,"
   b) po ust. 1 dodaje się ust. 1a w brzmieniu:
    "1a. Przenoszenie papierów wartościowych dopuszczonych do publicznego
       obrotu:
          1) w trybie i na warunkach określonych w przepisach, wydanych na
            podstawie art. 60 ust. 1 pkt 3, oraz
          2) w ramach systemu zabezpieczania płynności rozliczania transakcji,
            na zasadach określonych przez Krajowy Depozyt w regulaminie, o
            którym mowa w art. 127
         - odbywa się poza rynkiem regulowanym.
         Do przenoszenia papierów wartościowych w tym trybie nie stosuje się
       przepisów art. 720-724 Kodeksu cywilnego.",
   c) w ust. 2 zdanie drugie otrzymuje brzmienie:
      "Wyjątki określone w ust. 1 pkt 1 lit. a) oraz w pkt 3 nie wyłączają
       obowiązku ogłoszenia wezwania w przypadku, o którym mowa w art. 151.";
64) art. 90 otrzymuje brzmienie:
       "Art. 90. 1. Rynek regulowany obejmuje:
           1) urzędowe rynki giełdowe, tworzone przez giełdy, zgodnie z
             przepisami oddziału 2,
           2) rynki nieurzędowe:
               a) giełdowe, tworzone przez giełdy, zgodnie z przepisami
                 oddziału 2,
               b) pozagiełdowe, tworzone zgodnie z przepisami oddziału 3.
         2. Rada Ministrów określa, w drodze rozporządzenia, warunki, jakie
           muszą spełniać rynki urzędowe, o których mowa w ust. 1 pkt 1, oraz
           emitenci papierów wartościowych dopuszczonych do obrotu na tych
           rynkach. Rozporządzenie powinno określać zasady upowszechniania
           informacji o transakcjach i obrotach na tych rynkach oraz minimalne
           wymogi, jakie spełniać muszą emitenci papierów wartościowych
           będących przedmiotem obrotu na urzędowym rynku giełdowym.
         3. Spółka prowadząca giełdę może organizować rynek nieurzędowy, na
           którym jest dokonywany obrót papierami wartościowymi emitentów, pod
           warunkiem, że obrót ten dokonuje się w ramach odrębnie
           zorganizowanego rynku.
         4. Rada Ministrów ustala, w drodze rozporządzenia, rynki urzędowe,
           jeżeli spełniają wymogi określone w rozporządzeniu, o którym mowa w
           ust. 2.
         5. Rozporządzenie, o którym mowa w ust. 4, Komisja przekazuje Komisji
           Europejskiej.";
65) w art. 95:
   a) w ust. 1 po wyrazach "papiery wartościowe jednego rodzaju danego
     emitenta" skreśla się wyrazy "z siedzibą na obszarze Rzeczypospolitej
     Polskiej",
   b) w ust. 2 na końcu dodaje się wyrazy "albo w przypadku, gdy emitent ma
     siedzibę poza terytorium Rzeczypospolitej Polskiej";
66) art. 96 otrzymuje brzmienie:
      "Art. 96. 1. Emitent akcji dopuszczonych do publicznego obrotu może
             zawrzeć umowę, na mocy której, poza terytorium Rzeczypospolitej
             Polskiej, wystawiane będą kwity depozytowe w związku z
             wyemitowanymi przez niego akcjami.
         2. Emitent akcji z siedzibą poza terytorium Rzeczypospolitej Polskiej
           może zawrzeć umowę, na mocy której, na terytorium Rzeczypospolitej
           Polskiej lub poza jej terytorium, wystawiane będą kwity depozytowe w
           związku z wyemitowanymi przez niego akcjami.";
67) w art. 98 ust. 3 otrzymuje brzmienie:
     "3. Kapitał zakładowy spółki prowadzącej giełdę wynosi co najmniej 40 000 000 zł.";
68) w art. 99:
   a) ust. 2 otrzymuje brzmienie:
     "2. Akcje spółki prowadzącej giełdę mogą nabywać wyłącznie domy
       maklerskie, Skarb Państwa, banki, zagraniczne osoby prawne, o których
       mowa w art. 52, towarzystwa funduszy inwestycyjnych, zakłady ubezpieczeń
       oraz emitenci papierów wartościowych dopuszczonych do publicznego obrotu
       i notowanych na tej giełdzie. Za zgodą Komisji akcje spółki prowadzącej
       giełdę mogą nabywać inne krajowe i zagraniczne osoby prawne podlegające
       nadzorowi Komisji lub właściwego organu nadzoru w państwie należącym do
       OECD lub w państwie członkowskim.",
   b) dodaje się ust. 4 w brzmieniu:
     "4. Przepisów ust. 1-3 nie stosuje się w przypadku, gdy spółka prowadząca
       giełdę jest spółką publiczną.";
69) w art. 100:
   a) ust. 1 i 2 otrzymują brzmienie:
     "1. Akcjonariusz spółki prowadzącej giełdę, z wyjątkiem Skarbu Państwa,
       jest uprawniony do wykonywania nie więcej niż 5% ogólnej liczby głosów
       na walnym zgromadzeniu. W uzasadnionych przypadkach Komisja może, na
       wniosek akcjonariusza zezwolić na wykonywanie przez akcjonariusza
       większej liczby głosów, z zastrzeżeniem ust. 2.
     2. Akcjonariusze spółki prowadzącej giełdę niebędący domami maklerskimi
       lub bankami są uprawnieni łącznie do wykonywania nie więcej niż 50%
       ogólnej liczby głosów na walnym zgromadzeniu. Ograniczenie to nie
       dotyczy Skarbu Państwa oraz akcjonariusza, który otrzymał zezwolenie, o
       którym mowa w ust. 1, na wykonywanie co najmniej 20% głosów na walnym
       zgromadzeniu.",
   b) skreśla się ust. 5;
70) art. 103 otrzymuje brzmienie:
       "Art. 103. Prezes Rady Ministrów odmawia wydania zezwolenia na
              prowadzenie giełdy, jeżeli z analizy wniosku i dołączonych do
              niego dokumentów wynika, że podmiot występujący z wnioskiem może
              prowadzić działalność w sposób nienależycie zabezpieczający
              interesy uczestników publicznego obrotu papierami
              wartościowymi.";
71) w art. 105:
   a) ust. 1 otrzymuje brzmienie:
     "1. Rada giełdy, na wniosek zarządu, uchwala regulaminy giełdy
       obowiązujące na urzędowym i nieurzędowym rynku giełdowym, a także zmiany
       tych regulaminów.",
   b) w ust. 2:
       - w zdaniu wstępnym wyrazy "Regulamin giełdy określa" zastępuje się
        wyrazami "Regulaminy giełdy określają",
       - w pkt 13 kropkę zastępuje się przecinkiem i dodaje pkt 14 w brzmieniu:
           "14) obowiązki informacyjne emitentów, których papiery wartościowe
              znajdują się w obrocie na nieurzędowym rynku giełdowym.";
72) w art. 106 w ust. 1 dwukrotnie użyty wyraz "regulaminie" zastępuje się
  wyrazem "regulaminach";
73) w art. 109:
   a) po ust. 1 dodaje się ust. 1a w brzmieniu:
      "1a. Stronami transakcji zawieranych na rynku giełdowym mogą być również
         zagraniczne osoby prawne, o których mowa w art. 52.",
   b) ust. 2 otrzymuje brzmienie:
     "2. Czynność prawna mająca za przedmiot transakcję zawieraną na rynku
       giełdowym dokonana przez podmioty inne niż określone w ust. 1 i 1a jest
       nieważna.";
74) w art. 111 ust. 3 otrzymuje brzmienie:
     "3. Kapitał zakładowy spółki prowadzącej rynek pozagiełdowy wynosi co
       najmniej 7 500 000 zł.";
75) w art. 112:
   a) ust. 2 otrzymuje brzmienie:
     "2. Akcje spółki prowadzącej rynek pozagiełdowy mogą nabywać wyłącznie
       domy maklerskie, banki, zagraniczne osoby prawne, o których mowa w art.
       52, towarzystwa funduszy inwestycyjnych, zakłady ubezpieczeń oraz
       emitenci papierów wartościowych dopuszczonych do publicznego obrotu. Za
       zgodą Komisji akcje spółki mogą nabywać inne krajowe i zagraniczne osoby
       prawne.",
   b) dodaje się ust. 4 w brzmieniu:
     "4. Przepisów ust. 1-3 nie stosuje się w przypadku, gdy spółka prowadząca
       rynek pozagiełdowy jest spółką publiczną.";
76) w art. 114 w ust. 3 wyrazy "nie daje rękojmi prowadzenia działalności w
  sposób należyty" zastępuje się wyrazami "prowadzić będzie działalność w
  sposób nienależycie zabezpieczający interesy uczestników publicznego obrotu
  papierami wartościowymi";
77) w art. 117 ust. 1 otrzymuje brzmienie:
     "1. Stronami transakcji zawieranych na rynku pozagiełdowym mogą być
       wyłącznie domy maklerskie, banki prowadzące działalność maklerską lub
       zagraniczne osoby prawne, o których mowa w art. 52, będące
       akcjonariuszami spółki prowadzącej rynek pozagiełdowy, z zastrzeżeniem
       art. 137 ust. 3. Stronami transakcji zawieranych na rynku pozagiełdowym
       mogą być również, na warunkach określonych w regulaminie, o którym mowa
       w art. 115 ust. 2, inne podmioty, jeżeli są uczestnikami Krajowego
       Depozytu oraz nabywają papiery wartościowe we własnym imieniu i na
       własny rachunek.";
78) rozdział 7 otrzymuje brzmienie:
                                   "Rozdział 7
                         Obowiązkowy system rekompensat
      Art. 118. 1. Krajowy Depozyt tworzy obowiązkowy system rekompensat w celu
             gromadzenia środków na wypłaty rekompensat inwestorom, zwany dalej
             Ssystemem rekompensat".
         2. Celem systemu rekompensat jest zapewnienie inwestorom wypłat, do
           wysokości określonej ustawą, środków pieniężnych zgromadzonych przez
           nich w domach maklerskich, w tym w ich oddziałach poza terytorium
           Rzeczypospolitej Polskiej, oraz zrekompensowanie wartości utraconych
           papierów wartościowych i praw majątkowych przysługujących inwestorom
           z tytułu świadczonych na ich rzecz usług, w zakresie czynności, o
           których mowa w art. 30 ust. 2, 2a i 2b oraz w art. 31 ust. 1 pkt 11,
           w przypadku ogłoszenia upadłości domu maklerskiego lub prawomocnego
           oddalenia wniosku o ogłoszenie upadłości ze względu na to, że
           majątek tego domu maklerskiego nie wystarcza nawet na opłacenie
           kosztów postępowania.
         3. W przypadku banków w rozumieniu ustawy, o której mowa w art. 41a
           ust. 7, prowadzących rachunki papierów wartościowych zgodnie z art.
           57 system rekompensat obejmuje wyłącznie papiery wartościowe
           zapisane na tych rachunkach.
         4. Koszty prowadzenia przez Krajowy Depozyt systemu rekompensat oraz
           opłaty należne z tytułu zarządzania systemem rekompensat są
           pokrywane z aktywów tego systemu.
    Art. 119. W rozumieniu przepisów niniejszego rozdziału:
           1) za dom maklerski uważa się dom maklerski, bank prowadzący
             działalność maklerską albo bank prowadzący rachunki papierów
             wartościowych,
           2) za inwestora uważa się osobę fizyczną, osobę prawną albo
             jednostkę organizacyjną nieposiadającą osobowości prawnej będącą
             stroną umowy zawartej z domem maklerskim, której przedmiotem jest
             świadczenie jednej z usług w zakresie czynności, o których mowa w
             art. 30 ust. 2, 2a i 2b lub w art. 31 ust. 1 pkt 11, z wyłączeniem:
             a) Skarbu Państwa,
             b) banków,
             c) domów maklerskich oraz zagranicznych osób prawnych, o których
               mowa w art. 52,
             d) podmiotów działających na podstawie ustawy z dnia 28 lipca 1990
               r. o działalności ubezpieczeniowej (Dz.U. z 1996 r. Nr 11, poz.
               62, z 1997 r. Nr 43, poz. 272, Nr 88, poz. 554, Nr 107, poz.
               685, Nr 121, poz. 769 i 770 i Nr 139, poz. 934, z 1998 r. Nr
               155, poz. 1015, z 1999 r. Nr 49, poz. 483, Nr 101, poz. 1178 i
               Nr 110, poz. 1255 oraz z 2000 r. Nr 43, poz. 483, Nr 48, poz.
               552 i Nr 70, poz. 819),
             e) osób posiadających 5% lub więcej kapitału zakładowego domu
               maklerskiego, a także osób, które w stosunku do domu
               maklerskiego są podmiotami dominującymi lub zależnymi,
             f) członków zarządu, rady nadzorczej domu maklerskiego oraz osób
               pełniących w domu maklerskim funkcje dyrektorów i zastępców
               dyrektorów departamentów, jak również dyrektorów i zastępców
               dyrektorów oddziałów domu maklerskiego oraz oddziałów, o których
               mowa w art. 52, w przypadku gdy osoby te pełniły swoje funkcje w
               dniu ogłoszenia upadłości lub oddalenia wniosku o upadłość ze
               względu na to, że majątek domu maklerskiego nie wystarcza nawet
               na opłacenie kosztów postępowania, bądź w okresie bieżącego lub
               poprzedniego roku obrotowego,
             g) podmiotów działających na podstawie ustawy z dnia 28 sierpnia
               1997 r. o funduszach inwestycyjnych (Dz.U. Nr 139, poz. 933 oraz
               z 1999 r. Nr 72, poz. 801),
             h) podmiotów działających na podstawie ustawy z dnia 28 sierpnia
               1997 r. o organizacji i funkcjonowaniu funduszy emerytalnych
               (Dz.U. Nr 139, poz. 934, z 1998 r. Nr 98, poz. 610, Nr 106, poz.
               668 i Nr 162, poz. 1118 oraz z 1999 r. Nr 110, poz. 1256),
             i) gmin, związków gmin, powiatów, związków powiatów i województw,
             j) państw i ich jednostek terytorialnych posiadających osobowość
               prawną,
             k) osób odpowiedzialnych za badanie sprawozdań finansowych domu
               maklerskiego, osób zajmujących stanowisko głównego księgowego w
               domu maklerskim oraz osób odpowiedzialnych za sporządzanie i
               prowadzenie dokumentacji księgowej domu maklerskiego oraz
               oddziału, o którym mowa w art. 52,
             l) członków zarządu i rady nadzorczej, osób posiadających 5% lub
               więcej kapitału zakładowego oraz osób odpowiedzialnych za
               badanie sprawozdań finansowych podmiotu dominującego lub
               zależnego w stosunku do domu maklerskiego,
             ł) krewnych i powinowatych do drugiego stopnia osób, o których
               mowa w lit. e), f), k) i l),
             m) podmiotów, w stosunku do których podmiotem dominującym jest ten
               sam podmiot, który jest podmiotem dominującym w stosunku do domu
               maklerskiego,
             n) inwestorów, którzy wskutek niewywiązywania się ze swoich
               zobowiązań wobec domu maklerskiego przyczynili się do jego
               upadłości,
           3) za środki pieniężne inwestorów uważa się środki pieniężne
             zapisane na rachunkach pieniężnych, o których mowa w art. 34 ust.
             2, oraz inne środki pieniężne należne inwestorom od domu
             maklerskiego.
      Art. 120. 1. Uczestnictwo domów maklerskich w systemie rekompensat jest
             obowiązkowe.
         2. Przepisy niniejszego rozdziału stosuje się odpowiednio do oddziałów
           zagranicznych osób prawnych, o których mowa w art. 52, o ile nie są
           uczestnikami systemu rekompensat obowiązującego w państwie ich
           siedziby lub system rekompensat w państwie siedziby nie zapewnia
           odszkodowań w wysokości określonej w ustawie.
         3. Dom maklerski jest zwolniony z uczestnictwa w systemie rekompensat
           z chwilą:
           1) zaprzestania działalności, oznaczoną w decyzji o cofnięciu
             zezwolenia na prowadzenie działalności maklerskiej, lub
           2) wygaśnięcia zezwolenia w przypadku, o którym mowa w art. 46.
      Art. 121. 1. Domy maklerskie, z zastrzeżeniem ust. 4, wnoszą do systemu
             rekompensat obowiązkowe roczne wpłaty, zwane dalej "rocznymi
             wpłatami", w wysokości sumy iloczynów:
           1) stawki nie wyższej niż 0,4% oraz średniego stanu środków
             pieniężnych,
           2) stawki nie wyższej niż 0,01% średniej wartości papierów
             wartościowych i praw majątkowych klientów domu maklerskiego z
             ostatnich 12 miesięcy.
         2. Przez średni stan środków pieniężnych klientów rozumie się stosunek
           sumy stanu środków pieniężnych klientów domu maklerskiego na
           poszczególne dni robocze w ciągu 12 miesięcy do ilości dni roboczych
           przypadających w tym okresie.
         3. Przez średnią wartość papierów wartościowych i praw majątkowych
           klientów rozumie się stosunek sumy wartości papierów wartościowych i
           praw majątkowych klientów domu maklerskiego na poszczególne dni
           robocze w ciągu 12 miesięcy do ilości dni roboczych przypadających w
           tym okresie.
         4. Banki prowadzące rachunki papierów wartościowych wnoszą do systemu
           rekompensat roczne wpłaty w wysokości ustalanej jako iloczyn stawki
           nie wyższej niż 0,01 % oraz średniej wartości papierów wartościowych
           klientów zapisanych na rachunkach papierów wartościowych, obliczanej
           zgodnie z zasadami określonymi w ust. 5.
         5. Przez wartość papierów wartościowych i praw majątkowych klientów
           rozumie się cenę bieżącą ustaloną zgodnie z zasadami zawartymi w
           przepisach określających szczególne zasady rachunkowości domów
           maklerskich.
         6. Wysokość stawki, o której mowa w ust. 1 i 4, na kolejny rok określa
           i przekazuje domom maklerskim Krajowy Depozyt, nie później niż do
           końca roku kalendarzowego poprzedzającego rok, w którym wpłata ma
           być wniesiona.
         7. Domy maklerskie wnoszą roczne wpłaty w czterech równych ratach
           płatnych do ostatniego dnia miesiąca kończącego każdy kwartał
           kalendarzowy, z tym że raty płatne w trzecim i czwartym kwartale w
           wysokości określonej w ust. 1 i 4, są dokonywane według średniego
           stanu tych środków w pierwszym półroczu roku obrotowego, w którym
           wpłaty są wnoszone, z zastrzeżeniem ust. 8 i 9.
         8. W przypadku gdy suma roszczeń inwestorów z tytułu rekompensat
           przekroczy wysokość środków zgromadzonych w systemie rekompensat,
           kwoty należnych, a jeszcze niewpłaconych rat na poczet wpłat
           rocznych za dany rok płatne są w terminie 7 dni od ogłoszenia przez
           Krajowy Depozyt, w piśmie o zasięgu ogólnokrajowym, wezwania do ich
           wniesienia przez domy maklerskie.
         9. W przypadku gdy suma roszczeń inwestorów z tytułu rekompensat
           przekroczy wysokość środków zgromadzonych w systemie rekompensat i
           należnych a jeszcze niewpłaconych rat na poczet wpłat rocznych za
           dany rok, kwota wpłat rocznych może zostać podwyższona przez
           zastosowanie stawki nie wyższej jednak niż 1,8%.
         10. Podwyższenia, o którym mowa w ust. 9, dokonuje Rada Ministrów w
           drodze rozporządzenia, na wniosek Krajowego Depozytu po zasięgnięciu
           opinii Komisji. Kwoty wynikające z rozporządzenia płatne są w
           terminie określonym w rozporządzeniu.
         11. W przypadku opóźnienia w dokonaniu wpłaty którejkolwiek z rat, o
           których mowa w ust. 7 i 8, lub kwoty określonej w ust. 10, Krajowemu
           Depozytowi przysługują odsetki w wysokości odsetek pobieranych od
           zaległości podatkowych. Wyciągi z ksiąg Krajowego Depozytu,
           podpisane przez upoważnionych członków zarządu Krajowego Depozytu i
           opatrzone jego pieczęcią, stwierdzające istnienie zobowiązania
           podmiotu objętego systemem rekompensat i zaopatrzone w oświadczenie,
           że oparte na nich roszczenia są wymagalne, mają moc tytułów
           wykonawczych bez potrzeby uzyskiwania dla nich klauzul wykonalności.
         12. Środki wniesione przez domy maklerskie tytułem rocznych wpłat i
           odsetki, o których mowa w ust. 11, a także pożytki uzyskane z tytułu
           zarządzania tymi środkami, stanowią współwłasność łączną uczestników
           systemu i nie podlegają egzekucji prowadzonej z majątku uczestnika
           systemu.
         13. W związku z uczestnictwem w systemie rekompensat domy maklerskie
           tworzą, w ciężar kosztów, rezerwy do wysokości wpłat wniesionych do
           systemu.
      Art. 122. 1. System rekompensat zabezpiecza wypłatę środków inwestorów, o
             których mowa w art. 118 ust. 2, według stanu w dniu ogłoszenia
             upadłości domu maklerskiego albo uprawomocnienia się postanowienia
             sądu oddalającego wniosek o ogłoszenie upadłości ze względu na to,
             "e majątek domu maklerskiego nie wystarcza nawet na opłacenie
             kosztów postępowania, do wysokości:
           1) równowartości w złotych 1000 EURO " w 100% wartości środków
             objętych systemem rekompensat - od dnia 1 stycznia 2001 r.,
           2) równowartości w złotych 2000 EURO - w 100% wartości środków
             objętych systemem rekompensat - od dnia 1 stycznia 2002 r.,
           3) równowartości w złotych 3000 EURO - w 100% wartości środków
             objętych systemem rekompensat oraz 90% nadwyżki ponad tę kwotę, z
             tym że górna granica środków objętych systemem rekompensat wynosi
             równowartość w złotych 4000 EURO od dnia 1 stycznia 2003 r.
         2. Górna granica środków objętych systemem rekompensat określona w
           ust. 1 pkt 3, ulega podwyższeniu:
           1) do równowartości w złotych 7000 EURO - od dnia 1 stycznia 2004 r.,
           2) do równowartości w złotych 11 000 EURO - od dnia 1 stycznia 2005 r.,
           3) do równowartości w złotych 15 000 EURO - od dnia 1 stycznia 2006 r.,
           4) do równowartości w złotych 19 000 EURO - od dnia 1 stycznia 2007 r.,
           5) do równowartości w złotych 22 000 EURO - od dnia 1 stycznia 2008 r.
         3. Do obliczenia wartości EURO w złotych przyjmuje się kurs średni
           Narodowego Banku Polskiego, zgodnie z ogłaszaną tabelą kursową, z
           dnia ogłoszenia upadłości albo uprawomocnienia się postanowienia, o
           którym mowa w art. 118 ust. 2.
         4. Kwoty, o których mowa w ust. 1 i 2, określają maksymalną wysokość
           roszczeń inwestora niezależnie od tego, w jakiej wysokości i na ilu
           rachunkach posiadał środki, o których mowa w art. 118 ust. 2, lub z
           ilu wierzytelności przysługują mu należności w danym domu
           maklerskim.
         5. Rekompensaty są płatne według terminarza wypłat, o którym mowa w
           art. 122a ust. 1 pkt 4, nie później jednak niż w terminie 3 miesięcy
           od dnia zatwierdzenia tego terminarza przez Krajowy Depozyt.
         6. W przypadku wystąpienia okoliczności uniemożliwiających wypłatę
           rekompensat w terminie określonym w ust. 5, w szczególności ze
           względu na nieprawidłowości w prowadzeniu ksiąg domu maklerskiego
           lub znaczną liczbę prowadzonych rachunków, Komisja może, na wniosek
           Krajowego Depozytu, przedłużyć termin wypłat, nie dłużej jednak niż
           o 3 miesiące.
         7. Krajowy Depozyt składa wniosek, o którym mowa w ust. 6, nie później
           niż na 14 dni przed upływem terminu wypłat środków gwarantowanych.
         8. Roszczenia z tytułu rekompensaty przedawniają się z upływem 5 lat
           od dnia ogłoszenia upadłości domu maklerskiego albo uprawomocnienia
           się postanowienia o oddaleniu wniosku o ogłoszenie upadłości ze
           względu na to, że majątek domu maklerskiego nie wystarcza nawet na
           opłacenie kosztów postępowania.
         9. Inwestor zachowuje prawo do dochodzenia od masy upadłości lub domu
           maklerskiego swoich roszczeń ponad kwotę określoną w ust. 1 i ust. 2.
      Art. 122a. 1.    Syndyk masy upadłości jest obowiązany, w terminie 30 dni
             od dnia ogłoszenia upadłości domu maklerskiego, ustalić na
             podstawie ksiąg tego domu maklerskiego i przedstawić w formie
             pisemnej Krajowemu Depozytowi:
           1) listę inwestorów uprawnionych do otrzymania rekompensat, wraz z
             wyszczególnieniem kwot środków za które przysługuje rekompensata,
             sporządzoną według wzoru określonego przez Zarząd Krajowego
             Depozytu,
           2) kwotę płynnych środków domu maklerskiego wchodzących w skład masy
             upadłości według stanu na dzień ogłoszenia upadłości,
           3) wysokość wydatków związanych z wypłatą wynagrodzeń pracownikom
             upadłego domu maklerskiego i wysokość bieżących wydatków związanych
             z kosztami postępowania upadłościowego, poniesionych do dnia
             sporządzenia listy inwestorów, powiększoną o wysokość niezbędnych
             wydatków związanych z wypłatą rekompensat, wraz z aktualną
             wysokością środków płynnych domu maklerskiego znajdujących się w
             dyspozycji syndyka,
           4) terminarz wypłat.
         2. Krajowy Depozyt, w terminie 14 dni, sprawdza przedstawioną przez
           syndyka masy upadłości listę inwestorów, wyliczenie kwot rekompensat
           pod względem zgodności z ustawą i wymaganiami określonymi w ust. 1
           pkt 1 oraz terminarz wypłat, o którym mowa w ust. 1 pkt 4.
         3. W przypadku powstania uzasadnionych wątpliwości co do podanej przez
           syndyka masy upadłości wysokości wydatków określonych w ust. 1 pkt
           3, Krajowy Depozyt zwraca się do sędziego-komisarza o zatwierdzenie
           wydatków w trybie art. 99 Prawa upadłościowego, co nie wstrzymuje
           powzięcia przez Krajowy Depozyt uchwały o przekazaniu kwot na
           wypłatę rekompensat.
         4. Jeżeli Krajowy Depozyt stwierdzi, że lista inwestorów nie odpowiada
           warunkom określonym w ust. 1, odmawia jej przyjęcia i zwraca ją
           syndykowi masy upadłości, o czym niezwłocznie powiadamia sędziegokomisarza.

         5. Syndyk masy upadłości jest obowiązany do usunięcia braków
           wskazanych przez Krajowy Depozyt w terminie nie dłuższym niż 7 dni.
         6. Po ustaleniu listy wierzytelności przez sędziego-komisarza lub po
           stwierdzeniu wierzytelności prawomocnym orzeczeniem sądu, listę, o
           której mowa w ust. 1 pkt 1, uzupełnia się o wierzytelności
           inwestorów nie objęte tą listą.
         7. Przepisy ust. 1-6 nie wyłączają uprawnienia inwestora do zgłaszania
           wobec Krajowego Depozytu roszczeń nieobjętych listą, o której mowa w
           ust. 1 pkt 1.
    Art. 122b. 1. Zarząd Krajowego Depozytu, w terminie 7 dni od dnia przyjęcia
             listy, o której mowa w art. 122a ust. 1 pkt 1, podejmuje i podaje
             do publicznej wiadomości, w drodze ogłoszenia w dwóch dziennikach
             o zasięgu ogólnopolskim, uchwałę o przekazaniu syndykowi kwot na
             wypłatę rekompensat, z zastrzeżeniem ust. 3.
         2. Uchwała, o której mowa w ust. 1, określa:
           1) kwotę środków przekazywanych syndykowi na wypłatę rekompensat,
             stanowiącą różnicę sumy należnych inwestorom rekompensat i środków
             płynnych domu maklerskiego, pomniejszonych o wydatki określone w
             art. 122a ust. 1 pkt 3,
           2) szczegółowe zasady dokonywania przez syndyka masy upadłości
             wypłat rekompensat, w tym terminy i miejsce dokonywania wypłat.
         3. Kwoty na wypłatę rekompensat, przekazane na podstawie uchwały
           Zarządu Krajowego Depozytu syndykowi masy upadłości, nie wchodzą do
           masy upadłości i nie mogą być wykorzystane przez syndyka na żaden
           inny cel niż wypłata rekompensat.
         4. Z tytułu przekazania środków syndykowi masy upadłości, Krajowemu
           Depozytowi przysługuje roszczenie do masy upadłości o zwrot
           przekazanych kwot, które podlegają zaspokojeniu w pierwszej
           kolejności po pokryciu bieżących kosztów postępowania
           upadłościowego, należności za pracę pracowników domu maklerskiego i
           innych roszczeń tych pracowników, o których mowa w art. 204 § 1 pkt
           1 Prawa upadłościowego. Art. 205 Prawa upadłościowego stosuje się
           odpowiednio.
         5. Kwoty zwrócone Krajowemu Depozytowi przez syndyka masy upadłości, w
           trybie określonym w art. 123 ust. 3, nie zmniejszają wierzytelności
           Krajowego Depozytu do masy upadłości z tytułu przekazania środków
           pieniężnych na wypłatę środków gwarantowanych.
         6. Na Krajowy Depozyt przechodzą, z mocy prawa, wierzytelności
           przysługujące inwestorowi w stosunku do masy upadłości, w wysokości
           kwot wypłaconych z tytułu rekompensat.
      Art. 123. 1. Syndyk masy upadłości jest obowiązany do dokonywania wypłat
             rekompensat na warunkach określonych ustawą oraz w uchwale Zarządu
             Krajowego Depozytu, o której mowa w art. 122b ust. 1, zgodnie z
             terminarzem wypłat.
         2. W przypadku, gdy przeciwko inwestorowi jest prowadzone postępowanie
           karne, z którego wynika, że środki objęte rekompensatą mogą
           pochodzić z przestępstwa, syndyk masy upadłości wstrzymuje ich
           wypłatę do czasu zakończenia postępowania. Środki te są wypłacane
           inwestorowi, jeżeli w toku postępowania nie zostanie ustalone, że
           pochodzą z przestępstwa.
         3. Po zakończeniu wypłat syndyk masy upadłości dokonuje rozliczenia
           wypłaconych kwot i sporządza sprawozdanie, które przekazuje
           Krajowemu Depozytowi w terminie 21 dni od dnia zakończenia wypłat. W
           tym terminie syndyk zwraca Krajowemu Depozytowi kwoty niewypłacone
           inwestorom oraz odsetki naliczone od kwoty przekazanej przez Krajowy
           Depozyt na wypłatę rekompensat przez bank prowadzący rachunek, na
           który wpłacono tę kwotę.
         4. Krajowy Depozyt sprawuje kontrolę przestrzegania przez syndyka masy
           upadłości domu maklerskiego warunków wypłat rekompensat, określonych
           w ustawie oraz w uchwale Zarządu Krajowego Depozytu, o której mowa w
           art. 122b ust. 1.
         5. O nieprawidłowościach ujawnionych w toku kontroli Krajowy Depozyt
           zawiadamia sędziego-komisarza, wzywając syndyka do ich usunięcia.
   Art. 123a. W przypadku gdy nastąpi prawomocne oddalenie wniosku o ogłoszenie
           upadłości ze względu na to, że majątek domu maklerskiego nie
           wystarcza nawet na opłacenie kosztów postępowania:
           1) czynności, o których mowa w art. 122a ust. 1 i ust. 5, art. 122b
             ust. 3 i w art. 123 ust. 1"3, dokonywane przez syndyka masy
             upadłości, wykonuje zarząd podmiotu objętego obowiązkowym systemem
             gwarantowania środków pieniężnych zgromadzonych na rachunkach
             bankowych,
           2) przepisy art. 122a ust. 2"4 i ust. 6, art. 122b ust. 1"2 i ust.
             4"6 oraz art. 123 ust. 4"5 stosuje się odpowiednio,
           3) Krajowy Depozyt powiadamia właściwy organ rejestrowy o
             zaistnieniu okoliczności, o których mowa w art. 122a ust. 3 i 4 i
             art. 123 ust. 5.
    Art. 123b. 1. Krajowy Depozyt składa Komisji corocznie sprawozdanie z
             działalności systemu rekompensat za rok poprzedni, nie później niż
             w terminie 3 miesięcy od dnia kończącego poprzedni rok obrotowy.
         2. Sprawozdanie z działalności systemu rekompensat podlega zbadaniu
           przez podmiot uprawniony do badania sprawozdań finansowych.";
79) w art. 126:
   a) w ust. 1 po wyrazie "wartościowych" dodaje się wyrazy "oraz tworzenie,
     organizacja i zarządzanie obowiązkowym systemem rekompensat, o którym mowa
     w art. 118 ust. 1",
   b) dodaje się ust. 9 w brzmieniu:
     "9. Prawo powoływania i odwoływania dwóch członków rady nadzorczej
       Krajowego Depozytu mają:
         1) banki, o których mowa w art. 57 - jednego członka,
         2) izby - jednego członka.";
  80) art. 139 otrzymuje brzmienie:
      "Art. 139. 1. Wszczęcie postępowania upadłościowego, układowego,
             egzekucyjnego lub otwarcie likwidacji, a także podjęcie innych
             środków prawnych względem uczestnika skutkujących zawieszeniem lub
             zaprzestaniem dokonywania przez niego spłaty zadłużeń albo
             ograniczających jego zdolność w zakresie swobodnego rozporządzania
             mieniem, w tym zawieszenie działalności banku w trybie określonym
             przepisami ustawy, o której mowa w art. 41a ust. 7, nie wywołuje
             skutków prawnych wobec środków znajdujących się na koncie
             depozytowym, rachunku papierów wartościowych, rachunku pieniężnym
             lub rachunku bankowym tego uczestnika służącym do realizacji
             rozliczeń transakcji w zakresie, w jakim środki te są potrzebne do
             rozliczenia transakcji w Krajowym Depozycie, chociażby
             postępowanie zostało wszczęte, likwidacja otwarta lub inny środek
             prawny został podjęty przed jej rozliczeniem.
         2. Przepis ust. 1 stosuje się także w przypadku, gdy system
           rejestracji papierów wartościowych, o których mowa w art. 6 ust. 1,
           jest prowadzony przez Narodowy Bank Polski.";
81) po art. 146 dodaje się art. 146a w brzmieniu:
   "Art. 146a. 1. Rada Nadzorcza Krajowego Depozytu, na wniosek Zarządu,
            uchwala regulamin funkcjonowania systemu rekompensat. Regulamin
            oraz jego zmiany wymagają zatwierdzenia przez Komisję. Komisja
            odmawia zatwierdzenia regulaminu lub jego zmian, jeżeli jego treść
            lub proponowane zmiany są sprzeczne z przepisami prawa lub mogłyby
            naruszyć bezpieczeństwo zarządzania systemem rekompensat lub wypłat
            rekompensat z tego systemu.
         2. Regulamin, o którym mowa w ust. 1, określa szczegółowy sposób
           funkcjonowania systemu rekompensat, a w szczególności:
           1) sposób gospodarowania aktywami systemu rekompensat,
           2) sposób i tryb wnoszenia wpłat do systemu rekompensat przez
             podmioty objęte tym systemem,
           3) tryb dokonywania wypłat inwestorom,
           4) sposób dokonywania rozliczeń z podmiotem objętym systemem
             rekompensat w przypadku ustania uczestnictwa tego podmiotu w
             systemie rekompensat,
           5) wysokość opłat należnych za zarządzanie systemem rekompensat.";
82) w art. 147:
   a) ust. 2 otrzymuje brzmienie:
     "2. Obowiązek określony w ust. 1 dotyczy również przypadku nabycia lub
       zbycia akcji zmieniającego posiadaną dotychczas przez akcjonariusza
       liczbę ponad 10% głosów o co najmniej:
        1) 2% ogólnej liczby głosów na walnym zgromadzeniu " w przypadku spółki
         publicznej, której akcje dopuszczone są do obrotu na regulowanym rynku
         giełdowym,
        2) 5% ogólnej liczby głosów na walnym zgromadzeniu " w przypadku
         pozostałych spółek publicznych.
      Obowiązek powstaje zarówno w przypadku zawarcia pojedynczej transakcji,
       jak i kilku transakcji łącznie.",
   b) ust. 4 otrzymuje brzmienie:
     "4. Obowiązek zawiadomienia, o którym mowa w ust. 1, spoczywa również na
       podmiocie, który:
        1) w wyniku nabycia akcji spółki publicznej osiągnął albo przekroczył,
         lub
        2) w wyniku zbycia stał się posiadaczem akcji zapewniających nie więcej
         niż
        _ odpowiednio 25%, 50% lub 75% ogólnej liczby głosów na walnym
         zgromadzeniu.",
   c) dodaje się ust. 5 w brzmieniu:
     "5. Zawiadomienie związane z osiągnięciem lub przekroczeniem 10% ogólnej
       liczby głosów na walnym zgromadzeniu, zawiera dodatkowo informacje
       dotyczące zamiarów dalszego zwiększania udziału w spółce publicznej w
       okresie 12 miesięcy od złożenia tego zawiadomienia oraz celu zwiększania
       tego udziału. W przypadku każdorazowej zmiany tych zamiarów lub celu, w
       okresie 12 miesięcy od dnia złożenia zawiadomienia oraz w okresie
       późniejszym, akcjonariusz jest obowiązany niezwłocznie poinformować o
       tym Komisję, tę spółkę oraz Prezesa Urzędu Ochrony Konkurencji i
       Konsumentów.";
83) art. 149 otrzymuje brzmienie:
       "Art. 149. 1. Nabycie akcji spółki publicznej lub wystawionych w związku
              z tymi akcjami kwitów depozytowych, w liczbie powodującej
              osiągnięcie lub przekroczenie łącznie odpowiednio 25%, 33% lub
              50% ogólnej liczby głosów na walnym zgromadzeniu, wymaga
              zezwolenia Komisji, wydawanego na wniosek podmiotu nabywającego.
         2. Zezwolenie, o którym mowa w ust. 1, nie jest wymagane w przypadku,
           gdy nabycie dotyczy akcji spółki publicznej znajdujących się
           wyłącznie w obrocie na nieurzędowym rynku pozagiełdowym.
         3. Komisja, w terminie 14 dni od dnia złożenia wniosku, udziela
           zezwolenia i przekazuje agencji informacyjnej informacje o
           udzielonym zezwoleniu albo odmawia udzielenia zezwolenia, jeżeli
           nabycie spowodowałoby naruszenie przepisów prawa albo zagrażałoby
           ważnemu interesowi państwa lub gospodarki narodowej. Komisja może
           odmówić udzielenia zezwolenia, w przypadku gdy w okresie ostatnich
           24 miesięcy przed dniem złożenia wniosku, o którym mowa w ust. 1,
           wnioskodawca nie wykonywał lub wykonywał w sposób nienależyty
           obowiązki określone w art. 147 i art. 150.
         4. Rada Ministrów określa, w drodze rozporządzenia, zakres informacji
           objętych wnioskiem, o którym mowa w ust. 1. Rozporządzenie powinno
           określać zakres informacji w taki sposób, aby pozwalały one
           prawidłowo ocenić źródło pochodzenia środków na planowane nabycie,
           cel nabycia akcji lub kwitów depozytowych uprawniających do
           określonej liczby głosów na walnym zgromadzeniu i wpływ planowanego
           nabycia na interes państwa lub gospodarki narodowej.
         5. Zezwolenie może być udzielone z zastrzeżeniem w jego treści
           warunku, że nieosiągnięcie lub nieprzekroczenie określonego progu
           liczby głosów na walnym zgromadzeniu w terminie wskazanym w
           zezwoleniu, powoduje wygaśnięcie decyzji udzielającej zezwolenia.
         6. W przypadku podmiotu, który zgodnie z uzyskanym zezwoleniem Komisji
           osiągnął lub przekroczył co najmniej jeden z progów liczby głosów, o
           których mowa w ust. 1, a następnie zbył lub w wyniku innego
           zdarzenia prawnego stał się posiadaczem akcji lub kwitów
           depozytowych w liczbie zapewniającej mniejszą liczbę głosów aniżeli
           liczba, na którą otrzymał zezwolenie, ponowne osiągnięcie lub
           przekroczenie tego progu wymaga zezwolenia Komisji, chyba że nie
           upłynął termin, o którym mowa w ust. 5.";
84) w art. 151:
   a) w ust. 1 po wyrazach "publicznego obrotu" dodaje się wyrazy "lub
     wystawionych w związku z tymi akcjami kwitów depozytowych,",
   b) w ust. 2 wyrazy "50%" zastępuje się wyrazami "100%",
   c) dodaje się ust. 3 w brzmieniu:
     "3. Obowiązek ogłoszenia wezwania, o którym mowa w ust. 1, nie powstaje w
       przypadku nabywania akcji spółki publicznej dopuszczonych do obrotu
       wyłącznie na nieurzędowym rynku pozagiełdowym.";
85) art. 154 otrzymuje brzmienie:
    "Art. 154. Kto stał się posiadaczem akcji spółki publicznej lub
           wystawionych w związku z tymi akcjami kwitów depozytowych, w liczbie
           zapewniającej łącznie ponad 50% ogólnej liczby głosów na walnym
           zgromadzeniu, jest obowiązany do:
           1) ogłoszenia i przeprowadzenia wezwania do zapisywania się na
             sprzedaż pozostałych akcji tej spółki; do wezwania stosuje się
             przepisy art. 152 ust. 1 i art. 153, albo
           2) zbycia, przed wykonaniem prawa głosu z posiadanych akcji, takiej
             liczby akcji, które spowoduje osiągnięcie nie więcej niż 50%
             ogólnej liczby głosów na walnym zgromadzeniu.";
86) art. 155 otrzymuje brzmienie:
       "Art. 155. 1. Cena proponowana w wezwaniu nie może być niższa od:
           1) średniej ceny rynkowej z ostatnich 6 miesięcy przed dniem
             ogłoszenia wezwania albo " jeżeli obrót akcjami będącymi
             przedmiotem wezwania był dokonywany na rynku regulowanym przez
             okres krótszy niż 6 miesięcy " od średniej ceny z tego krótszego
             okresu,
           2) ceny, po której akcje były nabywane w obrocie pierwotnym lub w
             pierwszej ofercie publicznej " w przypadku, gdy przedmiotem
             wezwania są akcje niebędące przedmiotem obrotu na rynku
             regulowanym.
         2. Cena, o której mowa w ust. 1, nie może być również niższa niż
           najwyższa cena, jaką za akcje będące przedmiotem wezwania podmiot
           wzywający lub podmioty:
           1) bezpośrednio lub pośrednio od niego zależne lub bezpośrednio lub
             pośrednio wobec niego dominujące, lub
           2) które łączy porozumienie wymienione w art. 158a ust. 3 pkt 1
          - zapłaciły w okresie 12 miesięcy przed ogłoszeniem wezwania.
         3. Za cenę proponowaną w wezwaniu uważa się również wartość rzeczy lub
           praw, które podmiot wzywający zamierza wydać w zamian za akcje.";
87) po art. 155 dodaje się art. 155a w brzmieniu:
   "Art. 155a. Spółka publiczna, której akcje objęte wezwaniem są przedmiotem
           obrotu na rynku giełdowym, jest obowiązana, nie później niż na 2 dni
           robocze przed dniem rozpoczęcia przyjmowania zapisów, przekazać w
           trybie określonym w art. 81 ust. 1 opinię zarządu tej spółki
           dotyczącą ogłoszonego wezwania.";
88) art. 156 otrzymuje brzmienie:
      "Art. 156. 1.    Wykonywanie prawa głosu z akcji, które zostały nabyte z
             naruszeniem obowiązków określonych w art. 147, art. 149, art. 151
             i art. 155, jest bezskuteczne.
         2. Niewykonanie obowiązku, o którym mowa w art. 154, powoduje
           bezskuteczność wykonywania prawa głosu z wszystkich posiadanych
           akcji.";
89) po art. 158 dodaje się art. 158a -158d w brzmieniu:
      "Art. 158a. 1. W rozumieniu przepisów niniejszego rozdziału:
           1) nabycie, zbycie lub posiadanie przez podmiot pośrednio lub
             bezpośrednio zależny, akcji spółki publicznej lub wystawionych w
             związku z tymi akcjami kwitów depozytowych uważa się za nabycie,
             zbycie lub posiadanie tych akcji lub kwitów depozytowych przez
             podmiot dominujący,
           2) kwity depozytowe wystawione w związku z akcjami spółki publicznej
             uważa się za papiery wartościowe uprawniające do wykonywania prawa
             głosu z takiej liczby akcji tej spółki, jaką posiadacz kwitu
             depozytowego może uzyskać w wyniku zamiany kwitów depozytowych na
             te akcje.
         2. Dokonanie czynności prawnej przez podmiot zależny lub zajście
           innego zdarzenia prawnego w stosunku do tego podmiotu, powoduje
           powstanie obowiązków określonych w przepisach niniejszego rozdziału
           również po stronie podmiotu dominującego wyłącznie w przypadku, gdy
           jednocześnie wiąże się to z taką zmianą stanu posiadania liczby
           głosów tego podmiotu dominującego, która podlega tym obowiązkom.
         3. Obowiązki określone w przepisach niniejszego rozdziału spoczywają:
           1) również łącznie na wszystkich podmiotach, które łączy pisemne lub
             ustne porozumienie dotyczące:
               a) wspólnego nabywania akcji tej spółki publicznej lub
                 wystawionych w związku z tymi akcjami kwitów depozytowych, lub
               b) zgodnego głosowania na walnym zgromadzeniu akcjonariuszy tej
                 spółki dotyczącego istotnych spraw spółki, lub
               c) prowadzenia trwałej i wspólnej polityki w zakresie
                 zarządzania tą spółką
            - chociażby tylko jeden z tych podmiotów podjął lub zamierzał
             podjąć czynności powodujące powstanie tych obowiązków; obowiązki te
             wykonywane są przez jedną ze stron porozumienia, wskazaną przez
             strony porozumienia,
           2) na funduszu inwestycyjnym, również w przypadku, gdy osiągnięcie
             lub przekroczenie danego progu liczby głosów określonego w tych
             przepisach następuje w związku z nabywaniem, zbywaniem lub
             posiadaniem akcji lub kwitów depozytowych łącznie przez:
                a) inne fundusze inwestycyjne zarządzane przez to samo
                  towarzystwo funduszy inwestycyjnych,
                b) inne fundusze inwestycyjne utworzone poza terytorium
                  Rzeczypospolitej Polskiej, zarządzane przez ten sam podmiot,
           3) również na podmiocie, w przypadku którego osiągnięcie lub
             przekroczenie danego progu liczby głosów określonego w tych
             przepisach następuje w związku z nabywaniem, zbywaniem lub
             posiadaniem akcji lub kwitów depozytowych:
               a) przez osobę trzecią w imieniu własnym, lecz na zlecenie lub
                 na rzecz tego podmiotu, z wyłączeniem akcji nabytych w ramach
                 wykonywania czynności, o których mowa w art. 30 ust. 2 pkt 2,
               b) w ramach wykonywania czynności, o których mowa w art. 30 ust.
                 2 pkt 4 - w zakresie akcji wchodzących w skład zarządzanych
                 portfeli papierów wartościowych, z których podmiot ten, jako
                 zarządzający, może w imieniu zleceniodawców wykonywać prawo
                 głosu na walnym zgromadzeniu.
      Art. 158b. 1. Na wniosek akcjonariusza lub akcjonariuszy posiadających co
             najmniej 5% ogólnej liczby głosów na walnym zgromadzeniu, walne
             zgromadzenie spółki publicznej może powziąć uchwałę w sprawie
             zbadania przez biegłego określonego zagadnienia związanego z
             utworzeniem spółki lub prowadzeniem jej spraw (rewident do spraw
             szczególnych).
         2. Rewidentem do spraw szczególnych może być biegły rewident albo inny
           podmiot posiadający niezbędne kwalifikacje dla zbadania sprawy
           określonej w uchwale walnego zgromadzenia.
         3. Uchwała walnego zgromadzenia, o której mowa w ust. 1, powinna
           określać w szczególności:
           1) przedmiot i zakres badania,
           2) dokumenty, które spółka powinna udostępnić biegłemu,
           3) stanowisko zarządu wobec zgłoszonego wniosku.
      Art. 158c. 1. Jeżeli walne zgromadzenie oddali wniosek o wyznaczenie
             rewidenta do spraw szczególnych, wnioskodawcy mogą wystąpić
             o wyznaczenie rewidenta do sądu rejestrowego w terminie 14 dni od
             dnia powzięcia uchwały. Przepisy art. 312 Kodeksu spółek
             handlowych stosuje się odpowiednio.
         2. Sąd rejestrowy może, na wniosek zarządu spółki publicznej,
           uzależnić wydanie postanowienia o powołaniu rewidenta do spraw
           szczególnych od złożenia przez wnioskodawców stosownego
           zabezpieczenia. W razie, gdy badanie nie wykaże naruszeń prawa, sąd
           rejestrowy na wniosek zarządu spółki publicznej może postanowić o
           przepadku zabezpieczenia na rzecz spółki. Na postanowienie sądu w
           sprawie przepadku zabezpieczenia służy zażalenie.
         3. Przed wydaniem postanowienia, o którym mowa w ust. 1, sąd
           rejestrowy wezwie zarząd i radę nadzorczą spółki do zajęcia
           stanowiska w sprawie w terminie 7 dni. Nieudzielenie odpowiedzi w
           tym terminie nie wstrzymuje wydania postanowienia. Na postanowienie
           sądu o odmowie wyznaczenia rewidenta do spraw szczególnych służy
           zażalenie.
      Art. 158d. 1. Zarząd i rada nadzorcza spółki są obowiązane udostępnić
             rewidentowi do spraw szczególnych dokumenty określone w uchwale
             walnego zgromadzenia, o której mowa w art. 158b ust. 3, albo w
             postanowieniu sądu, o którym mowa w art. 158c, a także udzielić
             wyjaśnień niezbędnych dla przeprowadzenia badania.
         2. Rewident do spraw szczególnych jest obowiązany przedstawić
           zarządowi i radzie nadzorczej spółki pisemne sprawozdanie z wyników
           badania. Zarząd jest obowiązany udostępnić sprawozdanie w trybie
           określonym w art. 81 ust. 1.
         3. Rada nadzorcza składa sprawozdanie ze sposobu uwzględnienia wyników
           badania na najbliższym walnym zgromadzeniu.";
90) w art. 161 po ust. 2a dodaje się ust. 2b i 2c w brzmieniu:
    "2b. Komisja przekazuje informacje, o których mowa w ust. 1, organom
       nadzoru w państwach członkowskich, w zakresie niezbędnym do wykonywania
       tego nadzoru.
     2c. Komisja może przekazać będące w jej posiadaniu informacje stanowiące
       tajemnicę zawodową:
         1) rzecznikowi dyscyplinarnemu lub sądowi dyscyplinarnemu
           stowarzyszenia, o którym mowa w art. 14 ust. 5 pkt 4, wyłącznie w
           zakresie niezbędnym do ustalenia, na potrzeby postępowania
           dyscyplinarnego, naruszenia zasad etyki zawodowej przez maklera lub
           doradcę, będącego członkiem tego stowarzyszenia,
         2) rzecznikowi sądu lub sądowi izby, wyłącznie w zakresie niezbędnym
           do ustalenia, na potrzeby prowadzonego postępowania, naruszenia
           przez członka izby zasad etyki lub zasad rzetelnego wykonywania
           działalności gospodarczej.";
91) po art. 161 dodaje się art. 161a w brzmieniu:
   "Art. 161a. 1. Komisja, w terminie miesiąca od udzielenia zezwolenia na
            prowadzenie działalności maklerskiej, powiadamia organy nadzoru
            państw członkowskich o:
           1) udzieleniu zezwolenia na prowadzenie działalności maklerskiej
             zagranicznej osobie prawnej będącej bezpośrednio lub pośrednio
             zależną od podmiotu podlegającego prawu państwa członkowskiego, w
             którym działa ten organ nadzoru,
           2) nabyciu pakietu akcji podmiotu prowadzącego działalność
             maklerską, jeżeli nabywca akcji stał się podmiotem zależnym od
             podmiotu podlegającego prawu państwa członkowskiego, w którym
             działa ten organ nadzoru.
         2. Do zawiadomień, o których mowa w ust. 1, Komisja dołącza opis
           struktury grupy kapitałowej według stanu uwzględniającego nabycie
           akcji podmiotu prowadzącego działalność maklerską.";
92) po art. 161a dodaje się art. 161b w brzmieniu:
  "Art. 161b. 1. Domy maklerskie, banki prowadzące działalność maklerską, banki
            prowadzące rachunki papierów wartościowych oraz zagraniczne osoby
            prawne, o których mowa w art. 52, mogą przekazywać sobie, objęte
            tajemnicą zawodową, informacje o wierzytelnościach przysługujących
            im względem klientów z tytułu świadczonych usług - w zakresie, w
            jakim informacje te są niezbędne dla ochrony interesów przed
            nierzetelnymi klientami.
         2. Podmioty, o których mowa w ust. 1, ponoszą odpowiedzialność za
           szkody wynikające z ujawnienia tajemnicy zawodowej i wykorzystywania
           jej niezgodnie z przeznaczeniem.";
93) po art. 166 dodaje się art. 166a w brzmieniu:
   "Art. 166a. Kto nabywa akcje domu maklerskiego bez wymaganej zgody, o której
           mowa w art. 50, podlega grzywnie do 1 000 000 zł.".
                                        
                                     Art. 5.
W ustawie z dnia 29 sierpnia 1997 r. - Ordynacja podatkowa (Dz.U. Nr 137, poz.
926 i Nr 160, poz. 1083, z 1998 r. Nr 106, poz. 668 oraz z 1999 r. Nr 11, poz.
95 i Nr 92, poz. 1062) wprowadza się następujące zmiany:
1) w art. 22:
   a) § 1 otrzymuje brzmienie:
      "§1. Minister właściwy do spraw finansów publicznych może, w drodze
         rozporządzenia, w przypadkach uzasadnionych interesem publicznym lub
         ważnym interesem podatników:
         1) zaniechać w całości lub w części poboru podatków, określając rodzaj
           podatku, okres w którym następuje zaniechanie i grupy podatników,
           których dotyczy zaniechanie,
         2) zwolnić niektóre grupy płatników z obowiązku pobierania podatków
           lub zaliczek na podatki oraz określić termin wpłacenia podatku i
           wynikające z tego zwolnienia obowiązki informacyjne podatników,
           chyba że podatnik jest obowiązany do dokonania rocznego lub innego
           okresowego rozliczenia tego podatku.",
   b) po § 1 dodaje się § 1a w brzmieniu:
      "§la. Zaniechanie poboru podatku w trybie określonym w § 1 pkt 1 w
          stosunku do podatników będących przedsiębiorcami następuje zgodnie z
          przepisami o warunkach dopuszczalności i nadzorowaniu pomocy
          publicznej dla przedsiębiorców.",
   c) § 2 otrzymuje brzmienie:
      "§2. Organ podatkowy, na wniosek podatnika, może zwolnić płatnika z
         obowiązku pobrania:
         1) podatku - gdy pobranie podatku zagraża ważnym interesom podatnika,
           a w szczególności jego egzystencji,
         2) zaliczek na podatek - jeżeli podatnik uprawdopodobni, że pobrane
           zaliczki byłyby niewspółmiernie wysokie w stosunku do podatku
           należnego za rok podatkowy lub inny okres rozliczeniowy.",
   d) w § 5 skreśla się wyrazy "pkt 2";
2) w art. 48 po § 2 dodaje się § 2a w brzmieniu:
      "§2a. Odraczanie terminu płatności podatku i rozkładanie na raty zapłaty
          podatku lub zaległości podatkowych wraz z odsetkami za zwłokę, na
          wniosek będącego przedsiębiorcą podatnika, płatnika lub inkasenta
          następuje zgodnie z przepisami o warunkach dopuszczalności i
          nadzorowania pomocy publicznej dla przedsiębiorców.";
3) w art. 67 po § 1 dodaje się § 1a w brzmieniu:
     "§1a. Umarzanie zaległości podatkowych lub odsetek za zwłokę na wniosek
          podatnika będącego przedsiębiorcą następuje zgodnie z przepisami o
          warunkach dopuszczalności i nadzorowania pomocy publicznej dla
          przedsiębiorców.";
4) w art. 298 w pkt 7 po wyrazie "ustawach" dodaje się wyrazy "oraz
  ratyfikowanych umowach międzynarodowych, których stroną jest Rzeczpospolita
  Polska.";
5) w art. 299 § 2 otrzymuje brzmienie:
     "§2. Organy podatkowe udostępniają informacje wynikające z akt spraw
         podatkowych w zakresie i na zasadach określonych w odrębnych ustawach
         oraz ratyfikowanych umowach międzynarodowych, których stroną jest
         Rzeczpospolita Polska.";
6) art. 300 otrzymuje brzmienie:
       "Art. 300. W zakresie i na zasadach wynikających z umów o unikaniu
              podwójnego opodatkowania oraz z innych ratyfikowanych umów
              międzynarodowych, których stroną jest Rzeczpospolita Polska,
              informacje zawarte w aktach spraw podatkowych lub inne informacje
              mogą być przekazywane władzom podatkowym państw obcych, pod
              warunkiem że obowiązujące w tych państwach przepisy prawa dają
              rękojmię wykorzystania przekazanych informacji zgodnie z zasadami
              przyjętymi w zawartych umowach.".
                                        
                                     Art. 6.
W ustawie z dnia 26 listopada 1998 r. o finansach publicznych (Dz.U. Nr 155,
poz. 1014, z 1999 r. Nr 38, poz. 360, Nr 49, poz. 485, Nr 70, poz. 778 i Nr 110,
poz. 1255 oraz z 2000 r. Nr 6, poz. 69, Nr 12, poz. 136 i Nr 48, poz. 550)
wprowadza się następujące zmiany:
1) art. 3 otrzymuje brzmienie:
      "Art. 3. 1. Środkami publicznymi są:
           1) dochody publiczne,
           2) środki pochodzące ze źródeł zagranicznych, niepodlegające
             zwrotowi,
           3) przychody budżetu państwa i budżetów jednostek samorządu
             terytorialnego oraz innych jednostek zaliczanych do sektora
             finansów publicznych pochodzące:
             a) ze sprzedaży papierów wartościowych oraz z innych operacji
               finansowych,
             b) z prywatyzacji majątku Skarbu Państwa oraz majątku jednostek
               samorządu terytorialnego,
             c) ze spłat pożyczek udzielonych ze środków publicznych,
             d) z otrzymanych pożyczek i kredytów,
           4) przychody jednostek zaliczanych do sektora finansów publicznych
             uzyskiwane w związku z prowadzoną przez nie działalnością oraz
             pochodzące z innych źródeł.
         2. Dochodami publicznymi są:
           1) daniny publiczne, do których zalicza się podatki oraz inne
             świadczenia pieniężne, których obowiązek ponoszenia na rzecz
             państwa, jednostek samorządu terytorialnego oraz innych jednostek
             zaliczanych do sektora finansów publicznych, wynika z odrębnych
             ustaw,
           2) pozostałe dochody uzyskiwane przez jednostki sektora finansów
             publicznych, do których zalicza się:
             a) opłaty,
             b) dochody z mienia, w szczególności z najmu oraz z dzierżawy i
               innych umów o podobnym charakterze oraz dywidendy od wniesionego
               kapitału,
             c) dochody ze sprzedaży majątku, rzeczy i praw, niestanowiące
               przychodów w rozumieniu ust. 1 pkt 3 lit. a) i b), oraz dochody
               ze świadczenia usług,
             d) spadki, zapisy i darowizny w postaci pieniężnej,
             e) inne dochody uzyskane na podstawie odrębnych przepisów, o ile
               są pobierane przez organy finansowane z dochodów publicznych lub
               przez podległe albo nadzorowane przez te organy jednostki, o
               których mowa w art. 5 ust. 1 i 2.";
2) art. 5 otrzymuje brzmienie:
        "Art. 5. Do sektora finansów publicznych zalicza się:
           1) organy władzy publicznej, organy administracji rządowej, organy
             kontroli państwowej i ochrony prawa, sądy i trybunały, a także
             jednostki samorządu terytorialnego i ich organy oraz związki,
           2) jednostki budżetowe, zakłady budżetowe i gospodarstwa pomocnicze
             jednostek budżetowych,
           3) fundusze celowe,
           4) państwowe szkoły wyższe,
           5) jednostki badawczo-rozwojowe,
           6) samodzielne publiczne zakłady opieki zdrowotnej,
           7) państwowe lub samorządowe instytucje kultury,
           8) Zakład Ubezpieczeń Społecznych, Kasę Rolniczego Ubezpieczenia
             Społecznego i zarządzane przez nie fundusze,
           9) Kasy Chorych oraz Krajowy Związek Kas Chorych,
          10) Polską Akademię Nauk i tworzone przez nią jednostki
            organizacyjne,
          11) państwowe lub samorządowe osoby prawne utworzone na podstawie
            odrębnych ustaw w celu wykonywania zadań publicznych, z wyłączeniem
            przedsiębiorstw, banków i spółek prawa handlowego.";
3) po art. 28 dodaje się art. 28a i 28b w brzmieniu:
      "Art. 28a. 1. Kierownik jednostki sektora finansów publicznych sprawuje
             nadzór w zakresie gospodarowania środkami publicznymi pod względem
             legalności, gospodarności i celowości.
         2. W celu wykonywania nadzoru, o którym mowa w ust. 1, kierownik
           jednostki ustala szczegółowe:
           1) procedury kontroli wydatków dokonywanych ze środków publicznych,
             w tym zgodności z planem finansowym,
           2) zasady wstępnej oceny celowości wydatków ponoszonych w związku z
             realizacją zadań, w tym wydatków na koszty funkcjonowania
             jednostki,
           3) sposób wykorzystania wyników kontroli i oceny, o których mowa w
             pkt 1 i 2.
      Art. 28b. 1. Organ sprawujący, na podstawie odrębnych przepisów, nadzór
             nad jednostką sektora finansów publicznych, kontroluje
             przestrzeganie przez tę jednostkę realizacji procedur kontroli
             oraz zasad wstępnej oceny celowości poniesienia wydatków, a także
             sposób wykorzystania wyników kontroli i oceny, o których mowa w
             art. 28a ust. 2.
         2. Kontrola administracyjna, o której mowa w ust. 1, obejmuje w każdym
           roku co najmniej 5% wydatków nadzorowanej jednostki.";
4) w art. 43:
   a) w ust. 1 kropkę na końcu zdania zastępuje się przecinkiem i dodaje się
     wyrazy "z zastrzeżeniem ust. 1a.",
   b) po ust. 1 dodaje się ust. 1a i 1b w brzmieniu:
      "1a. Na wniosek Rady Polityki Pieniężnej, Skarb Państwa może zaciągnąć
         średnioterminowe pożyczki i kredyty od Wspólnoty Europejskiej i jej
         państw członkowskich w celu wsparcia bilansu płatniczego.
       1b. Na wniosek Rady Unii Europejskiej, Skarb Państwa może uczestniczyć w
         finansowaniu pożyczki na wsparcie bilansu płatniczego innego państwa
         członkowskiego, na zasadach określanych corocznie w ustawie
         budżetowej.",
   c) w ust. 4 po wyrazach "o których mowa w ust. 1" dodaje się wyrazy "i 1a";
5) w art. 59:
   a) w ust. 1 skreśla się wyraz "krajowym",
   b) w ust. 2 skreśla się wyraz "krajowymi";
6) w art. 91 w ust. 3 dodaje się pkt 4 w brzmieniu:
     "4) przestrzegania realizacji procedur kontroli oraz zasad wstępnej oceny
       celowości poniesienia wydatków a także sposobu wykorzystania wyników
       kontroli i oceny, o których mowa w art. 28a ust. 2.";
7) w art. 95 dodaje się ust. 3 w brzmieniu:
     "3. Rada Ministrów określi, w drodze rozporządzenia, szczegółowe zasady i
       tryb kontroli gospodarowania środkami, o których mowa w ust. 1, oraz
       środkami przeznaczonymi na współfinansowanie programów realizowanych z
       wykorzystaniem tych środków, a także kryteria oceny celowości i
       gospodarności dokonywania wydatków, uwzględniając w szczególności:
         1) specyfikę finansowanego przedsięwzięcia,
         2) wysokość środków niezbędnych na realizację danego zadania,
         3) postanowienia odpowiednich umów i porozumień międzynarodowych.";
8) w art. 112 w ust. 2 w pkt 2 skreśla się wyrazy "zaciąganych w bankach
  krajowych";
9) w art. 127 dotychczasowa treść otrzymuje oznaczenie ust. 1 oraz dodaje się
  ust. 2 i 3 w brzmieniu:
     "2. Zarząd jednostki samorządu terytorialnego kontroluje przestrzeganie,
       przez podległe i nadzorowane przez siebie jednostki sektora finansów
       publicznych, realizacji procedur kontroli oraz zasad wstępnej oceny
       celowości poniesienia wydatków, a także sposobu wykorzystania wyników
       kontroli i oceny, o których mowa w art. 28a ust. 2.
     3. Kontrola, o której mowa w ust. 2, obejmuje w każdym roku co najmniej 5%
       wydatków podległych jednostek organizacyjnych.".
                                        
                                     Art. 7.
W ustawie z dnia 15 lutego 1992 r. o podatku dochodowym od osób prawnych (Dz.U.
z 2000 r. Nr 54, poz. 654 i Nr 60, poz. 700 i 703) w art. 15 skreśla się ust.
1c.
                                        
                                     Art. 8.
W ustawie z dnia 30 sierpnia 1996 r. o komercjalizacji i prywatyzacji
przedsiębiorstw państwowych (Dz.U. Nr 118, poz. 561 i Nr 156, poz. 775, z 1997
r. Nr 32, poz. 184, Nr 98, poz. 603, Nr 106, poz. 673, Nr 121, poz. 770, Nr 137,
poz. 926 i Nr 141, poz. 945, z 1998 r. Nr 106, poz. 668, z 1999 r. Nr 40, poz.
400 i Nr 101, poz. 1178 oraz z 2000 r. Nr 15, poz. 180, Nr 26 poz. 306, Nr 31,
poz. 383, Nr 60, poz. 703 i Nr 84, poz. 948) w art. 33 w ust. 1 w pkt 3 kropkę
zastępuje się przecinkiem i dodaje pkt 4 w brzmieniu:
  "4) przyjęcia oferty złożonej przez podmiot ogłaszający wezwanie, o którym
     mowa w art. 86 ust. 4, art. 151 lub art. 154 ustawy z dnia 21 sierpnia
     1997 r. - Prawo o publicznym obrocie papierami wartościowymi (Dz.U. Nr
     118, poz. 754 i Nr 141, poz. 945, z 1998 r. Nr 107, poz. 669 i Nr 113,
     poz. 715 oraz z 2000 r. Nr 22, poz. 270 i Nr 60, poz. 702 i 703).".
 
 
                                     Art. 9.
1. Do czasu wydania przepisów wykonawczych określonych w art. 4 niniejszej
  ustawy, nie dłużej jednak niż przez 18 miesięcy od dnia jej wejścia w życie,
  pozostają w mocy przepisy dotychczasowe, o ile nie są z nią sprzeczne, z
  zastrzeżeniem ust. 2 i 3.
2. Do czasu wydania rozporządzenia na podstawie art. 71 ustawy, o której mowa w
  art. 4, w brzmieniu nadanym niniejszą ustawą, nie dłużej jednak niż przez 12
  miesięcy od dnia jej wejścia w życie, emitenci papierów wartościowych, w celu
  uzyskania zgody na wprowadzenie papierów wartościowych do wtórnego obrotu
  dokonywanego wyłącznie na nieurzędowym rynku pozagiełdowym, o którym mowa w
  art. 90 ust. 1 pkt 2 lit. b) ustawy, o której mowa w art. 4, w brzmieniu
  nadanym niniejszą ustawą, załączają do wniosku memorandum informacyjne
  sporządzone zgodnie z dotychczasowymi przepisami.
3. Do czasu wydania rozporządzenia na podstawie art. 81 ust. 5 ustawy, o której
  mowa w art. 4, w brzmieniu nadanym niniejszą ustawą, i dostosowania
  regulaminów, o których mowa w art. 105 i art. 115 ust. 2 tej ustawy, do
  wymogów określonych w art. 82 tej ustawy w brzmieniu nadanym niniejszą
  ustawą, pozostają w mocy przepisy dotychczasowe, nie dłużej jednak niż przez
  12 miesięcy od dnia wejścia w życie niniejszej ustawy.
4. Na wniosek domu maklerskiego lub banku, który uzyskał zezwolenie na
  prowadzenie działalności maklerskiej przed dniem wejścia w życie niniejszej
  ustawy, złożony w terminie 12 miesięcy od dnia jej ogłoszenia, Komisja
  Papierów Wartościowych i Giełd udziela zezwolenia na prowadzenie działalności
  maklerskiej w zakresie określonym w art. 30 ust. 2, 2a i 2b ustawy, o której
  mowa w art. 4, w brzmieniu nadanym niniejszą ustawą. Niezłożenie wniosku w
  powyższym terminie powoduje wygaśnięcie zezwolenia na prowadzenie
  działalności maklerskiej. Udzielenie zezwolenia nie podlega opłacie, o której
  mowa w art. 20 ust. 1 ustawy, o której mowa w art. 4.
5. Spółka prowadząca rynek pozagiełdowy przed dniem wejścia w życie ustawy jest
  obowiązana dostosować wysokość kapitału zakładowego do wymogu określonego
  w art. 111 ust. 3 ustawy, o której mowa w art. 4, w brzmieniu nadanym
  niniejszą ustawą, do dnia 31 grudnia 2001 r.
6. Podmioty, które w dniu wejścia w życie ustawy posiadają co najmniej 10%
  ogólnej liczby głosów na walnym zgromadzeniu spółki publicznej, wykonują
  obowiązek określony w art. 147 ust. 5 ustawy, o której mowa w art. 4, w
  brzmieniu nadanym niniejszą ustawą, przy składaniu kolejnego zawiadomienia, o
  którym mowa w art. 147 ustawy, o której mowa w art. 4
7. Minister właściwy do spraw instytucji finansowych, w terminie 3 miesięcy od
  dnia ogłoszenia niniejszej ustawy, ogłosi w Dzienniku Ustaw Rzeczypospolitej
  Polskiej jednolity tekst ustawy z dnia 21 sierpnia 1997 r. " Prawo o
  publicznym obrocie papierami wartościowymi " z uwzględnieniem zmian
  wynikających z przepisów ogłoszonych przed dniem wydania tekstu jednolitego.
                                        
                                    Art. 10.
Do czasu wygaśnięcia pozostają w mocy prawa nabyte na podstawie przepisów
uchylanych w art. 3.
                                    Art. 11.
Wnioski o zaniechanie ustalania zobowiązania podatkowego oraz zaniechanie poboru
podatku złożone przed dniem wejścia w życie ustawy są rozpatrywane na podstawie
dotychczasowych przepisów.
                                        
                                    Art. 12.
1. Ustawa wchodzi w życie po upływie 14 dni od dnia ogłoszenia, z zastrzeżeniem
  ust. 2-4.
2. Przepisy art. 5 pkt 1-3 oraz art. 6 pkt 1-3, 7 i 10 wchodzą w życie z dniem
  1 stycznia 2001 r.
3. Przepisy art. 2 i art. 3 wchodzą w życie z dniem 1 stycznia 2002 r., z
  wyjątkiem art. 6 ust. 7 ustawy, o której mowa w art. 3, w brzmieniu nadanym
  niniejszą ustawą, który wchodzi w życie po upływie 14 dni od dnia ogłoszenia
  niniejszej ustawy i traci moc z dniem 1 stycznia 2002 r.
4. Z dniem przystąpienia Rzeczypospolitej Polskiej do Unii Europejskiej wchodzą
  w życie, w brzmieniu nadanym niniejszą ustawą:
   1) art. 44 ust. 4 i ust. 5, art. 45 ust. 1a i ust. 4, art. 46 ust. 5, art.
     50 ust. 5 i ust. 6, art. 50a, art. 52a"52c, art. 59a, art. 59b, art. 63
     ust. 1 pkt 2 i ust. 5, art. 72 ust. 3 i ust. 4 pkt 2, art. 73 ust. 2 oraz
     art. 161a ustawy, o której mowa w art. 4,
   2) art. 36a ust. 1 ustawy, o której mowa w art. 4 " w zakresie dotyczącym
     osoby prawnej, której udzielono w państwie członkowskim zezwolenia na co
     najmniej jedną z czynności, o których mowa w art. 52a ust. 1 tej ustawy,
   3) art. 63a ustawy, o której mowa w art. 4 " w zakresie dotyczącym emitenta,
     którego papiery wartościowe zostały dopuszczone do obrotu w państwie
     członkowskim,
   4) art. 43, art. 59 oraz art. 112 ust. 2 ustawy, o której mowa w art. 6.
                                                                                
