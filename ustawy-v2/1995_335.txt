



Dz.U. z 2000 r. Nr 103, poz. 1097
  
                                     USTAWA
                         z dnia 26 października 2000 r.
                                        
                 o zmianie ustawy o przeciwdziałaniu narkomanii
                                        
                                     Art. 1.
W ustawie z dnia 24 kwietnia 1997 r. o przeciwdziałaniu narkomanii (Dz.U. Nr 75,
poz. 468, z 1998 r. Nr 106,  poz. 668 i Nr 113, poz. 715 oraz z 2000 r. Nr 20,
poz. 256) wprowadza się następujące zmiany:
1) w art. 4 w ust. 2 wyrazy "Ministra Zdrowia i Opieki Społecznej" zastępuje
  się wyrazami "ministra właściwego do spraw zdrowia";
2) w art. 6:
   a) w pkt 3 po wyrazie "naturalnego" dodaje się wyrazy "(w tym grzyby
     halucynogenne)",
   b) dodaje się pkt 9a w brzmieniu:
    "9a) leczenie - leczenie uzależnienia, a nie wszelkich skutków zdrowotnych,
       będących następstwem uzależnienia,",
   c) dodaje się pkt 22a w brzmieniu:
     "22a) grzyby halucynogenne - grzyby zawierające substancje
       psychotropowe,";
3) w art. 8 w ust. 1 i 2 wyrazy "Minister Edukacji Narodowej w porozumieniu z
  Ministrem Zdrowia i Opieki Społecznej" zastępuje się wyrazami "Minister
  właściwy do spraw oświaty i wychowania w porozumieniu z ministrem właściwym
  do spraw zdrowia";
4) w art. 9 w ust. 1 wyrazy "Ministrowie Edukacji Narodowej, Zdrowia i Opieki
  Społecznej, Kultury i Sztuki, Rolnictwa i Gospodarki Żywnościowej, Obrony
  Narodowej, Spraw Wewnętrznych i Administracji, Sprawiedliwości, Transportu i
  Gospodarki Morskiej oraz Prezes Urzędu Kultury Fizycznej i Turystyki"
  zastępuje się wyrazami "Ministrowie właściwi do spraw oświaty i wychowania,
  zdrowia, kultury i ochrony dziedzictwa narodowego, rolnictwa, spraw
  wewnętrznych, administracji publicznej, transportu, Minister Obrony Narodowej
  i Minister Sprawiedliwości oraz Prezes Urzędu Kultury Fizycznej i Sportu";
5) art. 11 otrzymuje brzmienie:
      "Art. 11. 1. Ministrowie właściwi do spraw zdrowia, oświaty i wychowania,
             spraw wewnętrznych, administracji publicznej, transportu, pracy i
             Minister Sprawiedliwości oraz Przewodniczący Komitetu Badań
             Naukowych, każdy w zakresie swojego działania, zapewnią
             prowadzenie badań naukowych nad problematyką narkomanii, w tym
             badań statystycznych i epidemiologicznych.
         2. Instytucje naukowe lub specjalistyczne realizujące zadania w
           zakresie prowadzenia badań  naukowych nad problematyką narkomanii,
           jeżeli jest to niezbędne dla prowadzenia takich badań, mogą
           posiadać, przechowywać oraz dokonywać zakupu środków odurzających,
           substancji psychotropowych lub ich preparatów oraz prekursorów z
           grupy I-R.
         3. Minister właściwy do spraw zdrowia, w porozumieniu z ministrami
           właściwymi do spraw wewnętrznych, nauki oraz szkolnictwa wyższego,
           określi  w drodze rozporządzenia zasady i warunki przechowywania,
           zakupu oraz używania do celów naukowych środków odurzających,
           substancji psychotropowych lub ich preparatów oraz prekursorów z
           grupy I-R przez instytucje naukowe i specjalistyczne, o których mowa
           w ust. 2, a także tryb wchodzenia przez te instytucje w posiadanie
           środków odurzających substancji psychotropowych  lub ich preparatów
           oraz prekursorów z grupy I-R .";
6) art. 12 otrzymuje brzmienie:
      "Art. 12. 1. Ministrowie właściwi do spraw zdrowia, oświaty i wychowania,
             spraw wewnętrznych, administracji publicznej, transportu, pracy
             oraz Minister Obrony Narodowej i Minister Sprawiedliwości, każdy w
             zakresie swojego działania, zapewnią przygotowanie niezbędnej
             liczby osób do realizacji zadań, o których mowa w
             art. 1.
         2. Jednostki organizacyjne administracji rządowej  oraz szkół wyższych
           prowadzące szkolenie osób, o których mowa w ust. 1, mogą posiadać,
           przechowywać oraz nabywać środki odurzające, substancje
           psychotropowe i ich preparaty oraz prekursory z grupy
           I-R w ilości niezbędnej do prowadzenia tego szkolenia.
         3. Minister właściwy do spraw zdrowia, w porozumieniu z ministrami
           właściwymi do spraw wewnętrznych, nauki oraz szkolnictwa wyższego,
           określi w drodze rozporządzenia zasady i warunki nabywania,
           przechowywania oraz używania do celów szkoleniowych środków
           odurzających, substancji psychotropowych lub ich preparatów oraz
           prekursorów z grupy I-R przez jednostki organizacyjne, o których
           mowa w ust. 2.";
7) w art. 14 dodaje się ust. 2a w brzmieniu:
    "2a. W rehabilitacji osób uzależnionych mogą uczestniczyć inne osoby niż
       wymienione w ust. 1 i 2, z wykształceniem co najmniej średnim, o ile
       ukończyły specjalistyczne szkolenie w dziedzinie uzależnień, zgodne z
       programem zatwierdzonym i certyfikowanym przez ministra właściwego do
       spraw zdrowia.";
8) w art. 15 w ust. 5 wyrazy "Minister Zdrowia i Opieki Społecznej" zastępuje
  się wyrazami "Minister właściwy do spraw zdrowia";
9) w art. 16 wyrazy "Minister Sprawiedliwości w porozumieniu z Ministrem
  Zdrowia i Opieki Społecznej" zastępuje się wyrazami "Minister Sprawiedliwości
  w porozumieniu z ministrem właściwym do spraw zdrowia";
10) w art. 22:
   a) w  ust. 2 wyrazy "egzekucyjnym w administracji" zastępuje się wyrazem
     "karnym",
   b) dodaje się ust. 4 i 5 w brzmieniu:
     "4. W wypadku gdy nie zostało wszczęte postępowanie karne, o przepadku na
       rzecz Skarbu Państwa środków, substancji, preparatów lub prekursorów, o
       których mowa w ust. 2, orzeka sąd rejonowy na wniosek wojewódzkiego
       inspektora farmaceutycznego.
     5. Minister właściwy do spraw zdrowia, w porozumieniu z Ministrem
       Sprawiedliwości oraz ministrem właściwym do spraw wewnętrznych, określi
       w drodze rozporządzenia podmioty uprawnione do przechowywania oraz
       niszczenia środków odurzających, substancji psychotropowych lub ich
       preparatów oraz prekursorów z grupy I-R, o których mowa w ust. 4, a
       także szczegółowe zasady i warunki ich przechowywania oraz niszczenia.";
11) w art. 23:
   a) w ust. 3 i 8 wyrazy "Ministra Zdrowia i Opieki Społecznej" zastępuje się
     wyrazami "Głównego Inspektora Farmaceutycznego";
   b) w ust. 13 i 14 wyrazy "Minister Zdrowia i Opieki Społecznej" zastępuje
     się wyrazami "Minister właściwy do spraw zdrowia";
12) w art. 24 w ust. 2, wyrazy "Minister Zdrowia i Opieki Społecznej" zastępuje
  się wyrazami "Minister właściwy do spraw zdrowia";
13) w art. 25:
   a) ust. 4 otrzymuje brzmienie:
     "4. Minister właściwy do spraw zdrowia, określi w drodze rozporządzenia,
       szczegółowe warunki i tryb wydawania zezwoleń i dokumentów, o których
       mowa w ust. 2, 3 i 9, wzory tych zezwoleń i dokumentów, obowiązki
       podmiotów i osób posiadających te zezwolenia i dokumenty w zakresie
       przechowywania środków objętych zezwoleniem, wydawania tych środków
       jednostkom uprawnionym oraz prowadzenia dokumentacji w zakresie ich
       posiadania i obrotu nimi.",
   b) dodaje się ust. 9 w brzmieniu:
     "9. Przywóz z zagranicy lub wywóz zagranicę środków odurzających,
       substancji psychotropowych lub prekursorów grupy I-R na własne potrzeby
       lecznicze może być dokonywany na podstawie stosownych dokumentów.";
14) w art. 26:
   a) w ust. 1 wyrazy "Minister Zdrowia i Opieki Społecznej" zastępuje się
     wyrazami "Minister właściwy do spraw zdrowia",
   b) w ust. 2 wyrazy "Minister Zdrowia i Opieki Społecznej w porozumieniu z
     Ministrem Gospodarki" zastępuje się wyrazami "Minister właściwy do spraw
     zdrowia w porozumieniu z ministrem właściwym do spraw gospodarki";
15) w art. 27:
   a) w ust. 1 i 2 wyrazy "Ministra Zdrowia i Opieki Społecznej" zastępuje się
     wyrazami "Głównego Inspektora Farmaceutycznego",
   b) w ust. 6 wyrazy "Minister Zdrowia i Opieki Społecznej" zastępuje się
     wyrazami "Minister właściwy do spraw zdrowia";
16) w art. 28 w ust. 4 wyrazy "Minister Zdrowia i Opieki Społecznej" zastępuje
  się wyrazami "Minister właściwy do spraw zdrowia";
17) w art. 29 ust. 2 otrzymuje brzmienie:
  "2. Minister właściwy do spraw zdrowia określi, w drodze rozporządzenia,
     rodzaje preparatów i ich ilości, jakie mogą posiadać podmioty, o których
     mowa w ust. 1, oraz inne podmioty, szczegółowe warunki zaopatrywania,
     przechowywania tych preparatów oraz prowadzenia dokumentacji w zakresie
     ich posiadania i stosowania.";
18) w art. 30 ust. 2 otrzymuje brzmienie:
  "2. Minister właściwy do spraw zdrowia określi, w drodze rozporządzenia,
     szczegółowe warunki i tryb składania sprawozdań, o których mowa w ust. 1,
     w tym terminy ich składania oraz niezbędne dane, jakie powinny zawierać.";
19) w art. 31 w ust. 3 wyrazy "Ministrowie Obrony Narodowej oraz Spraw
  Wewnętrznych i Administracji" zastępuje się wyrazami "Minister Obrony
  Narodowej oraz minister właściwy do spraw wewnętrznych";
20) w art. 40 w ust. 2 wyrazy "do lat 5" zastępuje się wyrazami "na czas nie
  krótszy od lat 3.";
21) w art. 45 ust. 1 otrzymuje brzmienie:
  "1. Kto, wbrew przepisom ustawy, udziela innej osobie środka odurzającego lub
    substancji psychotropowej, ułatwia albo umożliwia ich użycie albo nakłania
    do użycia takiego środka lub substancji,
    podlega karze pozbawienia wolności do lat 3.";
22) dodaje się art. 46a w brzmieniu:
    "Art. 46a. 1.  Kto będąc właścicielem lub działającym w jego imieniu
             zarządcą albo kierownikiem zakładu gastronomicznego, lokalu
             rozrywkowego lub prowadząc inną działalność usługową, mając
             wiarygodną wiadomość o popełnieniu przestępstwa określonego w art.
             43, 45 lub 46 na terenie tego lokalu, nie powiadamia o tym
             niezwłocznie organów ścigania
             podlega grzywnie, karze ograniczenia wolności albo pozbawienia
             wolności do lat 2.
         2. Nie podlega karze, kto zaniechał zawiadomienia z obawy przed
           odpowiedzialnością karną grożącą jemu samemu lub jego najbliższym.";
23) w art. 48 ust. 4 skreśla się;
24) dotychczasową treść art. 54 oznacza się jako ust. 1 i dodaje się ust. 2 w
  brzmieniu:
  "2. W razie ukarania za wykroczenie określone w art. 51 lub 52, orzeka się
     przepadek przedmiotów wykroczenia, a także przedmiotów pochodzących
     bezpośrednio lub pośrednio z wykroczenia, nawet jeżeli nie były one
     własnością sprawcy. Sąd orzekając przepadek przedmiotów może zarządzić ich
     zniszczenie. Z czynności zniszczenia sporządza się protokół.";
25) w art. 55:
   a) w ust. 2 dodaje się zdanie drugie i trzecie w brzmieniu:
     "Sąd orzekając przepadek przedmiotów może zarządzić ich zniszczenie.
       Z czynności zniszczenia sporządza się protokół.",
   b) w ust. 3 po wyrazie "zapobiegania" dodaje się wyrazy "i zwalczania";
26) w art. 56 w ust. 6 wyrazy "Minister Zdrowia i Opieki Społecznej" zastępuje
  się wyrazami "Minister właściwy do spraw zdrowia";
27) załączniki do ustawy nr 1, 2 i 3 otrzymują brzmienie załączników nr 1, 2 i 3
  do niniejszej ustawy.
                                        
                                     Art. 2.
Ustawa wchodzi w życie po upływie 14 dni od dnia ogłoszenia.
 
