


 
 
 
USTAWA  
z dnia 17 lutego
2006 r.
 
o likwidacji
Rządowego Centrum Studiów Strategicznych[1])
 
 
Art. 1.
Z dniem 31 marca
2006 r. likwiduje się Rządowe Centrum Studiów Strategicznych działające przy
Prezesie Rady Ministrów, zwane dalej „Centrum”.
 
Art. 2.
Z dniem 1
kwietnia 2006 r. wykonywane dotychczas przez Centrum zadania i kompetencje z
zakresu:
1)   sporządzania
ocen skutków społeczno-gospodarczych projektowanych regulacji,
2)   opracowywania
ocen międzynarodowych uwarunkowań sytuacji kraju oraz długofalowych koncepcji
polityki zagranicznej,
3)   opracowywania
ocen funkcjonalności struktur państwa i sprawności ich działania,
4)   przygotowywania
innych analiz, prognoz, koncepcji, programów i ocen, zleconych przez Prezesa
Rady Ministrów 
– stają się zadaniami, które realizuje, z upoważnienia
Prezesa Rady Ministrów, Kancelaria Prezesa Rady Ministrów.
 
Art. 3.
W ustawie z dnia
16 września 1982 r. o pracownikach urzędów państwowych (Dz. U. z 2001 r. Nr 86,
poz. 953, z późn. zm.[2]))
wprowadza się następujące zmiany:
1)   w art. 1 w
ust. 2 uchyla się pkt 4;
2)   w art. 21 w
ust. 4 w zdaniu drugim wyrazy „jednostek, o których mowa w art. 1 ust. 2
pkt 4 i 4a,” zastępuje się wyrazami „ jednostki, o której mowa w art. 1 ust. 2
pkt 4a,”. 
 
Art. 4.
W ustawie z dnia
8 sierpnia 1996 r. o Radzie Ministrów (Dz. U. z 2003 r. Nr 24, poz. 199, z
późn. zm.[3]))
wprowadza się następujące zmiany:
1)   uchyla się
art. 14j-14o;
2)   w art. 29 po
pkt 1 dodaje się pkt 1a-1d w brzmieniu:
„1a)   dokonywanie ocen skutków
(kosztów i korzyści) społeczno-gospodarczych projektowanych regulacji oraz
sporządzanie ocen tych skutków, w tym projektów powodujących istotne długo­okresowe
następstwa w rozwoju społecznym i gos­podarczym; 
1b)   opracowywanie ocen
międzynarodowych uwarun­kowań sytuacji kraju oraz długofalowych koncepcji
polityki zagranicznej;
1c)   opracowywanie ocen
funkcjonalności struktur państwa i sprawności ich działania;
1d)   przygotowywanie innych analiz,
prognoz, koncepcji, programów i ocen, zleconych przez Prezesa Rady Ministrów;”.
 
Art. 5.
W ustawie z dnia
4 września 1997 r. o działach administracji rządowej (Dz. U. z 2003 r. Nr 159,
poz. 1548, z późn. zm.[4]))
wprowadza się następujące zmiany:
1)   art. 23a
otrzymuje brzmienie:
„ Art. 23a.       Dział
rozwój regionalny obejmuje sprawy:
1)   opracowywania
projektów strategii rozwoju kraju;
2)   opracowywania
dokumentów programowych z zakresu społeczno-gospodarczego rozwoju kraju, w
szczególności będących podstawą do pozyskiwania środków rozwojowych z Unii
Europejskiej i z innych źródeł zagranicznych;
3)   przygotowywania
prognoz oraz średnio i długookresowych strategicznych programów rozwoju
kraju;
4)   przygotowywania
koncepcji przestrzennego zagospodarowania kraju wraz z prognozą oddziaływania
na środowisko;
5)   analizowania
zgodności rządowych prog­ra­mów krótko i średniookresowych z progra­mami
strategicznymi;
6)   analizowania
zgodności strategii rozwoju województw ze strategią rozwoju kraju;
7)   opracowywania
sektorowych programów ope­racyjnych, z wyjątkiem programów doty­czących rozwoju
obszarów wiejskich i rybo­łówstwa, realizujących cele strategii, o której mowa
w pkt 1, oraz dokumentów, o których mowa w pkt 2, z wykorzystaniem w szcze­gólności
środków budżetu państwa oraz środków rozwojowych pochodzących z Unii Europejskiej
i z innych źródeł zagranicznych;
8)   zarządzania
Funduszem Spójności oraz sektorowymi programami opera­cyjnymi, z wyjątkiem
programów dotyczących rozwoju obszarów wiejskich i rybołówstwa;
9)   koordynacji
opracowywania przez samorządy województw regionalnych programów opera­cyjnych,
zawierania regionalnych porozumień programowych, a także monitorowania i oce­ny
przebiegu ich wykonania;
10)   współpracy
z jednostkami samorządu tery­torialnego oraz organizacjami je zrze­sza­jącymi,
a także z partnerami społeczno-gospodarczymi, w zakresie dotyczącym roz­woju społeczno-gospodarczego
kraju, w tym rozwoju regionalnego;
11)
nadzorowania wykonania i rozliczenia zawartych kontraktów wojewódzkich.”;
2)   w art. 38
ust. 1 otrzymuje brzmienie:
„1.  W celu
realizacji swoich zadań minister kierujący określonym działem współdziała, na zasadach
i w trybie określonych w odrębnych przepisach oraz w zakresie
wynikającym z potrzeb danego działu, z innymi członkami Rady Ministrów
oraz innymi organami administracji rządowej i państwo­wymi jednostkami
organizacyjnymi, organami samorządu terytorialnego, jak również z organami
samorządu gospodarczego, zawodowego, związków zawodowych i organizacji
pracodawców oraz innych organizacji społecznych i przedstawicielstw środowisk
zawodo­wych i twórczych.”.
 
Art. 6.
W ustawie z dnia
18 grudnia 1998 r. o służbie cywilnej (Dz. U. z 1999 r. Nr 49, poz. 483, z
późn. zm.[5]))
wprowadza się następujące zmiany:
1)   w art. 2 w
ust. 1 uchyla się pkt 4;
2)   w art. 41 w
ust. 1 pkt 2 otrzymuje brzmienie:
„2) osoby kierującej departamentem
(komórką równorzędną) i jej zastępcy w urzędach, o których mowa w art. 2 ust. 1
pkt 1 i 2, oraz osoby kierującej wydziałem (komórką równorzędną) i jej zastępcy
w urzędach wojewódzkich,”. 
 
Art. 7.
W ustawie z dnia
27 marca 2003 r. o planowaniu i zagospodarowaniu przestrzennym (Dz. U. Nr 80,
poz. 717, z późn. zm.[6]))
wprowadza się następujące zmiany:
1)   art. 46
otrzymuje brzmienie:
„Art. 46.        Minister
właściwy do spraw budownictwa, gospodarki przestrzennej i mieszkaniowej
koordynuje zgodność planów zagospodarowania przestrzennego województw z
koncepcją przestrzennego zagospodarowania kraju oraz w porozumieniu z ministrem
właściwym do spraw rozwoju regionalnego prowadzi współpracę transgraniczną i
przygraniczną w zakresie zagospodarowania przestrzennego, a także przygotowuje
okresowe raporty o stanie zagospodarowania przestrzennego kraju.”;
2)   w art. 47 w
ust. 1 we wprowadzeniu do wyliczenia wyrazy „Rządowe Centrum Studiów Strategicznych”
zastępuje się wyrazami „Minister właściwy do spraw rozwoju regionalnego”.
 
Art. 8.
W ustawie z dnia
30 czerwca 2005 r. o finansach publicznych (Dz. U. Nr 249, poz. 2104) w art. 49
w ust. 1 uchyla się pkt 5.
 
Art. 9.
1. Należności i
zobowiązania Centrum stają się z dniem 1 kwietnia 2006 r. należnościami i zobowiązaniami
urzędu obsługującego ministra właściwego do spraw rozwoju regionalnego, z wyjątkiem
należności i zobowiązań związanych z zakresem zadań określonych w art. 2, które
stają się należnościami i zobowiązaniami Kancelarii Prezesa Rady Ministrów.
2. Prawa i
obowiązki wynikające z umów i porozumień zawartych przez Centrum przejmuje z
dniem 1 kwietnia 2006 r. urząd obsługujący ministra właściwego do spraw rozwoju
regionalnego, z wyjątkiem praw i obowiązków wynikających z umów i porozumień
związanych z zakresem zadań określonych w art. 2, które przejmuje Kancelaria
Prezesa Rady Ministrów.
 
Art. 10.
Prezes Rady
Ministrów ustali, w drodze zarządzenia, przeznaczenie mienia będącego w
posiadaniu Centrum, z zastrzeżeniem przepisów o gospodarce nieruchomościami
oraz przepisów o finansach publicznych.  
 
Art. 11.
1. Pracownicy Centrum stają się z dniem 1 kwietnia 2006 r. pracownikami
Kancelarii Prezesa Rady Ministrów, z wyjątkiem pracowników Centrum wykonujących
dotychczas inne zadania niż wymienione w art. 2, którzy stają się z tym dniem
pracownikami urzędu obsługującego ministra właściwego do spraw rozwoju regionalnego.

2. Dyrektor generalny Centrum, w terminie 7 dni od dnia ogłoszenia ustawy,
jest obowiązany zawiadomić na piśmie pracowników, o których mowa w ust. 1,
o zmianach, jakie mają nastąpić w zakresie ich stosunków pracy. Przepisy art.
231 § 4 ustawy z dnia 26 czerwca 1974 r. – Kodeks pracy (Dz. U. z
1998 r. Nr 21, poz. 94, z późn. zm.[7]))
stosuje się odpowiednio. 
3. Stosunki pracy z pracownikami, o których mowa w ust. 1, wygasają po
upływie trzech miesięcy od dnia przejścia do nowego pracodawcy, jeżeli przed
upływem tego terminu nie zostaną im zaproponowane nowe warunki pracy i płacy na
dalszy okres albo w razie nieprzyjęcia nowych warunków pracy lub płacy.
4. Wcześniejsze rozwiązanie stosunku pracy z pracownikiem może nastąpić
za wypowiedzeniem.
5. W przypadku wygaśnięcia stosunków pracy, o których mowa w ust. 3, lub
wypowiedzenia, o którym mowa w ust. 4, pracownikom przysługują świadczenia
przewidziane dla pracowników, z którymi stosunki pracy rozwiązuje się z powodu
likwidacji pracodawcy.
6. Przepisów ust. 2 zdanie drugie oraz ust. 3 i 4 nie stosuje się do
urzędników służby cywilnej, do których stosuje się przepisy ustawy z dnia
18 grudnia 1998 r. o służbie cywilnej.
 
Art. 12.
Sprawy wszczęte i niezakończone przez Centrum realizowane w
ramach zadań:
1)   wymienionych w art. 2 – są prowadzone przez Kancelarię Prezesa Rady
Ministrów;
2)   innych niż wymienione w art. 2 – są prowadzone przez urząd obsługujący
ministra właściwego do spraw rozwoju regionalnego. 
 
Art. 13.
Ustawa wchodzi w
życie po upływie 14 dni od dnia ogłoszenia, z wyjątkiem art. 11 ust. 2, który
wchodzi w życie z dniem ogłoszenia. 
 
 
 
MARSZAŁEK SEJMU
 
 
/-/ Marek Jurek




[1])
Niniejszą ustawą zmienia się ustawy: ustawę z dnia 16 września 1982 r. o
pracownikach urzędów państwowych, ustawę z dnia 8 sierpnia 1996 r. o Radzie
Ministrów, ustawę z dnia 4 września 1997 r. o działach administracji rządowej,
ustawę z dnia 18 grudnia 1998 r. o służbie cywilnej, ustawę z dnia 27
marca 2003 r. o planowaniu i zagospodarowaniu przestrzennym oraz ustawę z dnia
30 czerwca 2005 r. o finansach publicznych.


[2])
Zmiany tekstu jednolitego wymienionej ustawy zostały ogłoszone w Dz. U. z
2001 r. Nr 98, poz. 1071, Nr 123, poz. 1353 i Nr 128, poz. 1403, z 2002 r. Nr
1, poz. 18, Nr 153, poz. 1271 i Nr 240, poz. 2052, z 2003 r. Nr 228, poz. 2256
oraz z 2005 r. Nr 10, poz. 71 i Nr 169, poz. 1417.


[3])
Zmiany tekstu jednolitego wymienionej ustawy
zostały ogłoszone w Dz. U. z 2003 r. Nr 80,
poz. 717, z 2004 r. Nr 238, poz. 2390 i Nr 273, poz. 2703 oraz z 2005 r.
Nr 169, poz. 1414 i Nr 249, poz. 2104.


[4])
Zmiany tekstu jednolitego wymienionej ustawy zostały ogłoszone w Dz. U. z
2003 r. Nr 162, poz. 1568 i Nr 190, poz. 1864, z 2004 r. Nr 19, poz. 177, Nr
69, poz. 624, Nr 91, poz. 873, Nr 96, poz. 959, Nr 116, poz. 1206, Nr 238,
poz. 2390 i Nr 273, poz. 2702 oraz z 2005 r. Nr 17, poz. 141, Nr 33,
poz. 288, Nr 155, poz. 1298, Nr 169, poz. 1414 i 1417 i Nr 267, poz. 2258.


[5]) 
Zmiany wymienionej ustawy zostały ogłoszone w Dz. U. z 1999 r. Nr 70,
poz. 778 i Nr 110, poz. 1255, z 2001 r. Nr 102, poz. 1116, Nr 111, poz. 1194,
Nr 128, poz. 1403 i Nr 154, poz. 1800, z 2002 r. Nr 150, poz. 1237, Nr
153, poz. 1271, Nr 238, poz. 2025 i Nr 240, poz. 2052, z 2003 r. Nr 228,
poz. 2256 i 2257, z 2004 r. Nr 33, poz. 287, Nr 179, poz. 1845 i Nr 273,
poz. 2703 oraz z 2005 r. Nr 10, poz. 71,  Nr 132, poz. 1110 i Nr 249, poz.
2104.


[6])
Zmiany wymienionej ustawy zostały ogłoszone w Dz. U. z 2004 r. Nr 6, poz.
41 i Nr 141, poz. 1492 oraz z 2005 r. Nr 113, poz. 954 i Nr 130, poz. 1087.


[7])
Zmiany tekstu jednolitego wymienionej ustawy zostały ogłoszone w Dz. U. z
1998 r. Nr 106, poz. 668 i Nr 113, poz. 717, z 1999 r. Nr 99, poz. 1152, z
2000 r. Nr 19, poz. 239, Nr 43, poz. 489, Nr 107, poz. 1127 i Nr 120, poz.
1268, z 2001 r. Nr 11, poz. 84, Nr 28, poz. 301, Nr 52, poz. 538, Nr 99,
poz. 1075, Nr 111, poz. 1194, Nr 123, poz. 1354, Nr 128, poz. 1405 i Nr
154, poz. 1805, z 2002 r. Nr 74, poz. 676, Nr 135, poz. 1146, Nr 196, poz.
1660, Nr 199, poz. 1673 i Nr 200, poz. 1679, z 2003 r. Nr 166, poz.
1608 i Nr 213, poz. 2081, z 2004 r. Nr 96, poz. 959, Nr 99, poz. 1001, Nr 120,
poz. 1252 i Nr 240, poz. 2407 oraz z 2005 r. Nr 10, poz. 71, Nr 68, poz. 610,
Nr 86, poz. 732 i Nr 167, poz. 1398.
