


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 16
listopada 2006 r.
 
o zmianie ustawy
o podatku dochodowym od osób prawnych[1])
 
 
Art. 1.
W ustawie z dnia 15 lutego 1992 r. o
podatku dochodowym od osób prawnych (Dz. U. z 2000 r. Nr 54, poz.
654, z późn. zm.[2]))
wprowadza się następujące zmiany:
1) w art. 4a w pkt
8 kropkę zastępuje się przecinkiem i dodaje się pkt 9-12 w brzmieniu:
„9) samochodzie
osobowym – oznacza to pojazd samocho­dowy o dopuszczalnej masie całkowitej
nieprzekra­czającej 3,5 tony, konstrukcyjnie przeznaczony do przewozu nie
więcej niż 9 osób łącznie z kierowcą, z wyjątkiem:         
a)   pojazdu
samochodowego mającego jeden rząd siedzeń, który oddzielony jest od części
przeznaczonej do przewozu ładunków ścianą lub trwałą przegrodą, klasyfikowanego
na podstawie przepisów prawa o ruchu drogowym do podrodzaju: wielozadaniowy,
van,
b)   pojazdu
samochodowego mającego więcej niż jeden rząd siedzeń, które oddzielone są od
części przeznaczonej do przewozu ładunków ścianą lub trwałą przegrodą i u
którego długość części przeznaczonej do przewozu ładunków, mierzona po podłodze
od najdalej wysuniętego punktu podłogi pozwalającego postawić pionową ścianę
lub trwałą przegrodę pomiędzy podłogą a sufitem do tylnej krawędzi podłogi,
przekracza 50% długości pojazdu; dla obliczenia proporcji, o której mowa
w zdaniu poprzednim, długość pojazdu stanowi odległość pomiędzy dolną
krawędzią przedniej szyby pojazdu a tylną krawędzią podłogi części pojazdu
przeznaczonej do przewozu ładunków, mierzona w linii poziomej wzdłuż pojazdu
pomiędzy dolną krawędzią przedniej szyby pojazdu a punktem wyprowadzonym
w pionie od tylnej krawędzi podłogi części pojazdu przeznaczonej do przewozu
ładunków,
c)   pojazdu
samochodowego, który ma otwartą część przeznaczoną do przewozu ładunków,
d)   pojazdu
samochodowego, który posiada kabinę kierowcy i nadwozie przeznaczone do
przewozu ładunków jako konstrukcyjnie oddzielne elementy pojazdu,
e)   pojazdu
samochodowego będącego pojazdem specjalnym w rozumieniu przepisów prawa o ruchu
drogowym o przeznaczeniach wymienionych w załączniku nr 9 do ustawy o
podatku od towarów i usług,
10)    małym
podatniku – oznacza to podatnika, u którego wartość przychodu ze sprzedaży
(wraz z kwotą należnego podatku od towarów i usług) nie przekroczyła
w poprzednim roku podatkowym wyrażonej w złotych kwoty odpowiadającej
równowartości 800 000 euro; przeliczenia kwot wyrażonych w euro dokonuje się
według średniego kursu euro ogłaszanego przez Narodowy Bank Polski na pierwszy
dzień roboczy października poprzedniego roku podatkowego, w zaokrągleniu
do 1 000 zł,
11)    zagranicznym
zakładzie – oznacza to:
a)   stałą
placówkę, poprzez którą podmiot mający siedzibę lub zarząd na terytorium
jednego państwa wykonuje całkowicie lub częściowo działalność na terytorium
innego państwa, a w szczególności oddział, przedstawicielstwo, biuro, fabrykę,
warsztat albo miejsce wydobywania bogactw naturalnych,
b)   plac budowy,
budowę, montaż lub instalację, prowadzone na terytorium jednego państwa przez
podmiot mający siedzibę lub zarząd na terytorium innego państwa,
c)   osobę, która
w imieniu i na rzecz podmiotu mającego siedzibę lub zarząd na terytorium
jednego państwa działa na terytorium innego państwa, jeżeli osoba ta ma
pełnomocnictwo do zawierania w jego imieniu umów i pełnomocnictwo to faktycznie
wykonuje
      – chyba że
umowa o unikaniu podwójnego opodatkowania, której stroną jest Rzeczpospolita
Polska, stanowi inaczej,  
12)    certyfikacie
rezydencji – oznacza to zaświadczenie o miejscu siedziby podatnika dla
celów podatkowych wydane przez właściwy organ administracji podatkowej państwa
miejsca siedziby podatnika.”;
2)   po art. 4a
dodaje się art. 4b w brzmieniu:
„Art. 4b. 1.         W
przypadku pojazdów samochodowych o dopusz­czalnej masie całkowitej nieprzekra­czającej
3,5 tony spełnienie wymagań określonych w art. 4a pkt 9 lit. a)-d),
pozwalających na niezaliczenie danego pojazdu samochodowego do samochodów
osobowych, stwierdza się na podstawie dodatkowego badania technicznego przepro­wadzonego
przez okręgową stację kontroli pojazdów, potwierdzonego zaświadczeniem wydanym
przez tę stację, oraz dowodu rejestracyjnego pojazdu, zawierającego właściwą
adnotację o spełnieniu tych wymagań.
2.   Kopię
zaświadczenia, o którym mowa w ust. 1, podatnik jest obowiązany dostarczyć, w
termi­nie 14 dni od dnia jego otrzymania, właściwemu naczelnikowi urzędu
skarbowego.
3.   W
przypadku gdy w pojeździe samochodowym, o którym mowa w ust. 1, dla którego
wydano zaświadczenie, zostały wprowadzone zmiany, w wyniku których pojazd ten
nie spełnia wymagań, o których mowa w art. 4a pkt 9 lit. a)-d) – podatnik
jest obowiązany do pisemnego zawiadomienia właściwego naczelnika urzędu skarbowego
o tych okolicznościach, w terminie 7 dni od ich zaistnienia.”;
3)   w art. 7 w
ust. 3 pkt 2 i 3 otrzymują brzmienie:
„2) przychodów wymienionych w art. 21
i 22, przy czym w przypadku podatników, o których mowa w art. 3
ust. 2, prowadzących działalność poprzez położony na terytorium
Rzeczypospolitej Polskiej zagraniczny zakład uwzględnia się przychody
wymienione w art. 21, jeżeli związane są z działalnością zakładu,
3)   kosztów
uzyskania przychodów, o których mowa w pkt 1 i 2, przy czym w
przypadku podatników, o których mowa w art. 3 ust. 2, prowadzących działalność
poprzez położony na terytorium Rzeczypospolitej Polskiej zagraniczny zakład
uwzględnia się koszty uzyskania przychodów wymienionych w art. 21, jeżeli
przychody te zostały uwzględnione przez podatnika przy ustalaniu dochodu
przypadającego na zagraniczny zakład,”;
4)   w art. 9a po
ust. 5 dodaje się ust. 5a w brzmieniu: 
„5a. Przepisy ust.
1-5 stosuje się odpowiednio do podatników, o których mowa w art. 3 ust. 2,
prowadzących działalność poprzez położony na terytorium Rzeczypospolitej
Polskiej zagraniczny zakład.”;
5)   po art. 9a
dodaje się art. 9b w brzmieniu:
„Art. 9b. 1.
Podatnicy ustalają różnice kursowe na podstawie:
1)   art. 15a,
albo 
2)   przepisów
o rachunkowości, pod warunkiem że w okresie, o którym mowa w ust. 3,
sporządzane przez podatników sprawozdania finansowe będą badane przez podmioty
uprawnione do ich badania.
2.   Podatnicy,
którzy wybrali metodę, o której mowa w ust. 1 pkt 2, zaliczają odpowiednio do
przychodów lub kosztów uzyskania przychodów ujęte w księgach rachunkowych
różnice kursowe z tytułu transakcji walutowych i  wynikające z dokonanej
wyceny składników aktywów i pasywów wyrażonych w walucie obcej, a także wyceny
pozabilansowych pozycji w walutach obcych. Wycena ta dla celów podatkowych powinna
być dokonywana na ostatni dzień każdego miesiąca i na ostatni dzień roku
podatkowego lub na ostatni dzień kwartału i na ostatni dzień roku podatkowego
albo tylko na ostatni dzień roku podatkowego, z tym że wybrany termin wyceny
musi być stosowany przez pełny rok podatkowy i nie może być zmieniany.
3.   W
przypadku wyboru metody, o której mowa w ust. 1 pkt 2, podatnicy mają obowiązek
stosować tę metodę przez okres nie krótszy niż trzy lata podatkowe, licząc od
początku roku podatkowego, w którym została przyjęta ta metoda, z tym że
podatnicy mają obowiązek w terminie do końca pierwszego miesiąca roku podatkowego,
a w przypadku podatników rozpoczynających działalność - w terminie 30 dni od
dnia jej rozpoczęcia, zawiadomić w formie pisemnej właściwego naczelnika urzędu
skarbowego o wyborze tej metody. 
4.   W
przypadku rezygnacji ze stosowania metody ustalania różnic kursowych, o której
mowa w ust. 1 pkt 2, podatnicy są obowiązani zawiadomić w formie pisemnej
właściwego naczelnika urzędu skarbowego w terminie do końca roku podatkowego
poprzedzającego rok podatkowy, w którym zamierzają zrezygnować ze stosowania
tej metody. Rezygnacja może nastąpić po upływie okresu, o którym mowa
w ust. 3.
5.   W
przypadku wyboru metody ustalania różnic kursowych, o której mowa w ust. 1 pkt
2, podatnicy na pierwszy dzień roku podatkowego, w którym została wybrana ta
metoda, zaliczają odpowiednio do przychodów lub kosztów uzyskania przychodów
naliczone różnice kursowe ustalone na podstawie przepisów o rachunkowości na ostatni
dzień poprzedniego roku podatkowego. Od pierwszego dnia roku podatkowego, w którym
wybrali tę metodę, stosują zasady, o których mowa w ust. 2. 
6.   W
przypadku rezygnacji z metody ustalania różnic kursowych, o której mowa w ust.
1 pkt 2, podatnicy: 
1)   zaliczają
na ostatni dzień roku podatkowego, w którym stosowali tę metodę, odpowiednio do
przychodów lub kosztów uzyskania przychodów naliczone różnice kursowe ustalone
na podstawie przepisów o rachunkowości, 
2)   od
pierwszego dnia roku podatkowego, następującego po roku, w którym stosowali tę
metodę, stosują zasady, o których mowa w art. 15a, ustalając różnice kursowe od
dnia, o którym mowa w pkt 1.”;
6)   w art. 10:
a)   w ust. 1 pkt
6 i 7 otrzymują brzmienie:
„6)   w przypadku
podziału spółek, jeżeli majątek przejmowany na skutek podziału, a przy podziale
przez wydzielenie majątek przejmowany na skutek podziału lub majątek pozostający
w spółce, nie stanowią zorganizowanej części przedsię­biorstwa – ustalona
na dzień podziału nadwyżka nominalnej wartości udziałów (akcji) przydzie­lonych
w spółce przejmującej lub nowo zawiązanej nad kosztami nabycia lub objęcia
udziałów (akcji) w spółce dzielonej, obliczonymi zgodnie z art. 15 ust. 1k albo
art. 16 ust. 1 pkt 8; jeżeli podział spółki następuje przez wydzielenie,
kosztem uzyskania przychodów jest wartość lub kwota wydatków poniesionych przez
udziałowca (akcjonariusza) na objęcie lub nabycie udziałów (akcji) w spółce
dzielonej, ustalona w takiej proporcji, w jakiej pozostaje u tego udziałowca
wartość nominalna unicestwianych udziałów (akcji) w spółce dzielonej do
wartości nominalnej udziałów (akcji) przed podziałem,
7) zapłata, o
której mowa w art. 12 ust. 4d.”,
b)   w ust. 2 pkt
2 otrzymuje brzmienie:
„2)   dla spółki
przejmującej, która posiada w kapitale zakładowym spółki przejmowanej lub
dzielonej udział w wysokości mniejszej niż 10%, dochód stanowi nadwyżka
wartości przejętego majątku odpowiadająca procentowemu udziałowi w kapi­tale
zakładowym spółki przejmowanej lub dzielonej nad kosztami uzyskania przychodu
obliczonymi zgodnie z art. 15 ust. 1k lub art. 16 ust. 1 pkt 8; dochód ten
określa się na dzień wykreślenia spółki przejmowanej lub dzielonej z rejestru
albo na dzień wydzielenia.”,
c) w ust. 5 pkt 2
i 3 otrzymują brzmienie:
„2)   o których
mowa w art. 3 ust. 1, przejmujących majątek spółek podlegających w państwie
członkowskim Unii Europejskiej lub w innym państwie należącym do Europejskiego
Obszaru Gospodarczego opodatkowaniu od całości swoich dochodów, bez względu na
miejsce ich osiągania, albo
3)    o których
mowa w art. 3 ust. 2, podlegających w państwie członkowskim Unii Europejskiej
lub w innym państwie należącym do Europejskiego Obszaru Gospodarczego opodatkowaniu
od całości swoich dochodów, bez względu na miejsce ich osiągania, przejmujących
majątek spółek będących podatnikami, o których mowa w art. 3 ust. 1.”;
7)   w art. 11:
a)   po ust. 4
dodaje się ust. 4a w brzmieniu:
„4a.   W przypadku gdy podmiot krajowy dokonuje transakcji z
podmiotem mającym miejsce zamieszkania, siedzibę lub zarząd na terytorium lub w
kraju wymienionym w rozporządzeniu, o którym mowa w art. 9a ust. 6, a warunki ustalone w takiej transakcji odbiegają od warunków, jakie ustaliłyby między sobą
niezależne podmioty, i w wyniku tego podmiot krajowy nie wykazuje
dochodów lub wykazuje dochody w zaniżonej wysokości – dochody podmiotu krajowego
określa się w drodze oszacowania stosując metody wskazane w ust. 2 i 3 lub
stosuje się odpowiednio art. 14.”,
b) po ust. 8
dodaje się ust. 8a w brzmieniu:
„8a.  Przepisy ust. 1-3 stosuje się
odpowiednio przy określaniu części dochodu podatnika, o którym mowa w art.
3 ust. 2, prowadzącego działalność poprzez położony na terytorium Rzeczypospolitej
Polskiej zagraniczny zakład, podlegającej przypisaniu temu zakładowi.”;
8)   w art. 12:
a)   w ust. 1 pkt
9 otrzymuje brzmienie:
„9)   w spółce
podlegającej podziałowi, jeżeli majątek przejmowany na skutek podziału, a przy
podziale przez wydzielenie majątek przejmowany na skutek podziału lub majątek
pozostający w spółce, nie stanowią zorganizowanej części przedsię­biorstwa –
wartość rynkowa składników majątko­wych przeniesionych na spółki przejmujące
lub nowo zawiązane ustalona na dzień podziału lub wydzielenia; przepisy art. 14
ust. 2 i 3 stosuje się odpowiednio.”,
b)   ust. 2
otrzymuje brzmienie:
„2.   Przychody w
walutach obcych przelicza się na złote według kursu średniego ogłaszanego przez
Narodowy Bank Polski z ostatniego dnia roboczego poprzedzającego dzień
uzyskania przychodu.”, 
c)   uchyla się
ust. 2a,
d)   w ust. 3
uchyla się zdanie drugie,
e) ust. 3a
otrzymuje brzmienie:
„3a. Za datę
powstania przychodu, o którym mowa w ust. 3, uważa się, z zastrzeżeniem ust.
3c-3e, dzień wydania rzeczy, zbycia prawa majątkowego lub wykonania usługi albo
częściowego wykonania usługi, nie później niż dzień:
1) wystawienia
faktury albo
2) uregulowania
należności.”,
f) ust. 3c i
3d otrzymują brzmienie:
„3c. Jeżeli
strony ustalą, iż usługa jest rozliczana w okresach rozliczeniowych, za datę powstania
przychodu uznaje się ostatni dzień okresu rozliczeniowego określonego w umowie
lub na wystawionej fakturze, nie rzadziej niż raz w roku.
3d. Przepis ust.
3c stosuje się odpowiednio do dostawy energii elektrycznej, cieplnej oraz gazu
przewodowego.”,
g)   po ust. 3d
dodaje się ust. 3e w brzmieniu:    
„3e. W przypadku otrzymania przychodu, o którym mowa w ust.
3, do którego nie stosuje się ust. 3a, 3c i 3d, za datę powstania przychodu
uznaje się dzień otrzymania zapłaty.”,
h) ust. 4d
otrzymuje brzmienie:
„4d. W przypadku
podatników dokonujących zbycia udziałów (akcji) jednej spółki kapitałowej innej
spółce kapitałowej, jeżeli spółka nabywająca oraz spółka zbywająca
(obejmująca), podlegają w państwie członkowskim Unii Europejskiej lub w innym
państwie należącym do Europejskiego Obszaru Gospodarczego opodatkowaniu od
całości swoich dochodów bez względu na miejsce ich osiągania oraz w zamian za
zbywane udziały (akcje) spółka zbywająca otrzyma udziały (akcje) spółki
nabywającej albo otrzyma udziały (akcje) spółki  nabywającej wraz z
zapłatą w gotó­w­ce  w wysokości nie wyższej niż 10% war­tości  nominalnej
otrzymanych udziałów (akcji) lub – w przypadku braku wartości nominalnej – war­tości
rynkowej tych udziałów (akcji), a także jeżeli w wyniku nabycia udziałów
(akcji): 
1)  spółka
nabywająca uzyska bezwzględną większość praw głosu w spółce, której udziały
(akcje) są zbywane, albo 
2) spółka
posiadająca bezwzględną większość praw głosu w spółce, której udziały (akcje)
są zbywane, zwiększa ilość udziałów (akcji) w tej spółce
      - do
przychodów nie zalicza się wartości otrzymanych udziałów (akcji) w spółce zbywającej
i w spółce nabywającej.”;
9)   w art. 15:
a)   ust. 1
otrzymuje brzmienie:
„1. Kosztami
uzyskania przychodów są koszty poniesione w celu osiągnięcia przychodów lub
zachowania albo zabezpieczenia źródła przy­chodów, z wyjątkiem kosztów
wymienionych w art. 16 ust. 1. Koszty poniesione w walutach obcych
przelicza się na złote według kursu średniego ogłaszanego przez Narodowy Bank
Polski z ostatniego dnia roboczego poprzedzającego dzień poniesienia kosztu.”,
b)   uchyla się
ust. 1a,
c)   w ust. 1b pkt
1 otrzymuje brzmienie:
„1)   rezerwy
techniczno-ubezpieczeniowe utworzone zgodnie z odrębnymi przepisami – do
wysokości stanowiącej przyrost tych rezerw na koniec roku podatkowego w
stosunku do ich stanu na początek roku; przy ustalaniu zaliczek, o których mowa
w art. 25, kosztem uzyskania przychodu jest przyrost stanu rezerw
techniczno-ubezpieczeniowych na koniec okresu, za który wpłacana jest zaliczka,
w stosunku do stanu tych rezerw na początek roku podatkowego,”,
d)   ust. 4
otrzymuje brzmienie:
„4.   Koszty
uzyskania przychodów bezpośrednio związane z przychodami, poniesione w latach
poprzedzających rok podatkowy oraz w roku podatkowym, są potrącalne w tym roku
podatkowym, w którym osiągnięte zostały odpowiadające im przychody, z zastrzeżeniem
ust. 4b i 4c.”,
e) po ust. 4a
dodaje się ust. 4b-4e w brzmieniu:
„4b. Koszty
uzyskania przychodów bezpośrednio związane z przychodami, odnoszące się do
przychodów danego roku podatkowego, a ponie­sione po zakończeniu tego roku podatkowego
do dnia: 
1)
sporządzenia sprawozdania finansowego, zgodnie z odrębnymi przepisami, nie
później jednak niż do upływu terminu określonego do złożenia zeznania, jeżeli
podatnicy są obowiązani do sporządzania takiego sprawozdania, albo
2) złożenia
zeznania, nie później jednak niż do upływu terminu określonego do złożenia tego
zeznania, jeżeli podatnicy, zgodnie z odręb­nymi przepisami, nie są obowiązani
do sporządzania sprawozdania finansowego
      – są
potrącalne w roku podatkowym, w którym osiągnięte zostały odpowiadające im
przychody.
4c. Koszty
uzyskania przychodów bezpośrednio związane z przychodami, odnoszące się do
przychodów danego roku podatkowego, a poniesione po dniu, o którym mowa w
ust. 4b pkt 1 albo pkt 2, są potrącalne w roku podatkowym następującym po roku,
za który sporządzane jest sprawozdanie finansowe lub składane zeznanie.
4d. Koszty
uzyskania przychodów, inne niż koszty bezpośrednio związane z przychodami, są
potrącalne w dacie ich poniesienia. Jeżeli koszty te dotyczą okresu
przekraczającego rok podatkowy, a nie jest możliwe określenie, jaka ich część
dotyczy danego roku podatkowego, w takim przypadku stanowią koszty
uzyskania przychodów proporcjonalnie do długości okresu, którego dotyczą. 
4e. Za dzień
poniesienia kosztu uzyskania przy­chodów uważa się dzień, na który ujęto koszt
w księgach rachunkowych (zaksięgowano) na podstawie otrzymanej faktury
(rachunku), albo dzień, na który ujęto koszt na podstawie innego dowodu w
przypadku braku faktury (rachunku), z wyjątkiem sytuacji gdy dotyczyłoby to
ujętych jako koszty rezerw albo biernych rozliczeń międzyokresowych kosztów.”;
10)   po art. 15
dodaje się art. 15a w brzmieniu:
„Art. 15a. 1. Różnice
kursowe zwiększają odpowiednio przychody jako dodatnie różnice kursowe albo
koszty uzyskania przychodów jako ujemne różnice kursowe w kwocie wynikającej z
różnicy między wartościami określonymi w ust. 2 i 3. 
2.   Dodatnie
różnice kursowe powstają, jeżeli wartość:
1)   przychodu
należnego wyrażonego w walu­cie obcej po przeliczeniu na złote według kursu
średniego ogłaszanego przez Narodowy Bank Polski jest niższa od wartości tego
przychodu w dniu jego otrzymania, przeliczonej według faktycznie zastosowanego
kursu waluty z tego dnia, 
2)   poniesionego
kosztu wyrażonego w walucie obcej po przeliczeniu na złote według kursu
średniego ogłaszanego przez Narodowy Bank Polski jest wyższa od wartości tego
kosztu w dniu zapłaty, przeliczonej według faktycznie zastosowanego kursu waluty
z tego dnia,
3)   otrzymanych
lub nabytych środków lub wartości pieniężnych w walucie obcej w dniu ich wpływu
jest niższa od wartości tych środków lub wartości pieniężnych w dniu zapłaty
lub innej formy wypływu tych środków lub wartości pieniężnych, według
faktycznie zastosowanego kursu waluty z tych dni, z zastrzeżeniem pkt 4 i
5, 
4)   kredytu
(pożyczki) w walucie obcej w dniu jego udzielenia jest niższa od wartości tego
kredytu (pożyczki) w dniu jego zwrotu, przeliczonej według faktycznie
zastosowanego kursu waluty z tych dni,
5)   kredytu
(pożyczki) w walucie obcej w dniu jego otrzymania jest wyższa od wartości tego
kredytu (pożyczki) w dniu jego spłaty, przeliczonej według faktycznie zastosowanego
kursu waluty z tych dni.
3.   Ujemne
różnice kursowe powstają, jeżeli wartość:
1)   przychodu
należnego wyrażonego w walu­cie obcej po przeliczeniu na złote według kursu
średniego ogłaszanego przez Narodowy Bank Polski jest wyższa od wartości tego
przychodu w dniu jego otrzymania, przeliczonej według faktycznie zastosowanego
kursu waluty z tego dnia,
2)   poniesionego
kosztu wyrażonego w walucie obcej po przeliczeniu na złote według kursu
średniego ogłaszanego przez Narodowy Bank Polski jest niższa od wartości tego
kosztu w dniu zapłaty, przeliczonej według faktycznie zastosowanego kursu waluty
z tego dnia,
3)   otrzymanych
lub nabytych środków lub wartości pieniężnych w walucie obcej w dniu ich wpływu
jest wyższa od wartości tych środków lub wartości pieniężnych w dniu zapłaty
lub innej formy wypływu tych środków lub wartości pieniężnych, według
faktycznie zastosowanego kursu waluty z tych dni, z zastrzeżeniem pkt 4 i
5,
4)   kredytu
(pożyczki) w walucie obcej w dniu jego udzielenia jest wyższa od wartości tego
kredytu (pożyczki) w dniu jego zwrotu, przeliczonej według faktycznie zastosowanego
kursu waluty z tych dni,
5)   kredytu
(pożyczki) w walucie obcej w dniu jego otrzymania jest niższa od wartości tego
kredytu (pożyczki) w dniu jego spłaty, przeliczonej według faktycznie
zastosowanego kursu waluty z tych dni.
4.   Jeżeli
przy obliczaniu wartości różnic kursowych, o których mowa w ust. 2 i 3, nie
jest możliwe uwzględnienie faktycznie zastosowanego kursu waluty w danym dniu,
przyjmuje się kurs średni ogłaszany przez Narodowy Bank Polski z ostatniego
dnia roboczego poprzedzającego ten dzień.
5. Jeżeli
faktycznie zastosowany kurs waluty, o którym mowa w ust. 2 i 3, jest wyższy lub
niższy odpowiednio o więcej niż powiększona lub pomniejszona o 5% wartość kursu
średniego ogłaszanego przez Narodowy Bank Polski z ostatniego dnia roboczego
poprzedzającego dzień faktycznie zastosowanego kursu waluty, organ podatkowy
może wezwać strony umowy do zmiany tej wartości lub wskazania przyczyn uzasadniających
zastosowanie kursu waluty. W razie niedokonania zmiany wartości lub
niewskazania przyczyn, które uzasadniają zastosowanie faktycznego kursu waluty,
organ podatkowy określi ten kurs opierając się na kursach walut ogłaszanych
przez Narodowy Bank Polski.
6.   Przez
średni kurs ogłaszany przez Narodowy Bank Polski, o którym mowa w ust. 2 i 3,
rozumie się kurs z ostatniego dnia roboczego poprzedzającego dzień uzyskania
przychodu lub poniesienia kosztu.
7.   Za koszt
poniesiony, o którym mowa w ust. 2 i  3, uważa się koszt wynikający z
otrzymanej faktury (rachunku) albo innego dowodu w przypadku braku faktury
(rachunku), a za dzień zapłaty, o którym mowa w ust.  2 i 3 - dzień
uregulowania zobowiązań w jakiejkolwiek formie, w tym w wyniku potrącenia wierzytelności.
8.   Podatnicy
wyznaczają kolejność wyceny środków lub wartości pieniężnych w walucie obcej, o
której mowa w ust. 2 pkt 3 i ust. 3 pkt 3, według przyjętej metody
stosowanej w rachunkowości, której nie mogą zmieniać w trakcie roku
podatkowego.
9.   Przepisy
ust. 2 pkt 4 i 5 oraz ust. 3 pkt 4 i 5 stosuje się odpowiednio do kapitałowych
rat kredytów (pożyczek).”;
11)   w art. 16:
a)   w ust. 1:
– pkt 28 otrzymuje
brzmienie:
„28) kosztów reprezentacji, w
szczególności poniesionych na usługi gastronomiczne, zakup żywności oraz
napojów, w tym alkoholowych,”,
– pkt 58 otrzymuje
brzmienie:
„58)     wydatków
i kosztów bezpośrednio sfinansowanych z dochodów (przychodów), o których mowa w
art. 17 ust. 1 pkt 14a, 23, 24, 42, 47 i 48 lub ze środków, o których mowa w
art. 33 ust. 4 ustawy z dnia 24 kwietnia 2003 r. o działalności pożytku
publicznego i o wolontariacie (Dz. U. Nr 96, poz. 873, z późn. zm.[3])),”,
– w pkt 64
przecinek zastępuje się kropką i uchyla się pkt 65,
b)   uchyla się
ust. 3a;
12)   w art. 16b
w ust. 1 pkt 6 otrzymuje brzmienie: 
„6)    prawa określone w ustawie z
dnia 30 czerwca 2000 r. – Prawo własności przemysłowej (Dz. U. z 2003 r.
Nr 119, poz. 1117, z późn. zm.[4])),”;
13)   w art. 16e
w ust. 1 pkt 4 otrzymuje brzmienie:
„4) wpłacić, w terminie do 20 dnia
tego miesiąca, do urzędu skarbowego kwotę odsetek naliczonych od dnia zalicze­nia
do kosztów uzyskania przychodów wydatków na nabycie lub wytworzenie we własnym
zakresie składników majątku do dnia, w którym okres ich używania przekroczył
rok, i naliczoną kwotę odsetek wykazać w zeznaniu, o którym mowa w art. 27 ust.
1; odsetki obliczone od różnicy, o której mowa w pkt 2, wynoszą 0,1% za każdy
dzień.”;
14)   w art. 16g:
a)   w ust. 1 w
pkt 4 kropkę zastępuje się przecinkiem i dodaje się pkt 5  w brzmieniu:
„5)   w razie
otrzymania w związku z likwidacją osoby prawnej, z zastrzeżeniem ust. 10b ustaloną
przez podatnika wartość poszczególnych środków trwałych oraz wartości
niematerialnych i prawnych, nie wyższą jednak od ich wartości rynkowej.”,
b)   ust.  6
otrzymuje brzmienie:
„6.   Wartość
początkową składników majątku nabytych w sposób określony w ust. 1 pkt 3-5,
wymagających montażu, powiększa się o wydatki poniesione na ich montaż.”,
c)   ust. 10
otrzymuje brzmienie:
„10.   W razie nabycia w drodze kupna lub przyjęcia do
odpłatnego korzystania przedsiębiorstwa lub jego zorganizowanej części, łączną
wartość począt­kową nabytych środków trwałych oraz wartości niematerialnych i
prawnych stanowi:
1)  suma ich
wartości rynkowej - w przypadku wystąpienia dodatniej wartości firmy, ustalonej
zgodnie z ust. 2,
2)  różnica
między ceną nabycia przedsiębiorstwa lub jego zorganizowanej części, ustaloną
zgodnie z ust. 3 i 5, a wartością składników majątkowych niebędących środkami
trwałymi ani wartościami niematerialnymi i prawnymi - w przypadku niewystąpienia
dodatniej wartości firmy.”,
d)   po ust. 10
dodaje się ust. 10a i 10b w brzmieniu:
„10a. Przepis ust. 9 stosuje się
odpowiednio w razie nabycia przedsiębiorstwa lub jego zorganizo­wanej części w
drodze wkładu niepieniężnego. Jeżeli składniki majątku wchodzące w skład wkładu
niepieniężnego nie były wprowadzone do ewidencji środków trwałych oraz wartości
niematerialnych i prawnych prowadzonej przez podmiot wnoszący wkład niepieniężny,
stosuje się odpowiednio ust. 10.
10b.   W przypadku otrzymania w
związku z likwidacją osoby prawnej środków trwałych oraz wartości
niematerialnych i prawnych, które uprzednio zostały wniesione do tej osoby
prawnej jako wkład niepieniężny w postaci przedsiębiorstwa lub jego
zorganizowanej części, przepis ust. 9 stosuje się odpowiednio.”,
e)   ust. 12
otrzymuje brzmienie:
„12.   Przy ustalaniu wartości początkowej poszcze­gólnych
środków trwałych oraz wartości niema­terialnych i praw­nych zgodnie z ust.
1 pkt 3-5 oraz  ust. 2, 10 i 11 stosuje się odpowiednio
art.  14.”;
15)   w art. 16h
po ust. 3 dodaje się ust. 3a i 3b brzmieniu:
„3a.   Przepis ust. 3 stosuje się
odpowiednio w razie nabycia przedsiębiorstwa lub jego zorganizowanej części
w drodze wkładu niepieniężnego, jeżeli składniki majątku wchodzące w skład
wkładu niepieniężnego były wprowadzone do ewidencji środków trwałych oraz
wartości niematerialnych i prawnych podmiotu wnoszącego taki wkład.
3b. W przypadku otrzymania w związku
z likwidacją osoby prawnej środków trwałych oraz wartości niematerialnych i
prawnych, które uprzednio zostały wniesione do tej osoby prawnej jako wkład
niepieniężny w postaci przedsiębiorstwa lub jego zorganizowanej części, przepis
ust. 3 stosuje się odpowiednio.”;
16)   w art. 16j
w ust. 1:
a) pkt 2 i 3
otrzymują brzmienie:
„2) dla środków
transportu, w tym samochodów osobowych – 30 miesięcy,
3)   dla budynków
(lokali) i budowli, innych niż wymienione w pkt 4 – 10 lat, z wyjątkiem:
a)  trwale
związanych z gruntem budynków handlowo-usługowych wymienionych w ro­dza­ju
103 Klasyfikacji i innych budynków niemieszkalnych wymienionych w rodzaju 109
Klasyfikacji trwale związanych z gruntem,
b)  kiosków
towarowych o kubaturze poniżej 500 m3, domków kempingowych i budynków
zastępczych
      – dla
których okres amortyzacji nie może być krótszy niż 3 lata,”,
b) dodaje się pkt
4 w brzmieniu:
„4)   dla
budynków (lokali) niemieszkalnych, dla których stawka amortyzacyjna z Wykazu
stawek amortyzacyjnych wynosi 2,5% – 40 lat pomniejszone o pełną liczbę lat,
które upłynęły od dnia ich oddania po raz pierwszy do używania do dnia
wprowadzenia do ewidencji środków trwałych oraz wartości niematerialnych i
prawnych prowadzonej przez podatnika, z tym że okres amortyzacji nie może być
krótszy niż 10 lat.”;
17) w art. 16k:
a)   w ust. 1
zdanie pierwsze otrzymuje brzmienie:
       „Odpisów
amortyzacyjnych można dokonywać od wartości początkowej maszyn i urządzeń
zaliczonych do grupy 3-6 i 8 Klasyfikacji oraz środków transportu, z
wyłączeniem samochodów osobowych, w pierw­szym podatkowym roku ich
używania przy zastosowaniu stawek podanych w Wykazie stawek amortyzacyjnych
podwyższonych, z zastrzeżeniem ust. 2, o współczynnik nie wyższy niż 2,0,
a w następnych latach podatkowych od ich wartości początkowej
pomniejszonej o dotychczasowe odpisy amortyzacyjne, ustalonej na początek
kolejnych lat ich używania.”,
b) uchyla się ust.
4-6,
c)   dodaje się
ust. 7-12 w brzmieniu:
„7.   Podatnicy w
roku podatkowym, w którym rozpoczęli działalność, z zastrzeżeniem ust. 11, oraz
mali podatnicy, mogą dokonywać jednorazowo odpisów amortyzacyjnych od wartości
początkowej środków trwałych zaliczonych do grupy 3-8 Klasyfikacji, z wyłączeniem
samochodów osobowych, w roku podatkowym, w którym środki te zostały wprowadzone
do ewidencji środków trwałych oraz wartości niematerialnych i prawnych, do wysokości
nieprzekraczającej w roku podatkowym równowartości kwoty 50 000 euro łącznej
wartości tych odpisów amortyzacyjnych.  
8.   Podatnicy
mogą dokonywać odpisów amortyza­cyjnych, o których mowa w ust. 7, nie wcześniej
niż w miesiącu, w którym środki trwałe zostały wprowadzone do ewidencji środków
trwałych oraz wartości niematerialnych i prawnych, lub stosować zasady określone
w art. 16h ust. 4. Od  następnego roku podatkowego podatnicy dokonują
odpisów amortyzacyjnych zgodnie z ust. 1 lub art. 16i; suma odpisów
amortyzacyjnych, w tym dokonanych w pierwszym roku podatkowym oraz
niezaliczonych do kosztów uzyskania przychodów zgodnie z art. 16 ust. 1, nie
może przekroczyć wartości początkowej tych środków trwałych.
9.   Przy
określaniu limitu, o którym mowa w ust. 7, nie uwzględnia się odpisów amortyzacyjnych
od nieprzekraczającej 3 500 zł wartości początkowej środków trwałych oraz
wartości niematerialnych i prawnych, o których mowa w art. 16f ust. 3.  
10. Pomoc, o
której mowa w ust. 7, stanowi pomoc de minimis udzielaną w zakresie i na zasadach
określonych w bezpośrednio obowiązujących aktach prawa wspólnotowego dotyczących
pomocy w ramach zasady de minimis.
11.  Przepisy
ust. 7 nie mają zastosowania do podatników rozpoczynających działalność, którzy
zostali utworzeni: 
1)  w wyniku
przekształcenia, połączenia lub podziału podatników albo
2)  w wyniku
przekształcenia spółki lub spółek niemających osobowości prawnej, albo
3)  przez
osoby fizyczne, które wniosły na poczet kapitału nowo utworzonego podmiotu
uprzednio prowadzone przez siebie przedsiębiorstwo albo składniki majątku tego
przedsiębiorstwa o wartości przekraczającej łącznie równo­war­tość w złotych
kwoty co najmniej 10 000 euro; wartość tych składników oblicza się stosując
odpowiednio art. 14. 
12.  Przeliczenia
na złote kwot, o których mowa w ust. 7 i ust. 11 pkt 3,  dokonuje się według
średniego kursu euro ogłaszanego przez Narodowy Bank Polski na pierwszy dzień roboczy
października roku poprzedzającego rok podatkowy, w którym wystąpiły zdarzenia,
o których mowa w tych przepisach, w zaokrągleniu do 1 000 zł.”;
18) w art. 17:
a)   w ust. 1:
– pkt 4k otrzymuje
brzmienie:
„4k) dochody banku prowadzącego kasę
mieszkaniową, stanowiące równowartość dochodu uzyskanego przez tę kasę z tytu­łów określonych
w odrębnych przepisach – w części przeznaczonej wyłącznie na
realizację wymienionych w tych przepisach celów kasy mieszkaniowej,”,
– uchyla się pkt
4r, 4t i 4x-4z,
– pkt 37 otrzymuje
brzmienie:
„37) dochody Banku Gospodarstwa Krajowego w związku z
prowadzeniem  funduszy utworzonych, powierzonych lub przekazanych temu bankowi
na podstawie odrębnych ustaw, stanowiące równowartość dochodów uzyskanych przez
te fundusze z tytułów określonych w przepisach regulujących ich tworzenie i
funkcjonowanie – w części przeznaczonej wyłącznie na realizację celów wymienionych
w tych przepisach,”,
– w pkt 43 kropkę
zastępuje się przecinkiem i dodaje się pkt 44-48 brzmieniu:
„44) dochody spółdzielni
mieszkaniowych, wspól­not mieszkaniowych, towarzystw budow­nictwa społecznego
oraz samorządowych jednostek organizacyjnych prowadzących działalność w
zakresie gospodarki mieszkaniowej uzyskane z gospodarki zasobami mieszkaniowymi
– w części przezna­czonej na cele związane z utrzy­maniem tych
zasobów, z wyłączeniem dochodów uzyskanych z innej działalności gospodarczej
niż gospodarka zasobami mieszkaniowymi,
45)   dochody z tytułu prowadzenia szkoły w ro­zumieniu
przepisów o systemie oświaty – w częś­ci przeznaczonej na cele szkoły, z zastrzeżeniem
ust. 8,
46) dochody spółek wodnych i ich związków, przeznaczone na
cele statutowe,
47) dotacje otrzymane z budżetu państwa lub budżetu
jednostki samorządu terytorialnego, z wyjątkiem dopłat do oprocentowania kredytów
bankowych w zakresie określonym w odrębnych ustawach,
48) kwoty otrzymane od agencji rządowych, jeżeli agencje
otrzymały środki na ten cel z budżetu państwa, z wyjątkiem dopłat do oprocentowania
kredytów bankowych w zakresie określonym w odrębnych ustawach.”,
b) ust. 6
otrzymuje brzmienie:
„6. W razie
wystąpienia okoliczności, o których mowa w ust. 5, podatnik jest obowiązany do
zwiększenia podstawy opodatkowania o kwotę dochodu, w odniesieniu do którego
utracił prawo do zwolnienia, a w razie poniesienia straty do jej zmniejszenia o
tę kwotę - w rozliczeniu zaliczki za wybrany okres wpłaty zaliczek, o którym
mowa w art. 25, w którym utracił to prawo, a gdy utrata prawa nastąpi w
ostatnim okresie wpłaty zaliczek danego roku podatkowego - w zeznaniu rocznym.”,
c)   dodaje się
ust. 8 w brzmieniu:
„8.   Zwolnienie,
o którym mowa w ust. 1 pkt 45, ma zastosowanie, jeżeli dochody przeznaczone na
cele szkoły zostaną wydatkowane na:
1)  zakup
stanowiących środki trwałe pomocy dydaktycznych lub innych urządzeń niezbędnych
do prowadzenia szkoły,
2)  organizowanie
wypoczynku wakacyjnego uczniów, w części stanowiącej wynagrodzenie personelu
wychowawczego i obsługi, jeżeli nie zostało ono pokryte przez rodziców lub
prawnych opiekunów uczniów.”;
19) w art. 18:
a) w ust. 1 pkt 1
otrzymuje brzmienie:
„1) darowizn
przekazanych na cele określone w art. 4 ustawy z dnia 24 kwietnia 2003 r. o
działalności pożytku publicznego i o wolontariacie, organizacjom, o którym mowa
w art. 3 ust. 2 i 3 tej ustawy, lub równoważnym organizacjom, określonym w
przepisach regulujących działalność pożytku publicznego, obowiązujących w innym
niż Rzeczpospolita Polska państwie członkowskim Unii Europejskiej lub innym
państwie należącym do Europejskiego Obszaru Gospodarczego, prowadzącym działalność
pożytku publicznego w sferze zadań publicznych, realizującym te cele - łącznie
do wysokości nieprzekraczającej 10% dochodu, o którym mowa w art. 7 ust. 3 albo
w art. 7a ust. 1,”,
b) ust. 1g
otrzymuje brzmienie:
„1g. Podatnicy
korzystający z odliczenia darowizn, o którym mowa w ust. 1 pkt 1 i 7 oraz wynikającego
z odrębnych ustaw, są obowiązani wykazać w zeznaniu, o którym mowa w art. 27
ust. 1, kwotę przekazanej darowizny, kwotę dokonanego odliczenia oraz dane
pozwalające na identyfikację obdarowanego, w szczególności jego nazwę, adres i
numer identyfikacji podatkowej lub numer uzyskany w innym niż Rzeczpospolita
Polska państwie członkowskim Unii Europejskiej lub innym państwie należącym do
Europejskiego Obszaru Gospodarczego, w którym obdarowany ma siedzibę, służący
dla celów podatkowych identyfikacji.”,
c) po ust. 1i
dodaje się ust. 1j w brzmieniu:
„1j. Prawo do
odliczenia darowizny na rzecz organizacji, określonej w przepisach regulujących
działalność pożytku publicznego, obowiązujących w innym niż Rzeczpospolita Polska
państwie członkowskim Unii Europejskiej lub innym państwie należącym do Europejskiego
Obszaru Gospodarczego, prowadzącej działalność pożytku publicznego w sferze
zadań publicznych, przysługuje podatnikowi pod warunkiem:
1)  udokumentowania
przez podatnika oświadczeniem tej organizacji, iż na dzień przekazania
darowizny była ona równoważną organizacją do organizacji, o których mowa w art.
3 ust. 2 i 3 ustawy z dnia 24 kwietnia 2003 r. o działalności pożytku
publicznego i o wolontariacie, realizującą cele określone w art. 4 ustawy z
dnia 24 kwietnia 2003 r. o działalności pożytku publicznego i o wolontariacie i
prowadzącą działalność pożytku publicznego w sferze zadań publicznych, oraz
2)  istnienia
podstawy prawnej wynikającej z umowy w sprawie unikania podwójnego
opodatkowania, której stroną jest Rzeczpospolita Polska lub z odrębnych ustaw,
do uzyskania przez organ podatkowy informacji podatkowych od organu podatkowego
państwa, na którego terytorium organizacja posiada siedzibę.”;
20) w art. 20:
a)   w ust. 1
zdanie pierwsze otrzymuje brzmienie:
„1. Jeżeli
podatnicy, o których mowa w art. 3 ust. 1, osiągają również dochody (przychody)
poza terytorium Rzeczypospolitej Polskiej i dochody te podlegają w obcym
państwie opodatkowaniu, a nie zachodzą okoliczności wymienione w art. 17 ust. 1
pkt 3, w rozliczeniu za rok podatkowy dochody (przychody) te łączy się z
dochodami (przychodami) osiąganymi na terytorium Rzeczypospolitej Polskiej.”,
b)   w ust. 2 pkt
2 otrzymuje brzmienie: 
„2) dochody
(przychody), o których mowa w pkt 1, uzyskiwane są z tytułu udziału w zyskach
spółki podlegającej opodatkowaniu podatkiem dochodowym od całości swoich dochodów,
bez względu na miejsce ich osiągania, na terytorium państwa, z którym Rzeczpospolita
Polska posiada obowiązującą umowę o unikaniu podwójnego opodatkowania, niebędącego
państwem członkowskim Unii Europejskiej lub innym państwem należącym do
Europejskiego Obszaru Gospodarczego albo Konfederacją Szwajcarską, oraz”,
c)   ust. 3
otrzymuje brzmienie:
„3.   Zwalnia się
od podatku dochodowego dochody (przychody) uzyskiwane przez podatników, o
których mowa w ust. 1, z tytułu dywidend oraz innych przychodów z tytułu
udziału w zyskach osób prawnych mających siedzibę lub zarząd poza terytorium
Rzeczypospolitej Polskiej, jeżeli spełnione są łącznie następujące warunki:
1)  wypłacającym
dywidendę oraz inne przychody z tytułu udziału w zyskach osób prawnych jest
spółka podlegająca w innym niż Rzeczpospolita Polska państwie członkowskim Unii
Europejskiej lub w innym państwie należącym do Europejskiego Obszaru Gospodarczego
opodatkowaniu podatkiem dochodowym od całości swoich dochodów, bez względu na
miejsce ich osiągania,
2)  uzyskującym
dochody (przychody) z dywidend oraz inne przychody z tytułu udziału w zyskach
osób prawnych, o których mowa w pkt 1, jest spółka będąca podatnikiem podatku
dochodowego, mająca siedzibę lub zarząd na terytorium Rzeczypospolitej
Polskiej,
3)  spółka, o
której mowa w pkt 2, posiada bezpośrednio nie mniej niż 10% udziałów (akcji) w
kapitale spółki, o której mowa w pkt 1.”,
d)   uchyla się
ust. 4 i 5,
e)   ust. 6
otrzymuje brzmienie:
„6.   Łączna
kwota odliczenia, o którym mowa w ust. 1 i 2, nie może przekroczyć tej części
podatku, która została obliczona przed dokonaniem odliczenia i która
proporcjonalnie przypada na dochód uzyskany z tego źródła dochodu.”,
f)    uchyla się
ust. 7,
g)   ust. 8-10
otrzymują brzmienie:
„8.   Określając
wielkość odliczenia, o którym mowa w ust. 1 i 2, oraz zwolnienia, o którym mowa
w ust. 3, kwotę podatku zapłaconego w obcym państwie oraz osiągniętego dochodu
(przychodu) przelicza się na złote według kursu średniego ogłaszanego przez Narodowy
Bank Polski z ostatniego dnia roboczego poprzedzającego dzień zapłaty tego
podatku lub dzień osiągnięcia dochodu (przychodu).
9.   Odliczenie, o
którym mowa w ust. 2, oraz zwolnienie, o którym mowa w ust. 3, ma zastosowanie
w przypadku, gdy spółka, o której mowa w ust. 2 pkt 1 oraz ust. 3 pkt 2,
posiada udziały (akcje) spółki, o której mowa w ust. 2 pkt 2 oraz ust. 3 pkt 1,
w wysokości określonej w ust. 2 pkt 3 oraz odpowiednio w ust. 3 pkt 3,
nieprzerwanie przez okres dwóch lat.
10. Odliczenie, o
którym mowa w ust. 2, oraz zwolnienie, o którym mowa w ust. 3, ma również
zastosowanie w przypadku, gdy okres dwóch lat nieprzerwanego posiadania udziałów
(akcji), w wysokości określonej w ust. 2 pkt 3 oraz ust. 3 pkt 3, upływa po
dniu uzyskania tych dochodów (przychodów). W przypadku niedotrzymania warunku
posiadania udziałów (akcji), w wysokości określonej w ust. 2 pkt 3 i ust. 3 pkt
3, nieprzerwanie przez okres dwóch lat spółka, która dokonała odliczenia lub
skorzystała ze zwolnienia, jest obowiązana zgodnie z odrębnymi przepisami do
złożenia korekty zeznania, o którym mowa w art. 27 ust. 1, za lata podatkowe, w
których dokonała odliczenia lub korzystała ze zwolnienia.”,
h) ust. 11 i 12
otrzymują brzmienie:
„11. Przepisów
ust. 2 - 10 nie stosuje się, jeżeli wypłata dywidendy lub innych należności z
tytułu udziału w zyskach osób prawnych została dokonana w wyniku likwidacji
spółki dokonującej wypłaty.
12. Przepisy ust.
3, 9 - 11 stosuje się odpowiednio do:
1)  spółdzielni
zawiązanych na podstawie rozporządzenia nr 1435/2003/WE z dnia 22 lipca 2003 r.
w sprawie statutu Spółdzielni Europejskiej (SCE) (Dz. Urz. WE L 207 z
18.08.2003),
2)  dochodów
(przychodów), o których mowa w ust. 3, wypłacanych przez spółki podlegające
w Konfederacji Szwajcarskiej opodatkowaniu podatkiem dochodowym od całości
swoich dochodów, bez względu na miejsce ich osiągania, spółkom, o których mowa
w ust. 3 pkt 2, przy czym określony w ust. 3 pkt 3 bezpośredni udział procentowy
w kapitale spółki, o której mowa w ust. 3 pkt 1, ustala się w wysokości nie
mniejszej niż 25%,
3)  spółek
podlegających w innym niż Rzeczpospolita Polska państwie członkowskim Unii
Europejskiej lub w innym państwie należącym do Europejskiego Obszaru
Gospodarczego, opodatkowaniu podatkiem dochodowym od całości swoich dochodów,
bez względu na miejsce ich osiągania, prowadzących działalność poprzez położony
na terytorium Rzeczypospolitej Polskiej zagraniczny zakład, przy czym kwota
odliczenia nie może przekroczyć również tej części podatku zapłaconego w obcym
państwie, jaka proporcjonalnie przypada na dochód z tego źródła przypisany do
zagranicznego zakładu.”,
i)    uchyla się
ust. 13,
j)    ust. 14
otrzymuje brzmienie:
„14. Przepisy
ust. 3, 9 - 11 stosuje się odpowiednio również do podmiotów wymienionych w
załączniku nr 4 do ustawy, przy czym w przypadku Konfederacji Szwajcarskiej
przepisy te mają zastosowanie, jeżeli zostanie spełniony warunek, o którym mowa
w ust. 12 pkt 2.”;
21) w art. 21 w
ust. 3:
a)   w pkt 1 lit.
b otrzymuje brzmienie:
„b) położony na
terytorium Rzeczypospolitej Polskiej zagraniczny zakład spółki podlegającej w
państwie członkowskim Unii Europejskiej opodatkowaniu podatkiem dochodowym od
całości swoich dochodów bez względu na miejsce ich osiągania, jeżeli wypłacane
przez ten zagraniczny zakład należności, o których mowa w ust. 1 pkt 1,
podlegają zaliczeniu do kosztów uzyskania przychodów przy określaniu dochodów
podlegających opodatkowaniu w Rzeczypospolitej Polskiej,”,
b)   w pkt 4 lit.
b otrzymuje brzmienie:
„b) zagraniczny
zakład spółki, o której mowa w pkt 2, jeżeli dochód osiągnięty w następstwie
uzyskania tych należności podlega opodatkowaniu w tym państwie członkowskim
Unii Europejskiej, w którym ten zagraniczny zakład jest położony.”;
22) w art. 22:
a) ust. 1
otrzymuje brzmienie:
„1. Podatek
dochodowy od dochodów (przychodów) z dywidend oraz innych przychodów z tytułu
udziału w zyskach osób prawnych mających siedzibę lub zarząd na terytorium
Rzeczypospolitej Polskiej ustala się w wysokości 19% uzyskanego przychodu.”,
b) uchyla się ust.
2 i 3,
c) w ust. 4:
- pkt 1 i 2
otrzymują brzmienie:
„1)
wypłacającym dywidendę oraz inne przychody z tytułu udziału w zyskach osób
prawnych jest spółka będąca podatnikiem podatku dochodowego, mająca siedzibę
lub zarząd na terytorium Rzeczypospolitej Polskiej,
2) uzyskującym
dochody (przychody) z dywi­dend oraz inne przychody z tytułu udziału w zyskach
osób prawnych, o których mowa w pkt 1, jest spółka podlegająca w
Rzeczypospolitej Polskiej lub w innym niż Rzeczpospolita Polska państwie członkowskim
Unii Europejskiej lub w innym państwie należącym do Europejskiego Obszaru
Gospodarczego, opodatkowaniu podatkiem dochodowym od całości swoich dochodów,
bez względu na miejsce ich osiągania,”,
- w pkt 4 lit. b
otrzymuje brzmienie:
„b)
zagraniczny zakład spółki, o której mowa w pkt 2.”,
d) ust. 4a -4c
otrzymują brzmienie:
„4a. Zwolnienie,
o którym mowa w ust. 4, ma zastosowanie w przypadku, kiedy spółka uzyskująca
dochody (przychody) z dywidend oraz inne przychody z tytułu udziału w zyskach
osób prawnych mających siedzibę lub zarząd na terytorium Rzeczypospolitej
Polskiej posiada udziały (akcje) w spółce wypłacającej te należności w
wysokości, o której mowa w ust. 4 pkt 3, nieprzerwanie przez okres dwóch lat.
4b. Zwolnienie to
ma również zastosowanie w przypadku, gdy okres dwóch lat nieprzerwanego
posiadania udziałów (akcji), w wysokości określonej w ust. 4 pkt 3, przez
spółkę uzyskującą dochody (przychody) z tytułu udziału w zysku osoby prawnej
mającej siedzibę lub zarząd na terytorium Rzeczypospolitej Polskiej, upływa po
dniu uzyskania tych dochodów (przychodów). W przypadku niedotrzymania warunku
posiadania udziałów (akcji), w wysokości określonej w ust. 4 pkt 3,
nieprzerwanie przez okres dwóch lat spółka, o której mowa w ust. 4 pkt 2,
jest obowiązana do zapłaty podatku, wraz z odsetkami za zwłokę, od dochodów
(przychodów) określonych w ust. 1 w wysokości 19% dochodów
(przychodów) do 20 dnia miesiąca następującego po miesiącu, w którym utraciła
prawo do zwolnienia. Odsetki nalicza się od następnego dnia po dniu, w którym
po raz pierwszy skorzystała ze zwolnienia.
4c. Przepisy ust.
4-4b stosuje się odpowiednio do:
1) spółdzielni
zawiązanych na podstawie rozporządzenia nr 1435/2003/WE z dnia 22 lipca 2003 r.
w sprawie statutu Spółdzielni Europejskiej (SCE) (Dz. Urz. WE L 207 z
18.08.2003),
2) dochodów
(przychodów), o których mowa w ust. 1, wypłacanych przez spółki, o
których mowa w ust. 4 pkt 1, spółkom podlegającym w Konfederacji Szwajcarskiej
opodatkowaniu podatkiem dochodowym od całości swoich dochodów, bez względu na
miejsce ich osiągania, przy czym określony w ust. 4 pkt 3 bezpośredni udział
procentowy w kapitale spółki, o której mowa w ust. 4 pkt 1, ustala się
w wysokości nie mniejszej niż 25%.”,
e) ust. 6
otrzymuje brzmienie:
„6. Przepisy ust.
4-4c stosuje się odpowiednio również do podmiotów wymienionych
w załączniku nr 4 do ustawy, przy czym w przypadku Konfederacji
Szwajcarskiej przepisy ust. 4-4c mają zastosowanie, jeżeli zostanie spełniony
warunek, o którym mowa w ust. 4c pkt 2.”;
23)   uchyla się
art. 23;
24)   w art. 25:
a)   ust. 1
otrzymuje brzmienie:
„1.   Podatnicy,
z zastrzeżeniem ust. 1b, 2a, 3-6a oraz art. 21 i 22, są obowiązani wpłacać
na rachunek urzędu skarbowego zaliczki miesięczne w wysokości różnicy
pomiędzy podatkiem należnym od dochodu osiągniętego od początku roku
podatkowego a sumą zaliczek należnych za poprzednie miesiące.”,
b)   po ust. 1 dodaje
się ust. 1a-1e w brzmieniu:
„1a.   Zaliczki miesięczne, o których
mowa w ust. 1, za okres od pierwszego do przedostatniego miesiąca roku
podatkowego podatnik uiszcza w terminie do dnia 20 każdego miesiąca za miesiąc
poprzedni, z zastrzeżeniem ust. 2a. Zaliczka za ostatni miesiąc jest
uiszczana w wysokości zaliczki za miesiąc poprzedni do 20 dnia ostatniego miesiąca
roku podatkowego; ostateczne rozliczenie podatku za rok podatkowy następuje w
terminie ustalonym do złożenia zeznania o wysokości dochodu osiągniętego
(poniesionej straty) za ten rok.
1b.   Podatnicy rozpoczynający
działalność, w pierw­szym roku podatkowym, z zastrzeżeniem ust. 1c, oraz mali
podatnicy, mogą wpłacać zaliczki kwartalne w wysokości różnicy pomiędzy
podatkiem należnym od dochodu osiągniętego od początku roku podatkowego a sumą
zaliczek należnych za poprzednie kwartały. Przez kwartał rozumie się kwartał
roku kalendarzowego.
1c.   Zaliczki kwartalne za okres od
pierwszego do przedostatniego kwartału roku podatkowego podatnicy, o których mowa
w ust. 1b, uiszczają w terminie do dnia 20 każdego miesiąca następującego
po kwartale, za który wpłacana jest zaliczka, z zastrzeżeniem ust. 2a. Zaliczka
za ostatni kwartał jest uiszczana w wysokości zaliczki za kwartał poprzedni do
20 dnia ostatniego miesiąca roku podatkowego; ostateczne rozliczenie podatku za
rok podatkowy następuje w terminie ustalonym do złożenia zeznania
o wysokości dochodu osiągniętego (poniesionej straty) za ten rok.
1d.   Do podatników rozpoczynających
działalność, którzy zamierzają wpłacać zaliczki kwartalne, o których mowa
w ust. 1b, przepisy art. 16k ust. 11 stosuje się odpowiednio.
1e.   Podatnicy, którzy wybrali
kwartalne wpłaty zaliczek, o których mowa w ust. 1b, mają obowiązek w terminie
do dnia 20 drugiego miesiąca roku podatkowego zawiadomić w formie pisemnej
właściwego naczelnika urzędu skarbowego o wyborze tej metody.”,
c)   ust. 2 i 2a
otrzymują brzmienie:
„2.   Zawiadomienie,
o którym mowa w ust. 1e, dotyczy lat następnych, chyba że podatnik w terminie
wpłaty pierwszej zaliczki za dany rok podatkowy zawiadomi w formie pisemnej
właściwego naczelnika urzędu skarbowego o rezygnacji z kwartalnych wpłat
zaliczek.
2a.  Podatnicy
uzyskujący w roku podatkowym przychody z działalności rolniczej, określone
w art. 2 ust. 2, oraz z innych źródeł, u których w roku
poprzedzającym rok podatkowy udział przychodów z działalności rolniczej w
ogólnej kwocie przychodów, ustalony zgodnie z art. 17 ust. 1 pkt 4e,
wynosił co najmniej 50%, mogą wpłacać zaliczki, o których mowa w ust. 1-1c,
począwszy od dnia 20 października każdego roku.”,
d)   w ust. 4
uchyla się zdanie drugie,
e) ust. 6
otrzymuje brzmienie
„6. Podatnicy mogą
wpłacać zaliczki miesięczne w danym roku podatkowym w uproszczonej formie w
wysokości 1/12 podatku należnego wykazanego w zeznaniu, o którym mowa w art. 27
ust. 1, złożonym w roku poprzedzającym dany rok podatkowy. Jeżeli w tym
zeznaniu podatnicy nie wykazali podatku należnego, mogą wpłacać zaliczki
miesięczne w wysokości 1/12 podatku należnego wynikającego z zeznania złożonego
w roku poprzedzającym dany rok podatkowy o dwa lata. Jeżeli również w tym roku
podatnicy nie wykazali podatku należnego, nie są możliwe wpłaty zaliczek w
uproszczonej formie.”,
f) w ust. 7 pkt 3
otrzymuje brzmienie:
„3) wpłacać
zaliczki w terminach określonych w ust. 1a i 2a, uwzględniając zasady wyrażone
w tych przepisach,”,
g) w ust. 16 pkt 1
otrzymuje brzmienie:
„1) w roku
podatkowym, w którym korzystają z tego zwolnienia - są obowiązani do wpłaty należnych
zaliczek w terminie do 20 dnia miesiąca następującego po miesiącu, w którym
utracili prawo do zwolnienia; w tym przypadku nie nalicza się odsetek za zwłokę
od zaległości z tytułu zaliczek za poszczególne miesiące roku, w którym
podatnicy korzystali ze zwolnienia,”;
25)   w art. 25a
ust. 1 otrzymuje brzmienie:
„1.  W przypadku
dochodu, o którym mowa w art. 10 ust. 2 pkt 2, spółka przejmująca obowiązana
jest, bez wezwania, w terminie do 7 dnia miesiąca następującego po miesiącu, w
którym powstał dochód, wpłacić na rachunek urzędu skarbowego podatek, o którym
mowa w art. 22 ust. 1.”;
26)   w art. 26:
a)   ust. 1
otrzymuje brzmienie:
„1. Osoby prawne
i jednostki organizacyjne niemające osobowości prawnej oraz będące
przedsiębiorcami osoby fizyczne, które dokonują wypłat należności
z tytułów wymienionych w art. 21 ust. 1 oraz w art. 22 ust. 1,
są obowiązane, jako płatnicy, pobierać, z zastrzeżeniem ust. 2, w dniu dokonania
wypłaty, zryczałtowany podatek dochodowy od tych wypłat. Jednakże zastosowanie
stawki podatku wynikającej z właściwej umowy o unikaniu podwójnego opodatkowania
albo niepobranie podatku zgodnie z taką umową jest możliwe pod warunkiem
udokumentowania miejsca siedziby podatnika dla celów podatkowych uzyskanym od
podatnika certyfikatem rezydencji.”, 
b)   ust. 1b i 1c
otrzymują brzmienie:
„1b.   Jeżeli przychody, o których mowa w art. 21
ust. 1 pkt 3, są uzyskiwane od zleceniodawców zagranicznych, zagraniczne
przedsiębiorstwa morskiej żeglugi handlowej są obowiązane przed wyjściem statku
z portu polskiego wpłacić na rachunek urzędu skarbowego, którym kieruje właściwy
według siedziby Morskiej Agencji naczelnik urzędu skarbowego należny podatek
obliczony od przychodu z tytułu wywozu ładunku i pasażerów przyjętych do
przewozu w porcie polskim. Dowód wpłaty podatku zagraniczne przedsiębiorstwo
morskiej żeglugi handlowej jest obowiązane przekazać właściwej miejscowo
Morskiej Agencji. Jeżeli jednak przed wyjściem statku z portu polskiego nie
jest możliwe ustalenie wysokości przychodu za wywóz ładunków i pasażerów,
zagraniczne przedsiębiorstwo morskiej żeglugi handlowej jest obowiązane wpłacić
zaliczkę na podatek od przewidywanego przychodu, a następnie w ciągu 60
dni od dnia wyjścia z portu wpłacić różnicę między kwotą należnego podatku
a kwotą wpłaconej zaliczki.
1c.  Osoby prawne
i jednostki organizacyjne niemające osobowości prawnej, które dokonują wypłat
należności z tytułów wymienionych w art. 21 ust. 1 pkt 1 oraz art. 22
ust. 1, w związku ze zwolnieniem od podatku dochodowego na podstawie art.
21 ust. 3 oraz art. 22 ust. 4, stosują zwolnienia wynikające z tych
przepisów wyłącznie pod warunkiem udokumentowania przez spółkę, o której mowa w
art. 21 ust. 3 pkt 2, bądź spółkę, o której mowa w art. 22 ust. 4 pkt 2:
1)  jej
miejsca siedziby dla celów podatkowych, uzyskanym od niej certyfikatem rezydencji,
lub
2)  istnienia
zagranicznego zakładu - zaświad­czeniem wydanym przez właściwy organ
administracji podatkowej państwa, w którym znajduje się jej siedziba lub zarząd,
albo przez właściwy organ podatkowy państwa, w którym ten zagraniczny zakład
jest położony.”,
c)   po ust. 1c dodaje
się ust. 1d i 1e  w brzmieniu:
„1d. Osoby prawne
i jednostki organizacyjne niemające osobowości prawnej oraz będące
przedsiębiorcami osoby fizyczne, które dokonują wypłat należności z tytułów
wymienionych w art. 21 ust. 1 na rzecz podatników, o których mowa w art. 3 ust.
2, prowadzących działalność poprzez położony na terytorium Rzeczypospolitej
Polskiej zagraniczny zakład, nie pobierają zryczałtowanego podatku od
dokonywanych wypłat pod warunkiem udokumentowania miejsca siedziby podatnika, o
którym mowa w art. 3 ust. 2, prowadzącego działalność poprzez położony na
terytorium Rzeczypospolitej Polskiej zagraniczny zakład, uzyskanym od niego
certyfikatem rezydencji, oraz uzyskania pisemnego oświadczenia, że należności
te związane są z działalnością tego zakładu; przepis ust. 3d stosuje się odpowiednio.
1e.  Oświadczenie,
o którym mowa w ust. 1d, powinno zawierać dane identyfikujące podatnika
prowadzącego działalność poprzez położony na terytorium Rzeczypospolitej
Polskiej zagraniczny zakład, a w szczególności pełną nazwę, adres i numer
identyfikacji podatkowej podatnika oraz adres zagranicznego zakładu
podatnika.”,
d)   ust. 3 i 3a
otrzymują brzmienie:
„3. Płatnicy, o
których mowa w ust. 1, przekazują kwoty podatku w terminie do 7 dnia miesiąca
następującego po miesiącu, w którym zgodnie z ust. 1 i 2 pobrano podatek,
na rachunek urzędu skarbowego, którym kieruje naczelnik urzędu skarbowego
właściwy według siedziby podatnika, a w przypadku podatników wymienionych w
art. 3 ust. 2 – na rachunek urzędu skarbowego, którym kieruje naczelnik urzędu
skarbowego właściwy w sprawach opodatkowania osób zagranicznych. Płatnicy
są obowiązani przesłać podatnikom, o których mowa w:
1)  art. 3
ust. 1 – informację o wysokości pobranego podatku,
2)  art. 3
ust. 2, oraz urzędowi skarbowemu – informację o dokonanych wypłatach
i pobranym podatku 
      sporządzone
według ustalonego wzoru.
3a.  Płatnicy są
obowiązani przesłać informację, o której mowa w ust. 3 pkt 1, w terminie
przekazania kwoty pobranego podatku, a informację, o której mowa w ust. 3
pkt 2, w terminie do końca trzeciego miesiąca roku następującego po roku
podatkowym, w którym dokonano wypłat, o których mowa w ust. 1, również wówczas,
gdy płatnik w roku podatkowym sporządzał i przekazywał informacje w trybie
przewidzianym w ust. 3b.”,
e) ust. 3d
otrzymuje brzmienie:
„3d. Informację, o
której mowa w ust. 3 pkt 2, sporządzają i przekazują również podmioty, które
dokonują wypłat należności z tytułów wymienionych w art. 21 ust. 1 oraz art. 22
ust. 1, gdy na podstawie umowy o unikaniu podwójnego opodatkowania lub ustawy
nie są obowiązane do poboru podatku. Przepisy ust. 3b i 3c stosuje się odpowiednio.”,
f)    ust. 4
otrzymuje brzmienie:
„4.   Podatnicy,
o których mowa w ust. 1a, są obowiązani, bez wezwania, wpłacić należny
zryczałtowany podatek na rachunek urzędu skarbowego określonego w ust. 3,
jeżeli dochody z dywidend oraz innych przychodów z tytułu udziałów w zyskach
osób prawnych, od których płatnik nie pobrał podatku w związku
z oświadczeniem, o którym mowa w ust. 1a, zostały wydatkowane na inne cele
niż wymienione w art. 17 ust. 1.”,
g)   ust. 6
otrzymuje brzmienie:
„6. W przypadku
dochodu, o którym mowa w art. 10 ust. 1 pkt 6, spółka przejmująca lub nowo
zawiązana jest obowiązana jako płatnik, w terminie do 7 dnia miesiąca następującego
po miesiącu, w którym powstał dochód, wpłacić podatek, o którym mowa w art. 22
ust. 1, na rachunek urzędu skarbowego, którym kieruje naczelnik urzędu
skarbowego właściwy według siedziby podatnika, a w przypadku podatników wymienionych
w art. 3 ust. 2 - na rachunek urzędu skarbowego, którym kieruje naczelnik
urzędu skarbowego właściwy w sprawach opodatkowania osób zagranicznych.
Podatnik jest obowiązany przed tym terminem przekazać płatnikowi kwotę tego
podatku. W terminie wpłaty podatku płatnik jest obowiązany przesłać podatnikowi
informację o wpłaconym podatku, sporządzoną według ustalonego wzoru.”,
h) dodaje się ust.
7 w brzmieniu:
„7.   Wypłata, o
której mowa w ust. 1, 1c i 1d, oznacza wykonanie zobowiązania w jakiejkolwiek
formie, w tym poprzez zapłatę, potrącenie lub kapitalizację odsetek.”;
27) po art. 26
dodaje się art. 26a  w brzmieniu:
 „Art. 26a. W
terminie do końca pierwszego miesiąca roku następującego po roku podatkowym, w
którym powstał obowiązek zapłaty podatku, płatnicy, o których mowa w art.
26, i podatnicy, o których mowa w art. 22 ust. 4b, art. 25a oraz art. 26
ust. 1b i  4, są obowiązani przesłać do urzędu skarbowego,
którym kieruje naczelnik urzędu skarbowego właściwy według siedziby podatnika,
a w przypadku podatników wymienionych w art. 3 ust. 2 – do urzędu skarbowego,
którym kieruje naczelnik urzędu skarbowego właściwy w sprawach opodatkowania
osób zagranicznych, roczne deklaracje sporządzone według ustalonego wzoru.”;
28) w art. 28
ust. 1 otrzymuje brzmienie:
„1. Podatnicy
posiadający zakłady (oddziały) położone na obszarze jednostki samorządu terytorialnego
innej niż właściwa dla ich siedziby są obowiązani składać do urzędu skarbowego
w terminie wpłat zaliczek miesięcznych lub kwartalnych oraz załączać do
zeznania o wysokości dochodu (straty) informacje, sporządzone zgodnie z
odrębnymi przepisami, w celu ustalenia dochodów z tytułu udziału jednostek
samorządu terytorialnego we wpływach z podatku dochodowego od osób prawnych.”;
29) w art. 28a
pkt 1 otrzymuje brzmienie:
„1)     deklaracji
i informacji, o których mowa w art. 26 ust. 3 i 6 oraz w art. 26a,”.
      
Art. 2.
Podatnicy,
których rok podatkowy rozpoczął się przed dniem 1 stycznia 2007 r. i zakończy
się po tym dniu, stosują do przyjętego przez siebie roku podatkowego ustawę, o
której mowa w art. 1, w brzmieniu obowiązującym do dnia 31 grudnia 2006 r.
 
Art. 3.
Do samochodów
nabytych przed dniem 1 stycznia 2007 r. stosuje się przepisy ustawy, o której
mowa w art. 1, w brzmieniu obowiązującym do dnia 31 grudnia 2006 r.
 
Art. 4.
Podatnicy podatku
dochodowego od osób prawnych, którzy przed dniem 1 stycznia 2007 r. rozpoczęli
amortyzację:
1)   środków
trwałych na podstawie art. 16j ust. 1 pkt 3 i art. 16k ust. 4-6,
2)   środków
transportu na podstawie art. 16k ust. 1
– ustawy, o
której mowa w art. 1, w brzmieniu obowiązującym do dnia 31 grudnia 2006 r.,
stosują do amortyzacji tych środków przepisy art. 16j ust. 1 pkt 3
oraz art. 16k ust. 1 i ust. 4-6 ustawy, o której mowa w art. 1, w
brzmieniu obowiązującym do dnia 31 grudnia 2006 r.
 
Art. 5.
Podatnicy,
którzy przed dniem 1 stycznia 2007 r. określali przychody należne na podstawie
art. 12 ust. 3d ustawy, o której mowa w art. 1, w brzmieniu obowiązującym do
dnia 31 grudnia 2006 r., a którzy przed dniem 1 stycznia 2007 r. wystawili
faktury, których termin płatności określony jest po dniu 31 grudnia 2006 r.,
dla ustalenia daty powstania przychodu należnego określonego w tym przepisie
stosują  przepis art. 12 ust. 3d ustawy, o której mowa w art. 1, w brzmieniu
obowiązującym do dnia 31 grudnia 2006 r.
 
Art. 6.
Określony w art.
10 ust. 2 pkt 2 ustawy, o której mowa w art. 1, w brzmieniu nadanym niniejszą
ustawą, procentowy udział w kapitale spółki przejmowanej lub dzielonej ustala
się od dnia 1 stycznia 2007 r. do dnia 31 grudnia 2008 r. w wysokości 15%.
 
Art. 7.
1. Podatnicy,
którzy przed dniem 1 stycznia 2007 r. nabyli prawo do odliczeń określone w art.
23 ustawy, o której mowa w art. 1, w brzmieniu obowiązującym do dnia 31 grudnia
2006 r., zachowują to prawo w zakresie i na zasadach obowiązujących do
dnia 31 grudnia 2006 r.
2. Podatnicy, o
których mowa w art. 3 ust. 1 ustawy, o której mowa w art. 1, którzy przed dniem
1 stycznia 2008 r. uzyskali dochody (przychody) z tytułu udziału w zyskach osób
prawnych mających siedzibę lub zarząd na terytorium Rzeczypospolitej Polskiej
lecz nie nabyli prawa do zwolnienia, o którym mowa w art. 22 ust. 4 ustawy, o
której mowa w art. 1, dokonują odliczenia podatku pobranego od tych dochodów w
zakresie i na zasadach określonych w art. 23 ustawy, o której mowa w art. 1, w
brzmieniu obowiązującym do dnia 31 grudnia 2006 r.
 
Art. 8.
Przepis art. 17
ust. 1 pkt 37 ustawy, o której mowa w art. 1, w brzmieniu nadanym niniejszą
ustawą, w części dotyczącej dochodów Banku Gospodarstwa Krajowego stanowiących
równowartość dochodów uzyskanych przez Fundusz Kolejowy, stosuje się do tych
dochodów osiągniętych od dnia wejścia w życie ustawy z dnia 16 grudnia 2005 r.
o Funduszu Kolejowym (Dz.U. z 2006 r. Nr 12, poz. 61).
 
Art. 9.
Przepisy aktów
prawnych wydanych na podstawie ustawy, o której mowa w art. 1, w brzmieniu
obowiązującym do dnia 31 grudnia 2006 r., zachowują moc do czasu wejścia w
życie aktów prawnych wydanych na mocy niniejszej ustawy, nie dłużej jednak niż
do dnia 31 grudnia 2007 r.
 
Art.  10.
Ilekroć w innych
ustawach jest mowa o dochodzie określanym na podstawie deklaracji miesięcznych,
rozumie się przez to dochód wykazany w zeznaniu podatkowym złożonym za rok
poprzedzający rok podatkowy.
 
Art. 11.
Ustawa wchodzi w
życie z dniem 1 stycznia 2007 r. i ma zastosowanie do osiągniętych dochodów (poniesionych
strat) od tego dnia, z wyjątkiem art. 1 pkt 18 lit. a tiret trzecie, w części
dotyczącej dochodów Banku Gospodarstwa Krajowego stanowiących równowartość
dochodów uzyskanych przez Fundusz Kolejowy, oraz art. 8, które wchodzą w życie
z dniem ogłoszenia.
 
 
 
                                                                                                          MARSZAŁEK
SEJMU
 
 
                                                                                                          /-/
Marek Jurek




[1]) Niniejsza ustawa dokonuje wdrożenia
dyrektywy Rady 2005/19/WE z dnia 17 lutego 2005 r. zmieniającej dyrektywę Rady
90/434/EWG w sprawie wspólnego systemu opodatkowania mającego zastosowanie w
przypadku łączenia, podziałów, wnoszenia aktywów i wymiany udziałów,
dotyczących spółek różnych Państw Członkowskich (Dz.Urz. WE L 58 z 4.03.2005,
str.19).


[2]) Zmiany tekstu jednolitego wymienionej ustawy zostały
ogłoszone w Dz. U. z 2000 r. Nr 60, poz. 700 i 703, Nr 86, poz. 958, Nr
103, poz. 1100, Nr 117, poz. 1228 i Nr 122, poz. 1315 i 1324,
z 2001 r. Nr 106, poz. 1150, Nr 110, poz. 1190 i Nr 125, poz. 1363, z
2002 r. Nr 25, poz. 253, Nr 74, poz. 676, Nr 93, poz. 820, Nr 141, poz. 1179, Nr
169, poz. 1384, Nr 199, poz. 1672, Nr 200, poz. 1684 i Nr 230, poz. 1922, z
2003 r. Nr 7, poz. 79, Nr 45, poz. 391, Nr 96, poz. 874, Nr 137, poz. 1302, Nr
180, poz. 1759, Nr 202, poz. 1957, Nr 217, poz. 2124 i Nr 223, poz. 2218,
z 2004 r. Nr 6, poz. 39, Nr 29, poz. 257, Nr 54, poz. 535, Nr 93, poz. 894, Nr
116, poz. 1203, Nr 121, poz. 1262, Nr 123, poz. 1291, Nr 146, poz. 1546, Nr
171, poz. 1800, Nr 210, poz. 2135 i Nr 254, poz. 2533, z 2005 r. Nr
25, poz. 202, Nr 57, poz. 491, Nr 78, poz. 684, Nr 143, poz. 1199, Nr 155,
poz. 1298, Nr 169, poz. 1419 i 1420, Nr 179, poz. 1484, Nr 180, poz. 1495 i Nr
183, poz. 1538 oraz z 2006 r. Nr 94, poz. 651, Nr 107, poz. 723, Nr 136, poz.
970, Nr 157, poz. 1119 i Nr 183, poz. 1353.


[3])
Zmiany wymienionej ustawy
zostały ogłoszone w Dz.U. z 2004 r. Nr 64, poz. 593, Nr 116, poz. 1203 i Nr
210, poz. 2135, z 2005 r. Nr 155, poz. 1298, Nr 169, poz. 1420, Nr 175, poz.
1462 i Nr 249, poz. 2104 oraz z 2006 r. Nr 94, poz. 651. 


[4])  Zmiany tekstu jednolitego wymienionej
ustawy zostały ogłoszone w Dz. U. z 2004 r. Nr 33, poz. 286, z 2005 r. Nr 10,
poz. 68, Nr 163, poz. 1362 i Nr 167, poz. 1398 oraz z 2006 r. Nr 170, poz. 1217
i 1218. 
