



Dz.U. z 2001 r. Nr 29, poz. 320
                                        
                                        
                                        
                                     USTAWA
                            z dnia 16 lutego 2001 r.
                                        
   o zmianie ustawy o Inspekcji Sanitarnej, ustawy o utworzeniu Agencji Rynku
      Rolnego, ustawy o utworzeniu Agencji Restrukturyzacji i Modernizacji
     Rolnictwa, ustawy - Kodeks celny, ustawy o zwalczaniu chorób zakaźnych
   zwierząt, badaniu zwierząt rzeźnych i mięsa oraz o Inspekcji Weterynaryjnej
       i ustawy o administrowaniu obrotem z zagranicą towarami i usługami
                            oraz o obrocie specjalnym
                                        
                                     Art. 1.
W ustawie z dnia 14 marca 1985 r. o Inspekcji Sanitarnej (Dz.U. z 1998 r. Nr 90,
poz. 575, Nr 106, poz. 668 i Nr 117, poz. 756, z 1999 r. Nr 70, poz. 778 oraz z
2000 r. Nr 12, poz. 136 i Nr 120, poz. 1268) po art. 6 dodaje się art. 6a w
brzmieniu:
      "Art. 6a. 1. Do zadań Inspekcji Sanitarnej należy również wydawane opinii
             co do zgodności z warunkami sanitarnymi określonymi przepisami
             Unii Europejskiej przedsięwzięć i zrealizowanych inwestycji,
             których realizacja jest wspomagana przez Agencję Restrukturyzacji
             i Modernizacji Rolnictwa ze środków pochodzących z funduszy Unii
             Europejskiej.
         2. Opinie, o których mowa w ust. 1, są wydawane na wniosek podmiotu
           ubiegającego się o pomoc finansową.".
                                        
                                     Art. 2.
W ustawie z dnia 7 czerwca 1990 r. o utworzeniu Agencji Rynku Rolnego (Dz.U. z
1997 r. Nr 142, poz. 951 oraz z 2000 r. Nr 48, poz. 550) wprowadza się
następujące zmiany:
1) w art. 4:
   a) w ust. 2 w pkt 3 kropkę zastępuje się przecinkiem i dodaje się pkt 4 w
     brzmieniu:
     "4) podejmowanie innych działań określonych w odrębnych przepisach, w
       szczególności w zakresie regulacji rynków rolnych.",
   b) skreśla się ust. 4;
2) w art. 8 w ust. 2:
   a) pkt 7 otrzymuje brzmienie:
     "7) procedury działalności interwencyjnej, w tym dotyczące organizowania i
       przeprowadzania przetargów.",
   b) pkt 8 otrzymuje brzmienie:
     "8) procedury wyboru przedsiębiorców w zakresie tworzenia i gospodarowania
       rezerwami,".
     
                                     Art. 3.
W ustawie z dnia 29 grudnia 1993 r. o utworzeniu Agencji Restrukturyzacji i
Modernizacji Rolnictwa (Dz.U. z 1994 r. Nr 1, poz. 2, Nr 80, poz. 369 i Nr 98,
poz. 473, z 1997 r. Nr 41, poz. 255, Nr 79, poz. 484 i Nr 141, poz. 943, z 1998
r. Nr 106, poz. 668, z 2000 r. Nr 48, poz. 547 i poz. 550 i Nr 88, poz. 983 oraz
z 2001 r. Nr 3, poz. 19) wprowadza się następujące zmiany:
1) art. 2 otrzymuje brzmienie:
      "Art. 2. Nadzór nad Agencją sprawuje minister właściwy do spraw rozwoju
          wsi, a w zakresie gospodarki finansowej i gospodarowania środkami,
          o których mowa w art. 3a ust. 1 - minister właściwy do spraw finansów
          publicznych.";
2) art. 3a otrzymuje brzmienie:
       "Art. 3a. 1. Agencja wspomaga realizację zadań wymienionych w art. 3
             ust. 1 ze środków pochodzących z funduszy Unii Europejskiej oraz z
             innych źródeł zagranicznych, jeśli umowy międzynarodowe tak
             stanowią.
         2. Agencja może realizować również inne zadania ze środków
           pochodzących ze źródeł, o  których mowa w ust. 1, jeśli umowy
           międzynarodowe tak stanowią.
         3. W ramach nadzoru, o którym mowa w art. 2, minister właściwy do
           spraw finansów publicznych w szczególności:
           1) sprawdza stan przygotowania Agencji do obsługi i gospodarowania
             środkami pochodzącymi z funduszy Unii Europejskiej oraz krajowymi
             środkami publicznymi przeznaczonymi na współfinansowanie zadań, o
             których mowa w art. 3 ust. 1,
           2) sprawdza przestrzeganie przez Agencję szczegółowych zasad
             gospodarowania środkami, o których mowa w pkt 1,
           3) kontroluje i weryfikuje plany finansowe Agencji w zakresie
             gospodarowania środkami, o których mowa w pkt 1, oraz zgodność tych
             planów z zasadami udzielania pomocy z  funduszy Unii Europejskiej.
         4. W razie stwierdzenia nieprawidłowości w przygotowaniu Agencji do
           obsługi i  gospodarowania środkami, o których mowa w ust. 3 pkt 1,
           lub nieprawidłowego gospodarowania przez Agencję tymi środkami
           minister właściwy do spraw finansów publicznych może zawiesić lub
           wstrzymać ich wydatkowanie.
         5. Rada Ministrów określi, w drodze rozporządzenia:
          1) szczegółowy zakres i kierunki działań oraz sposób realizacji zadań
            Agencji, o których mowa w ust. 1 i 2, uwzględniając zasady
            obowiązujące w Unii Europejskiej lub postanowienia właściwych umów
            międzynarodowych,
          2) szczegółowe zasady i tryb sprawowania nadzoru, o którym mowa w
            ust. 3, a w  szczególności przeprowadzania kontroli finansowej
            Agencji w zakresie gospodarowania środkami pochodzącymi z funduszy
            Unii Europejskiej oraz krajowymi środkami publicznymi
            przeznaczonymi na współfinansowanie zadań
            Agencji.";
3) po art. 3a dodaje się art. 3b w brzmieniu:
     "Art. 3b. Agencja realizuje zadania określone w odrębnych przepisach w
           szczególności dotyczące regulacji rynków rolnych oraz rozwoju
           obszarów wiejskich.".
     
                                     Art. 4.
W ustawie z dnia 9 stycznia 1997 r. " Kodeks celny (Dz.U. Nr 23, poz. 117, Nr
64, poz. 407, Nr 121, poz. 770, Nr 157, poz. 1026 i Nr 160, poz. 1084, z 1998 r.
Nr 106, poz. 668 i Nr 160, poz. 1063, z 1999 r. Nr 40, poz. 402 i Nr 72, poz.
802, z 2000 r. Nr 22, poz. 269, Nr 119, poz. 1250 i Nr 120, poz. 1268 oraz z
2001 r. Nr ..., poz. ...) w art. 14 wprowadza się następujące zmiany:
a) w § 6 kropkę na końcu zastępuje się przecinkiem i dodaje się wyrazy "z
  zastrzeżeniem § 6m.",
b) po § 6j dodaje się § 6k-6n w brzmieniu:
      "§ 6k. Rada Ministrów, ustanawiając kontyngent taryfowy, może uzależnić
          wydanie pozwolenia, o którym mowa w § 6, od złożenia przez
          wnioskodawcę kaucji w określonej wysokości, z tym że nie może ona
          przekraczać 100% wartości celnej towaru.
      § 6l. W razie wykorzystania udzielonego pozwolenia w wysokości mniejszej
         niż 95% ogólnej ilości lub wartości  towaru objętego pozwoleniem
         kaucja ulega przepadkowi na rzecz Skarbu Państwa.
      § 6ł. Minister właściwy do spraw gospodarki, z zastrzeżeniem § 8a,
         określi, w drodze rozporządzenia, szczegółowe zasady i tryb pobierania
         kaucji, mając na względzie obowiązujące w tym zakresie przepisy Unii
         Europejskiej.
      § 6m. W zakresie towarów rolno-spożywczych, w rozumieniu przepisów o
          administrowaniu obrotem z zagranicą towarami i usługami oraz o
          obrocie specjalnym, pozwolenie, o którym mowa w § 6, wydaje Prezes
          Agencji Rynku Rolnego.
      § 6n. Od decyzji, o której mowa w § 6m, przysługuje odwołanie do ministra
          właściwego do spraw rynków rolnych.",
c) w § 7 i 8 na końcu dodaje się wyrazy " , z zastrzeżeniem § 8a",
d) po § 8 dodaje się § 8a w brzmieniu:
      "§ 8a. W zakresie towarów rolno-spożywczych, w rozumieniu przepisów o
          administrowaniu obrotem z zagranicą towarami i usługami oraz o
          obrocie specjalnym, rozporządzenia, o których mowa w § 6ł, 7 i 8,
          minister właściwy do spraw gospodarki wydaje w porozumieniu
          z ministrem właściwym do spraw rynków rolnych.".
                                        
                                     Art. 5.
W ustawie z dnia 24 kwietnia 1997 r. o zwalczaniu chorób zakaźnych zwierząt,
badaniu zwierząt rzeźnych i mięsa oraz o Inspekcji Weterynaryjnej (Dz.U. z 1999
r. Nr 66, poz. 752) w art. 35:
a) dotychczasową treść oznacza się jako ust. 1,
b) dodaje się ust. 2 i 3 w brzmieniu:
   "2. Do zadań Inspekcji Weterynaryjnej należy również wydawanie opinii co do
     zgodności z warunkami weterynaryjnymi określonymi przepisami Unii
     Europejskiej przedsięwzięć i zrealizowanych inwestycji, których realizacja
     jest wspomagana przez Agencję Restrukturyzacji i Modernizacji Rolnictwa ze
     środków pochodzących z funduszy Unii Europejskiej.
   3. Opinie, o których mowa w ust.2, są wydawane na wniosek podmiotu
     ubiegającego się o pomoc finansową.".
   
                                     Art. 6.
W ustawie z dnia 11 grudnia 1997 r. o administrowaniu obrotem z zagranicą
towarami i usługami oraz o obrocie specjalnym (Dz.U. Nr 157, poz. 1026, z 1999
r. Nr 55, poz. 587 i Nr 101, poz. 1178 oraz z 2000 r. Nr 119, poz. 1250)
wprowadza się następujące zmiany:
1) w art. 8:
   a) w ust. 2 po wyrazach "może ustanowić" dodaje się wyrazy " , z
     zastrzeżeniem ust. 2a",
   b) po ust. 2 dodaje się ust. 2a w brzmieniu:
      "2a. W zakresie towarów rolno-spożywczych rozporządzenie, o którym mowa w
         ust. 2, minister właściwy do spraw gospodarki wydaje również w
         porozumieniu z ministrem właściwym do spraw rynków rolnych.";
2) w art. 17:
   a) w ust. 1 na końcu dodaje się wyrazy " , z zastrzeżeniem ust. 1a",
   b) po ust. 1 dodaje się ust. 1a i 1b w brzmieniu:
      "1a. W zakresie towarów rolno-spożywczych decyzję, o której mowa w ust.
         1, wydaje Prezes Agencji Rynku Rolnego.
       1b. Od decyzji, o której mowa w ust. 1a, przysługuje odwołanie do
         ministra właściwego do spraw rynków rolnych.";
3) po art. 21 dodaje się art. 21a w brzmieniu:
    "Art. 21a. Minister właściwy do spraw gospodarki, w porozumieniu z
           ministrem właściwym do spraw rynków rolnych, w drodze
           rozporządzenia, określi towary rolno-spożywcze, o których mowa w
           art. 8 ust. 2a i art. 17 ust. 1a, mając na względzie zobowiązania
           wynikające z umów międzynarodowych.".
                                        
                                     Art. 7.
Do dnia wejścia w życie przepisów dotyczących regulacji poszczególnych rynków
rolnych Prezes Agencji Rynku Rolnego przedstawia Radzie Ministrów do
zatwierdzenia zaopiniowany przez ministra właściwego do spraw rynków rolnych
i ministra właściwego do spraw finansów publicznych oraz Radę Agencji Rynku
Rolnego roczny program działań interwencyjnych, który obejmuje w szczególności:
   1) wykaz produktów rolnych i żywnościowych objętych działalnością Agencji
     oraz  ceny interwencyjne zakupu tych produktów,
   2) kwoty dopłat do cen skupu produktów, o których mowa w pkt 1, stawki tych
     dopłat, kwoty dopłat do wywozu produktów, o których mowa w pkt 1, i
     terminy udzielania dopłat,
   3) środki finansowe niezbędne do wykonania rocznego programu,
   4) kwotę poręczeń kredytów udzielanych przez Agencję.
                                     Art. 8.
Minister właściwy do spraw finansów publicznych:
   1) przeprowadzi postępowanie mające na celu potwierdzenie spełniania przez
     Agencję Restrukturyzacji i Modernizacji Rolnictwa funkcji agencji
     płatniczej i wdrażającej, w rozumieniu przepisów Unii Europejskiej,
   2) przeprowadzi do dnia przystąpienia Rzeczypospolitej Polskiej do Unii
     Europejskiej postępowanie mające na celu potwierdzenie spełniania przez
     Agencję Rynku Rolnego oraz Agencję Restrukturyzacji i Modernizacji
     Rolnictwa funkcji agencji płatniczych, w rozumieniu przepisów Unii
     Europejskiej, w szczególności w zakresie wykonywania zadań dotyczących
     regulacji rynków rolnych oraz rozwoju obszarów wiejskich.
                                        
                                     Art. 9.
Ustawa wchodzi w życie po upływie 14 dni od dnia ogłoszenia.
