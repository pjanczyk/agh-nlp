



Dz.U. z 2003 r. Nr 189, poz. 1851
                                        
                                        
                                        
                                        
                                   U S T A W A
                         z dnia 17 października 2003 r.
                                        
                    o zmianie ustawy o finansach publicznych
                                        
                                        
                                     Art. 1.
W ustawie z dnia 26 listopada 1998 r. o finansach publicznych (Dz.U. z 2003 r.
Nr 15, poz. 148, Nr 45, poz. 391, Nr 65, poz. 594 i Nr 96, poz. 874) wprowadza
się następujące zmiany:
1) w art. 4 ust. 2 otrzymuje brzmienie:
     "2. Rozchodami publicznymi są:
         1) spłaty otrzymanych pożyczek i kredytów;
         2) wykup papierów wartościowych;
         3) udzielone pożyczki;
         4) płatności wynikające z odrębnych ustaw, których źródłem
           finansowania są przychody z prywatyzacji majątku Skarbu Państwa oraz
           majątku jednostek samorządu terytorialnego;
         5) pożyczki udzielane na finansowanie zadań realizowanych z udziałem
           środków pochodzących z budżetu Unii Europejskiej, zwane dalej
           "prefinansowaniem".";
2) art. 8 otrzymuje brzmienie:
     "Art. 8. Przez potrzeby pożyczkowe budżetu państwa rozumie się środki
           finansowe niezbędne do:
           1) sfinansowania deficytu budżetu państwa;
           2) spłat wcześniej zaciągniętych zobowiązań;
           3) sfinansowania udzielanych przez Skarb Państwa pożyczek;
           4) wykonywania innych operacji finansowych związanych z długiem
             Skarbu Państwa;
           5) prefinansowania wydatków.";
3) w art. 48 w ust. 1 dodaje się pkt 3 w brzmieniu:
     "3) spłatę wcześniej zaciągniętych zobowiązań z tytułu emisji papierów
       wartościowych oraz zaciągniętych pożyczek i kredytów.";
4) w art. 66 w ust. 2 po pkt 2 dodaje się pkt 2a w brzmieniu:
    "2a) na współfinansowanie zadań wynikających ze Wspólnej Polityki Rolnej
        oraz programów i projektów realizowanych z udziałem środków
        pochodzących z budżetu Unii Europejskiej;";
5) w art. 86 w ust. 1 po pkt 5 dodaje się pkt 5a w brzmieniu:
     "5a) rozchody obejmujące prefinansowanie zadań;".
                                        
                                     Art. 2.
W 2004 r. wydatki na współfinansowanie programów i projektów realizowanych ze
środków pochodzących z budżetu Unii Europejskiej mogą być dokonywane od dnia 1
stycznia.
                                        
                                     Art. 3.
Ustawa wchodzi w życie z dniem ogłoszenia.
