


Tekst ustawy przyjęty przez Senat bez poprawek
 
 
USTAWA
z dnia 1 grudnia 2016 r.
o
zmianie niektórych ustaw w zakresie bezpieczeństwa i higieny służby[1])
Art. 1. W ustawie z dnia 6
kwietnia 1990 r. o Policji (Dz. U. z 2016 r. poz. 1782) wprowadza się
następujące zmiany:
1)     w art. 7 w ust. 1 uchyla się
pkt 6;
2)    
po art. 71 dodaje się art. 71a–71c w brzmieniu:
„Art. 71a. 1. Za stan bezpieczeństwa i
higieny służby w stosunku do podległych policjantów odpowiadają Komendant
Główny Policji, Komendant CBŚP, komendanci wojewódzcy Policji, Komendant
Stołeczny Policji, komendanci powiatowi (miejscy) Policji, komendanci rejonowi
Policji, dyrektor instytutu badawczego, Komendant Wyższej Szkoły Policji i komendanci
szkół policyjnych.
2. W przypadku policjantów odbywających
szkolenia zawodowe lub doskonalenie zawodowe centralne w Policji za stan
bezpieczeństwa i higieny służby odpowiadają Komendant Wyższej Szkoły Policji,
komendanci szkół policyjnych i kierownik ośrodka szkolenia Policji, realizując
obowiązki, o których mowa w art. 207 § 2 pkt 1–6, art. 2071, art. 2091 § 1–3,
art. 2092, art. 214, art. 215, art. 2374 i art. 2376 ustawy
z dnia 26 czerwca 1974 r. – Kodeks pracy (Dz. U. z 2016 r. poz. 1666), zwanej
dalej „Kodeksem pracy”.
3. Za pracodawcę, w rozumieniu przepisów
działu dziesiątego Kodeksu pracy, a także przepisów wykonawczych wydanych
na jego podstawie, w stosunku do podległych policjantów uważa się przełożonych
wymienionych w ust. 1.
4. Za osobę kierującą pracownikami, w
rozumieniu przepisów działu dziesiątego Kodeksu pracy, a także przepisów
wykonawczych wydanych na jego podstawie, uważa się policjanta pełniącego służbę
lub wykonującego obowiązki na stanowisku kierowniczym.
5. Policjant jest obowiązany do
przestrzegania przepisów i zasad bezpieczeństwa i higieny służby.
6. W sprawach bezpieczeństwa i
higieny służby stosuje się odpowiednio przepisy działu dziesiątego Kodeksu
pracy, a także przepisy wykonawcze wydane na jego podstawie, z wyłączeniem
przepisów art. 207 § 2 pkt 7, art. 2091 § 4,
art. 228 § 1 i 2, art. 229 § 1–12, 4a i 8
w zakresie niedotyczącym wskazówek metodycznych w sprawie przeprowadzania
badań profilaktycznych pracowników oraz dokumentowania i kontroli badań
okresowych i kontrolnych, art. 230 § 2, art. 232, art. 234 § 1–31, art. 235–2352,
art. 237–2372, art. 2377 § 1 pkt 1 i § 2–4, art. 2378 § 1, art. 2379
§ 3, art. 23711 § 4 oraz art. 23711a § 4.
7. Przepisów
art. 2092, art. 2093,
art. 210 § 1–5 i art. 226 oraz przepisów wykonawczych wydanych na podstawie
art. 210 § 6 Kodeksu pracy nie stosuje się do wykonywanych przez policjanta
zadań określonych w:
1)     art. 1 ust. 2
pkt 1–4 oraz 6;
2)     art. 1 ust. 2
pkt 7 i ust. 3, jeżeli charakter tych działań ma związek z zadaniami określonymi
w pkt 1.
Art. 71b. 1. W celu ustalenia zdolności
do wykonywania zadań na zajmowanym stanowisku służbowym policjant jest
obowiązany poddać się badaniom okresowym lub kontrolnym w terminie wskazanym w
skierowaniu na takie badanie.
2. Skierowanie na badanie okresowe
lub kontrolne zawiera w szczególności imię i nazwisko, numer PESEL, adres
zamieszkania, stanowisko służbowe policjanta kierowanego na badanie oraz opis
warunków pełnienia służby występujących na zajmowanym stanowisku służbowym, w
tym czynników szkodliwych lub uciążliwych, o których mowa w przepisach
wykonawczych wydanych na podstawie art. 229 § 8 Kodeksu pracy, i innych
wynikających z warunków pełnienia służby.
3. Na pierwsze badanie okresowe
policjant jest kierowany w terminie 3 lat od dnia przyjęcia do służby.
4. Rodzaj, zakres i częstotliwość
badań okresowych są uzależnione od rodzaju pełnionej służby i wieku policjanta.
5. Lekarz przeprowadzający badanie
okresowe lub kontrolne, w celu uwzględnienia wszystkich czynników szkodliwych
lub uciążliwych i innych wynikających z warunków pełnienia służby wskazanych w
skierowaniu na badanie, może poszerzyć jego zakres o dodatkowe badania
lekarskie, konsultacje u lekarzy specjalistów lub badania diagnostyczne, a
także wyznaczyć termin następnego badania okresowego krótszy niż określony w
przepisach wykonawczych wydanych na podstawie ust. 18, jeżeli stwierdzi, że
jest to niezbędne dla ustalenia zdolności do wykonywania zadań na zajmowanym
stanowisku służbowym. Badania i konsultacje stanowią część badania okresowego
lub kontrolnego.
6. W przypadku, o którym mowa w
ust. 5, lekarz wykorzystuje wskazówki metodyczne w sprawie przeprowadzania
badań profilaktycznych pracowników określone w przepisach wykonawczych wydanych
na podstawie art. 229 § 8 Kodeksu pracy.
7. Policjanta kieruje się na
badanie okresowe w przypadku przeniesienia go na stanowisko służbowe, na którym
występują czynniki szkodliwe lub uciążliwe i inne wynikające z warunków
pełnienia służby, inne niż występujące na dotychczas zajmowanym stanowisku
służbowym, z uwzględnieniem terminu określonego w ust. 3.
8. Badania
okresowe i kontrolne są wykonywane na podstawie skierowania na badanie
wystawionego przez:
1)     przełożonych,
o których mowa w art. 71a ust. 1, lub upoważnione przez nich osoby;
2)     ministra
właściwego do spraw wewnętrznych lub upoważnioną przez niego osobę w stosunku
do Komendanta Głównego Policji, I Zastępcy Komendanta Głównego Policji oraz
zastępców Komendanta Głównego Policji.
9. Skierowanie
na badanie:
1)     kontrolne – wystawia
się najpóźniej w dniu zgłoszenia się policjanta do służby,
2)    
okresowe – wystawia się nie później niż w terminie 30 dni przed upływem
ważności orzeczenia lekarskiego
– w 3 egzemplarzach, z
których jeden przeznaczony jest dla policjanta kierowanego na badanie.
10. Badania
okresowe i kontrolne kończą się orzeczeniem lekarskim stwierdzającym:
1)     brak
przeciwwskazań zdrowotnych do służby na określonym stanowisku służbowym,
2)    
istnienie przeciwwskazań zdrowotnych do służby na określonym stanowisku
służbowym
– w warunkach służby
opisanych w skierowaniu na badanie.
11. Od orzeczenia lekarskiego
policjantowi i przełożonym, o których mowa w art. 71a ust. 1,
przysługuje odwołanie w terminie 7 dni od dnia otrzymania orzeczenia.
12. Odwołanie
od orzeczenia lekarskiego wraz z uzasadnieniem wnosi się na piśmie za
pośrednictwem lekarza, który wydał to orzeczenie, do:
1)     wojewódzkiego
ośrodka medycyny pracy właściwego ze względu na miejsce pełnienia służby
policjanta;
2)     instytutu
badawczego w dziedzinie medycyny pracy lub Uniwersyteckiego Centrum Medycyny
Morskiej i Tropikalnej w Gdyni, jeżeli odwołanie dotyczy orzeczenia lekarskiego
wydanego przez lekarza zatrudnionego w wojewódzkim ośrodku medycyny pracy.
13. Lekarz, za którego
pośrednictwem jest składane odwołanie, w terminie 7 dni od dnia otrzymania
odwołania wraz z uzasadnieniem przekazuje je wraz z dokumentacją stanowiącą
podstawę wydanego orzeczenia lekarskiego do właściwego podmiotu, o którym
mowa w ust. 12.
14. Badanie w trybie odwołania przeprowadza
w terminie 14 dni od dnia otrzymania odwołania właściwy podmiot, o którym mowa
w ust. 12.
15. Orzeczenie lekarskie wydane w
trybie odwołania jest ostateczne.
16. Badania okresowe i kontrolne
podlegają dokumentowaniu i kontroli w sposób określony w przepisach
wykonawczych wydanych na podstawie art. 229 § 8 Kodeksu pracy.
17. Kontrolę badań okresowych i
kontrolnych wykonują podmioty, o których mowa w ust. 12.
18. Minister
właściwy do spraw wewnętrznych określi, w drodze rozporządzenia:
1)     rodzaj,
zakres i częstotliwość badań okresowych, uwzględniając rodzaj pełnionej służby
i wiek policjanta;
2)     wzór
skierowania na badanie okresowe lub kontrolne, uwzględniając konieczność
zamieszczenia w tym wzorze informacji niezbędnych do jednoznacznego ustalenia
zakresu badań;
3)     wzór
orzeczenia lekarskiego, uwzględniając jednolitość informacji znajdujących się w
orzeczeniu.
Art.
71c. 1. Policjant w dziedzinie bezpieczeństwa i higieny służby podlega
następującym szkoleniom:
1)     wstępnemu
ogólnemu;
2)     wstępnemu na
stanowisku służby;
3)     okresowemu.
2. Szkoleniu wstępnemu ogólnemu
podlega wyłącznie policjant nowo przyjęty do służby w Policji.
3. Szkoleniu
wstępnemu na stanowisku służby podlega policjant w przypadku zmiany:
1)     jednostki
organizacyjnej Policji;
2)     stanowiska
służbowego, w związku z którym zmieniają się czynniki szkodliwe lub uciążliwe,
lub inne czynniki wynikające z warunków pełnienia służby.
4. Ukończenie szkolenia zawodowego
podstawowego, o którym mowa w art. 34 ust. 3 pkt 1, jest równoznaczne z
odbyciem pierwszego szkolenia wstępnego na stanowisku służby.
5. Szkoleniu okresowemu podlega
policjant oraz policjant pełniący służbę na stanowisku kierowniczym – nie
rzadziej niż raz na 5 lat, a w przypadku służby na stanowisku służbowym, na
którym występują warunki szczególnie uciążliwe lub szkodliwe dla zdrowia – nie
rzadziej niż raz na 3 lata.
6. Szkolenie okresowe przełożonego,
o którym mowa w art. 71a ust. 1, oraz policjanta pełniącego służbę na stanowisku
kierowniczym zawiera tematykę z zakresu bezpieczeństwa i higieny służby oraz
bezpieczeństwa i higieny pracy.”.
Art. 2. W ustawie z dnia 12
października 1990 r. o Straży Granicznej (Dz. U. z 2016 r. poz. 1643) wprowadza
się następujące zmiany:
1)     w art. 9 w ust. 7 w pkt 7
średnik zastępuje się kropką i uchyla się pkt 8;
2)    
po art. 75 dodaje się art. 75a–75c w brzmieniu:
„Art. 75a. 1. Za stan bezpieczeństwa i
higieny służby w stosunku do podległych funkcjonariuszy odpowiadają Komendant
Główny Straży Granicznej, komendanci oddziałów Straży Granicznej, komendanci
ośrodków Straży Granicznej i komendanci ośrodków szkolenia Straży Granicznej.
2. Za pracodawcę w rozumieniu
przepisów działu dziesiątego ustawy z dnia 26 czerwca 1974 r. – Kodeks
pracy (Dz. U. z 2016 r. poz. 1666), zwanej dalej „Kodeksem pracy”, a także
przepisów wykonawczych wydanych na jego podstawie, w stosunku do
podległych funkcjonariuszy uważa się przełożonych wymienionych w ust. 1.
Art. 75b. 1. Funkcjonariuszowi, w celu
ochrony jego życia i zdrowia, zapewnia się bezpieczne i higieniczne warunki
służby.
2. W sprawach bezpieczeństwa i
higieny służby stosuje się odpowiednio przepisy działu dziesiątego Kodeksu
pracy, a także przepisy wykonawcze wydane na jego podstawie, z wyłączeniem
przepisów art. 207 § 2 pkt 7, art. 2091 § 4,
art. 228 § 1 i 2, art. 229 § 1–12, 4a i 8 w zakresie niedotyczącym wskazówek
metodycznych w sprawie przeprowadzania badań profilaktycznych pracowników
oraz dokumentowania i kontroli badań okresowych i kontrolnych, art. 230–232,
art. 234 § 1–31, art. 235–2352, art. 237–2372,
art. 2377 § 1 pkt 1 i § 2–4, art. 2378 § 1, art. 23711
§ 4 oraz art. 23711a § 4.
3. Przepisów
art. 2092, art. 2093
i art. 210 § 1–5 oraz przepisów wykonawczych wydanych na podstawie art. 210 § 6
Kodeksu pracy nie stosuje się do wykonywanych przez funkcjonariusza zadań
określonych w:
1)     art. 1 ust. 2
pkt 1, 2, 4–5b, 5d, 7, 10, 12–13a oraz ust. 2a;
2)     art. 1 ust. 2
pkt 14 i ust. 3, jeżeli charakter tych działań ma związek z zadaniami
określonymi w pkt 1.
Art. 75c. 1. W celu ustalenia zdolności
do wykonywania zadań na zajmowanym stanowisku służbowym funkcjonariusz jest
obowiązany poddać się badaniom okresowym lub kontrolnym w terminie wskazanym w
skierowaniu na takie badanie.
2. Skierowanie na badanie okresowe
lub kontrolne zawiera w szczególności imię i nazwisko, numer PESEL, adres
zamieszkania, stanowisko służbowe funkcjonariusza kierowanego na badanie oraz
opis warunków pełnienia służby występujących na zajmowanym stanowisku
służbowym, w tym czynników szkodliwych lub uciążliwych, o których mowa w
przepisach wykonawczych wydanych na podstawie art. 229 § 8 Kodeksu pracy,
i innych wynikających z warunków pełnienia służby.
3. Rodzaj i zakres badań okresowych
są uzależnione od rodzaju pełnionej służby przez funkcjonariusza oraz narażenia
na czynniki szkodliwe i uciążliwe dla zdrowia występujące w czasie służby.
4. Lekarz przeprowadzający badanie
okresowe lub kontrolne, w celu uwzględnienia wszystkich czynników szkodliwych
lub uciążliwych i innych wynikających z warunków pełnienia służby wskazanych w
skierowaniu na badanie, może poszerzyć jego zakres o dodatkowe badania
lekarskie, konsultacje u lekarzy specjalistów lub badania diagnostyczne, a
także wyznaczyć termin następnego badania okresowego krótszy niż określony w
przepisach wykonawczych wydanych na podstawie art. 85 ust. 1 pkt 2, jeżeli
stwierdzi, że jest to niezbędne dla ustalenia zdolności do wykonywania zadań na
zajmowanym stanowisku służbowym. Badania i konsultacje stanowią część badania
okresowego lub kontrolnego.
5. W przypadku, o którym mowa w
ust. 4, lekarz wykorzystuje wskazówki metodyczne w sprawie przeprowadzania
badań profilaktycznych pracowników określone w przepisach wykonawczych wydanych
na podstawie art. 229 § 8 Kodeksu pracy.
6. Badania
okresowe i kontrolne są wykonywane na podstawie skierowania na badanie
wystawionego przez:
1)     przełożonych,
o których mowa w art. 75a ust. 1, lub upoważnione przez nich osoby;
2)     ministra
właściwego do spraw wewnętrznych lub upoważnioną przez niego osobę w stosunku
do Komendanta Głównego Straży Granicznej oraz zastępców Komendanta Głównego
Straży Granicznej.
7. Skierowanie
na badanie:
1)     kontrolne –
wystawia się najpóźniej w dniu zgłoszenia się funkcjonariusza do służby,
2)    
okresowe – wystawia się nie później niż w terminie 30 dni przed upływem
ważności orzeczenia lekarskiego
– w 3 egzemplarzach, z
których jeden przeznaczony jest dla funkcjonariusza kierowanego na badanie.
8. Badania
okresowe i kontrolne kończą się orzeczeniem lekarskim stwierdzającym:
1)     brak
przeciwwskazań zdrowotnych do służby na określonym stanowisku służbowym,
2)    
istnienie przeciwwskazań zdrowotnych do służby na określonym stanowisku
służbowym
– w warunkach służby
opisanych w skierowaniu na badanie.
9. Od orzeczenia lekarskiego
funkcjonariuszowi i przełożonym, o których mowa w art. 75a ust. 1, przysługuje
odwołanie w terminie 7 dni od dnia otrzymania orzeczenia.
10. Odwołanie
od orzeczenia lekarskiego wraz z uzasadnieniem wnosi się na piśmie za
pośrednictwem lekarza, który wydał to orzeczenie, do:
1)     wojewódzkiego
ośrodka medycyny pracy właściwego ze względu na miejsce pełnienia służby
funkcjonariusza;
2)     instytutu
badawczego w dziedzinie medycyny pracy lub Uniwersyteckiego Centrum Medycyny
Morskiej i Tropikalnej w Gdyni, jeżeli odwołanie dotyczy orzeczenia lekarskiego
wydanego przez lekarza zatrudnionego w wojewódzkim ośrodku medycyny pracy.
11. Lekarz, za którego
pośrednictwem jest składane odwołanie, w terminie 7 dni od dnia otrzymania
odwołania wraz z uzasadnieniem przekazuje je wraz z dokumentacją stanowiącą
podstawę wydanego orzeczenia lekarskiego do właściwego podmiotu, o którym
mowa w ust. 10.
12. Badanie w trybie odwołania
przeprowadza w terminie 14 dni od dnia otrzymania odwołania właściwy podmiot, o
którym mowa w ust. 10.
13. Orzeczenie lekarskie wydane w
trybie odwołania jest ostateczne.
14. Badania okresowe i kontrolne
podlegają dokumentowaniu i kontroli w sposób określony w przepisach wykonawczych
wydanych na podstawie art. 229 § 8 Kodeksu pracy.
15. Kontrolę badań okresowych i
kontrolnych wykonują podmioty, o których mowa w ust. 10.
16. Minister
właściwy do spraw wewnętrznych określi, w drodze rozporządzenia:
1)     rodzaj i
zakres badań okresowych, uwzględniając rodzaj pełnionej służby oraz narażenie
na czynniki szkodliwe i uciążliwe dla zdrowia występujące w czasie służby;
2)     wzór
skierowania na badania okresowe lub kontrolne, uwzględniając konieczność
zamieszczenia w tym wzorze informacji niezbędnych do jednoznacznego ustalenia
zakresu badań;
3)     wzór
orzeczenia lekarskiego, uwzględniając jednolitość informacji znajdujących się w
orzeczeniu.”.
Art. 3. W ustawie z dnia 24
maja 2002 r. o Agencji Bezpieczeństwa Wewnętrznego oraz Agencji Wywiadu (Dz. U.
z 2016 r. poz. 1897) wprowadza się następujące zmiany:
1)     uchyla się art. 52;
2)    
po art. 52 dodaje się art. 52a w brzmieniu:
„Art. 52a. 1. W sprawach bezpieczeństwa
i higieny służby stosuje się odpowiednio przepisy działu dziesiątego ustawy z
dnia 26 czerwca 1974 r. – Kodeks pracy (Dz. U. z 2016 r. poz. 1666),
zwanej dalej „Kodeksem pracy”, a także przepisy wykonawcze wydane na jego
podstawie, z wyłączeniem przepisów art. 207 § 2 pkt 7, art. 2091 § 4, art. 228, art. 229 § 1–12, art. 230 § 2, art. 231, art. 234 § 1, 3 i 31, art. 235– 2352,
art. 237–2372, art. 23711 § 4 oraz art. 23711a–23714.
2. W
zakresie określonym w ust. 1:
1)     Szef ABW i
Szef AW, każdy w zakresie swojego działania, realizuje obowiązki
i uprawnienia pracodawcy;
2)     przełożony
funkcjonariusza realizuje obowiązki i uprawnienia osoby kierującej
pracownikami;
3)    
funkcjonariusz realizuje obowiązki i uprawnienia pracownika.
3. Przepisy
art. 2092, art. 2093,
art. 210 § 1–5, art. 229 § 4 oraz przepisy wykonawcze wydane na podstawie art.
210 § 6 Kodeksu pracy stosuje się, jeżeli nie zagraża to prawidłowemu
wykonywaniu czynności służbowych przez:
1)    
funkcjonariuszy ABW, w celu realizacji zadań, o których mowa w art. 5 ust. 1;
2)    
funkcjonariuszy AW, w celu realizacji zadań, o których mowa w art. 6 ust. 1.
4. Na pierwsze badanie okresowe
funkcjonariusz jest kierowany w terminie 3 lat od dnia przyjęcia do służby.
5. W
czasie wykonywania czynności służbowych, w okolicznościach uzasadnionych stanem
wyższej konieczności, funkcjonariusz może odstąpić od przestrzegania zasad
bezpieczeństwa i higieny służby, z zachowaniem dostępnych w danych
warunkach zabezpieczeń, jeżeli w jego ocenie, dokonanej w miejscu i czasie
wykonywania czynności służbowej, istnieje prawdopodobieństwo uratowania życia
ludzkiego lub odwrócenia zagrożenia godzącego w bezpieczeństwo państwa,
w szczególności gdy:
1)     z powodu
braku specjalistycznego uzbrojenia, wyposażenia lub innego sprzętu zachodzi
konieczność zastosowania środka zastępczego;
2)     fizyczne
warunki i umiejętności funkcjonariusza mogą zastąpić możliwość użycia
właściwego uzbrojenia, wyposażenia lub innego sprzętu;
3)    
funkcjonariusz wykona określoną czynność dobrowolnie.”.
Art. 4. W ustawie z dnia 9 czerwca 2006 r. o Centralnym Biurze
Antykorupcyjnym (Dz. U. z 2016 r. poz. 1310) wprowadza się następujące
zmiany:
1)     uchyla się art. 56;
2)    
po art. 56 dodaje się art. 56a w brzmieniu:
„Art. 56a. 1. W sprawach bezpieczeństwa
i higieny służby stosuje się odpowiednio przepisy działu dziesiątego ustawy z
dnia 26 czerwca 1974 r. – Kodeks pracy (Dz. U. z 2016 r. poz. 1666),
zwanej dalej „Kodeksem pracy”, a także przepisy wykonawcze wydane na jego
podstawie, z wyłączeniem przepisów art. 207 § 2 pkt 7, art. 2091 § 4, art. 228, art. 229 § 1–12, art. 230 § 2, art. 231, art. 234 § 1–31, art. 235–2352,
art. 237–2372, art. 2377, art. 2378 i art.
2379 § 1 i 2 w zakresie dotyczącym odzieży
i obuwia roboczego, art. 2379 § 3, art.
23711 § 4, art. 23711a
§ 1 i 3–6 oraz art. 23712–23714.
2. W
zakresie określonym w ust. 1:
1)     Szef CBA
wykonuje obowiązki pracodawcy;
2)     przełożony
wykonuje obowiązki osoby kierującej pracownikami;
3)    
funkcjonariusz realizuje obowiązki i uprawnienia pracownika, uwzględniając
zalecenia wydawane przez służbę bezpieczeństwa i higieny służby.
3. Przepisy art. 2092, art. 2093, art.
210 § 1–5 oraz przepisy wykonawcze wydane na podstawie art. 210 § 6 Kodeksu
pracy stosuje się, jeżeli nie zagraża to prawidłowej realizacji czynności
podejmowanych w celu realizacji zadań, o których mowa w art. 2 ust. 1 lub art.
30.
4. Na pierwsze badanie okresowe
funkcjonariusz jest kierowany w terminie 3 lat od dnia przyjęcia do służby.
5. W
czasie wykonywania zadań służbowych, w okolicznościach uzasadnionych stanem
wyższej konieczności, funkcjonariusz może odstąpić od przestrzegania zasad
bezpieczeństwa i higieny służby, z zachowaniem dostępnych w danych warunkach
zabezpieczeń, jeżeli w jego ocenie, dokonanej w miejscu i czasie wykonywania
czynności służbowej, istnieje prawdopodobieństwo uratowania życia ludzkiego,
w szczególności gdy:
1)     z powodu
braku specjalistycznego uzbrojenia, wyposażenia lub innego sprzętu zachodzi
konieczność zastosowania środka zastępczego;
2)     fizyczne
warunki i umiejętności funkcjonariusza mogą zastąpić możliwość użycia
właściwego uzbrojenia, wyposażenia lub innego sprzętu;
3)    
funkcjonariusz wykona czynność dobrowolnie.”;
3)     w
art. 82 wyrazy „ustawie z dnia 26 czerwca 1974 r. – Kodeks pracy” zastępuje się
wyrazami „Kodeksie pracy”.
Art. 5. W ustawie z dnia 9 czerwca 2006 r. o służbie
funkcjonariuszy Służby Kontrwywiadu Wojskowego oraz Służby Wywiadu Wojskowego
(Dz. U. z 2016 r. poz. 740, 904 i 960) wprowadza się następujące zmiany:
1)     uchyla się art. 11;
2)    
po art. 11 dodaje się art. 11a w brzmieniu:
„Art. 11a. 1. W sprawach bezpieczeństwa
i higieny służby stosuje się odpowiednio przepisy działu dziesiątego ustawy z
dnia 26 czerwca 1974 r. – Kodeks pracy (Dz. U. z 2016 r. poz. 1666),
zwanej dalej „Kodeksem pracy”, a także przepisy wykonawcze wydane na jego
podstawie, z wyłączeniem przepisów art. 207 § 2 pkt 7, art. 2091 § 4, art. 228, art. 229 § 1–12 i 4, art. 230, art. 231, art. 234 § 2, art. 235–2352, art. 237–2372,
art. 2377, art. 2378,
art. 2379 § 1 i 2 w zakresie dotyczącym odzieży
i obuwia roboczego, art. 2379 § 3, art. 23711 § 4 oraz art. 23711a–23714.
2. W
zakresie określonym w ust. 1:
1)     Szef SKW i
Szef SWW, każdy w zakresie swojego działania, wykonuje obowiązki pracodawcy;
2)     przełożony
wykonuje obowiązki osoby kierującej pracownikami;
3)    
funkcjonariusz realizuje obowiązki i uprawnienia pracownika.
3. Przepisy
art. 2092, art. 2093,
art. 210 § 1–5 oraz przepisy wykonawcze wydane na podstawie art. 210 § 6
Kodeksu pracy stosuje się, jeżeli nie zagraża to prawidłowemu wykonywaniu
czynności służbowych podejmowanych przez:
1)    
funkcjonariuszy SKW, w celu realizacji zadań, o których mowa w art. 5 ust. 1
i w art. 44 ust. 1 i 2 ustawy z dnia 9 czerwca 2006 r. o Służbie Kontrwywiadu
Wojskowego oraz Służbie Wywiadu Wojskowego (Dz. U. z 2016 r. poz. 1318);
2)    
funkcjonariuszy SWW, w celu realizacji zadań, o których mowa w art. 6 ust. 1
i w art. 44 ust. 1 i 2 ustawy, o której mowa w pkt 1.
4. Na pierwsze badanie okresowe
funkcjonariusz jest kierowany w terminie 3 lat od dnia przyjęcia do służby w
SKW albo SWW.
5. W przypadku gdy
funkcjonariuszowi, w wyniku okresowego albo kontrolnego badania lekarskiego,
wydane zostało orzeczenie lekarskie stwierdzające przeciwwskazania do służby na
określonym stanowisku w warunkach opisanych w skierowaniu na to badanie,
funkcjonariusz ten kierowany jest z urzędu do komisji lekarskiej w celu
określenia stanu zdrowia oraz ustalenia zdolności fizycznej i psychicznej
do służby, jak również ewentualnego związku poszczególnych chorób ze służbą.
6. W
czasie wykonywania zadań służbowych, w okolicznościach uzasadnionych stanem
wyższej konieczności, funkcjonariusz może odstąpić od przestrzegania zasad
bezpieczeństwa i higieny służby, z zachowaniem dostępnych w danych warunkach
zabezpieczeń, jeżeli w jego ocenie, dokonanej w miejscu i czasie wykonywania
czynności służbowej, istnieje prawdopodobieństwo uratowania życia ludzkiego lub
odwrócenia zagrożenia godzącego w bezpieczeństwo państwa, w szczególności gdy:
1)     z powodu
braku specjalistycznego uzbrojenia, wyposażenia lub innego sprzętu zachodzi
konieczność zastosowania środka zastępczego;
2)     fizyczne
warunki i umiejętności funkcjonariusza mogą zastąpić możliwość użycia
właściwego uzbrojenia, wyposażenia lub innego sprzętu;
3)    
funkcjonariusz wykona określoną czynność dobrowolnie.”;
3)     użyte w art. 53 i w art. 96a w
ust. 1 i w ust. 2 we wprowadzeniu do wyliczenia i w pkt 1, w różnym przypadku
wyrazy „ustawy z dnia 26 czerwca 1974 r. – Kodeks pracy” zastępuje się użytymi
w odpowiednim przypadku wyrazami „Kodeks pracy”.
Art. 6. W ustawie z dnia 9
czerwca 2006 r. o Służbie Kontrwywiadu Wojskowego oraz Służbie Wywiadu
Wojskowego (Dz. U. z 2016 r. poz. 1318) w art. 46 po ust. 2 dodaje się
ust. 2a w brzmieniu:
„2a. W zakresie bezpieczeństwa i higieny
służby żołnierzy zawodowych, o których mowa w ust. 1, stosuje się odpowiednio
zasady określone w art. 11a ustawy z dnia 9 czerwca 2006 r. o służbie
funkcjonariuszy Służby Kontrwywiadu Wojskowego oraz Służby Wywiadu
Wojskowego.”.
Art. 7. 1. Zaświadczenie
potwierdzające ukończenie z wynikiem pozytywnym szkoleń w dziedzinie
bezpieczeństwa i higieny służby wydane przed dniem wejścia w życie niniejszej
ustawy w celu dopuszczenia funkcjonariusza do wykonywania czynności na
zajmowanym stanowisku służbowym zachowuje swoją ważność na okres, na jaki
zostało wydane.
2. Do czasu upływu ważności
zaświadczenia, o którym mowa w ust. 1, funkcjonariusz je posiadający spełnia
wymogi dotyczące ukończenia odpowiedniego szkolenia w dziedzinie bezpieczeństwa
i higieny służby.
Art. 8. 1. Do
spraw wszczętych i niezakończonych do dnia wejścia w życie niniejszej ustawy
stosuje się przepisy tej ustawy.
2. Umowy na świadczenia z zakresu
profilaktycznej opieki medycznej na wykonywanie badań okresowych lub
kontrolnych wykonywanych w Policji, zawarte przed dniem wejścia w życie
niniejszej ustawy, zostaną dostosowane do wymagań określonych w art. 71b ustawy
zmienianej w art. 1 do dnia 31 grudnia 2017 r.
Art. 9. Ustawa
wchodzi w życie z dniem następującym po dniu ogłoszenia.
                                                                                                                

                                                                                                                

                                                                                                                

                                                                                              
MARSZAŁEK SEJMU
 
 
 
                                                                                              
/ – / Marek Kuchciński
 







[1])   
Niniejszą ustawą zmienia się ustawy: ustawę z dnia 6 kwietnia 1990 r. o
Policji, ustawę z dnia 12 października 1990 r. o Straży Granicznej, ustawę
z dnia 24 maja 2002 r. o Agencji Bezpieczeństwa Wewnętrznego oraz Agencji
Wywiadu, ustawę z dnia 9 czerwca 2006 r. o Centralnym Biurze Antykorupcyjnym,
ustawę z dnia 9 czerwca 2006 r. o służbie funkcjonariuszy Służby Kontrwywiadu
Wojskowego oraz Służby Wywiadu Wojskowego oraz ustawę z dnia 9 czerwca 2006 r.
o Służbie Kontrwywiadu Wojskowego oraz Służbie Wywiadu Wojskowego.
