



Dz.U. z 1997 r. Nr 104, poz. 661
                              
                                    
                                    
                                    
                                 USTAWA
                       z dnia 20 czerwca 1997 r.
                                    
             o zmianie ustawy o zakładach opieki zdrowotnej
                 oraz o zmianie niektórych innych ustaw
                                    
                                    
                                Art. 1.
W ustawie z dnia 30 sierpnia 1991 r. o zakładach opieki zdrowotnej (Dz.U. Nr 
91, poz. 408, z 1992 r. Nr 63, poz. 315, z 1994 r. Nr 121, poz. 591, z 1995 r. Nr 
138, poz. 682 oraz z 1996 r. Nr 24, poz. 110) wprowadza się następujące 
zmiany:
              
 1) art. 1 otrzymuje brzmienie:
        "Art. 1. 1. Zakład opieki zdrowotnej jest wyodrębnionym organizacyjnie
                zespołem osób i środków majątkowych utworzonym
                i utrzymywanym w celu udzielania świadczeń zdrowotnych
                i promocji zdrowia.
              2. Zakład opieki zdrowotnej może być również utworzony i 
                utrzymywany w celu:
                 1) prowadzenia badań naukowych i prac badawczo-rozwojowych
                   w powiązaniu z udzielaniem świadczeń
                   zdrowotnych i promocją zdrowia,
                 2) realizacji zadań dydaktycznych i badawczych w powiązaniu
                   z udzielaniem świadczeń zdrowotnych i 
                   promocją zdrowia.
              3. Zakład opieki zdrowotnej, o którym mowa w ust. 1, może
                uczestniczyć, a zakłady określone w ust. 2 uczestniczą 
                w przygotowywaniu osób do wykonywania zawodu medycznego
                i kształcenia osób wykonujących zawód medyczny
                na zasadach określonych w odrębnych przepisach.";
 2) art. 2 otrzymuje brzmienie:
        "Art. 2. 1. Zakładem opieki zdrowotnej jest:
                 1) szpital, zakład opiekuńczo-leczniczy, zakład pielęgnacyjno-opiekuńczy,
                   sanatorium, prewentorium, inny
                   nie wymieniony z nazwy zakład przeznaczony dla 
                   osób, których stan zdrowia wymaga udzielania całodobowych
                   lub całodziennych świadczeń zdrowotnych 
                   w odpowiednim stałym pomieszczeniu,
                 2) przychodnia, ośrodek zdrowia, poradnia,
                 3) pogotowie ratunkowe,
                 4) pracownia diagnostyczna,
                 5) pracownia protetyki stomatologicznej i ortodoncji,
                 6) zakład rehabilitacji leczniczej,
                 7) żłobek,
                 8) inny zakład, spełniający warunki określone w ustawie.
              2. Zakład opieki zdrowotnej może być odrębną jednostką 
                organizacyjną, częścią innej jednostki organizacyjnej lub 
                jednostką organizacyjną podległą innej jednostce organizacyjnej.
              3. Zakładem opieki zdrowotnej jest również zespół zakładów,
                o których mowa w ust. 1. Zakład opieki zdrowotnej
                wchodzący w skład zespołu zakładów staje się jednostką
                organizacyjną zespołu.
              4. Nazwa zakładu opieki zdrowotnej powinna odpowiadać 
                zakresowi świadczeń zdrowotnych udzielanych przez ten 
                zakład.";
 3) art. 3 otrzymuje brzmienie:
      "Art. 3. Świadczeniem zdrowotnym są działania służące zachowaniu, 
              ratowaniu, przywracaniu i poprawie zdrowia oraz inne 
              działania medyczne wynikające z procesu leczenia lub 
              przepisów odrębnych regulujących zasady ich wykonywania, 
              w szczególności związane z:
                 1) badaniem i poradą lekarską,
                 2) leczeniem,
                 3) badaniem i terapią psychologiczną,
                 4) rehabilitacją leczniczą,
                 5) opieką nad kobietą ciężarną i jej płodem, porodem, 
                   połogiem oraz nad noworodkiem,
                 6) opieką nad zdrowym dzieckiem,
                 7) badaniem diagnostycznym, w tym z analityką medyczną,
                 8) pielęgnacją chorych,
                 9) pielęgnacją niepełnosprawnych i opieką nad nimi,
                10) opieką paliatywno-hospicyjną,
                11) orzekaniem i opiniowaniem o stanie zdrowia,
                12) zapobieganiem powstawaniu urazów i chorób poprzez
                   działania profilaktyczne oraz szczepienia 
                   ochronne,
                13) czynnościami technicznymi z zakresu protetyki i ortodoncji,
                14) czynnościami z zakresu zaopatrzenia w przedmioty 
                   ortopedyczne i środki pomocnicze.";
 4) w art. 4 wyrazy "o odpowiednich kwalifikacjach zawodowych" zastępuje się 
   wyrazami "wykonujące zawód medyczny";
 5) art. 5 otrzymuje brzmienie:
        "Art. 5. Zakład opieki zdrowotnej udziela świadczeń zdrowotnych 
              ogółowi ludności, ludności określonego obszaru lub określonej
              grupie.";
 6) art. 6 otrzymuje brzmienie:
        "Art. 6. Zakład opieki zdrowotnej udziela świadczeń zdrowotnych 
              bezpłatnie, za częściową odpłatnością lub odpłatnie na zasadach
              określonych w ustawie, w przepisach odrębnych lub 
              w umowie cywilnoprawnej.";
 7) w art. 7 skreśla się wyrazy "i art. 6 ust. 4" oraz po wyrazach "udzielenia 
   świadczenia" dodaje się wyraz "zdrowotnego";
 8) art. 8 otrzymuje brzmienie:
        "Art. 8. 1. Zakład opieki zdrowotnej może być utworzony przez:
                 1) naczelny lub centralny organ administracji rządowej,
                 2) wojewodę,
                 3) organ gminy lub związku międzygminnego (związku 
                   komunalnego),
                 4) kościół lub związek wyznaniowy,
                 5) pracodawcę, 
                 6) zakład ubezpieczeń, fundację, związek zawodowy, 
                   samorząd zawodowy lub stowarzyszenie,
                 7) inną krajową albo zagraniczną osobę prawną lub 
                   osobę fizyczną,
                 8) spółkę nie mającą osobowości prawnej.
              2. Publicznym zakładem opieki zdrowotnej jest zakład 
                opieki zdrowotnej utworzony przez:
                 1) organ, o którym mowa w ust. 1 pkt 1-3,
                 2) przedsiębiorstwo państwowe "Polskie Koleje Państwowe",
                 3) państwową uczelnię medyczną lub państwową uczelnię
                   prowadzącą działalność dydaktyczną i badawczą 
                   w dziedzinie nauk medycznych, w celu określonym 
                   w art. 1 ust. 2 pkt 2.
              3. Niepublicznym zakładem opieki zdrowotnej jest zakład 
                opieki zdrowotnej utworzony przez instytucje i osoby, o 
                których mowa w ust. 1 pkt 4-8, z zastrzeżeniem ust. 2 
                pkt 2 i 3.
              4. Organy i osoby prawne, o których mowa w ust. 2 pkt 1 i 
                3, tworzące zakład opieki zdrowotnej w celu udzielania 
                świadczeń zdrowotnych swoim pracownikom, są pracodawcami
                w rozumieniu ust. 1 pkt 5.";
 9) po art. 8 dodaje się art. 8a w brzmieniu:
       "Art. 8a. 1. Do zakładu opieki zdrowotnej nie stosuje się przepisów 
                ustawy z dnia 23 grudnia 1988 r. o działalności gospodarczej
                (Dz.U. Nr 41, poz. 324, z 1990 r. Nr 26, poz. 149, 
                Nr 34, poz. 198 i Nr 86, poz. 504, z 1991 r. Nr 31, poz. 
                128, Nr 41, poz. 179, Nr 73, poz. 321, Nr 105, poz. 452, 
                Nr 106, poz. 457 i Nr 107, poz. 460, z 1993 r. Nr 28, 
                poz. 127, Nr 47, poz. 212 i Nr 134, poz. 646, z 1994 r. 
                Nr 27, poz. 96 i Nr 127, poz. 627, z 1995 r. Nr 60, poz. 
                310, Nr 85, poz. 426, Nr 90, poz. 446, Nr 141, poz. 700 i 
                Nr 147, poz. 713, z 1996 r. Nr 41, poz. 177 i Nr 45, poz. 
                199 oraz z 1997 r. Nr 9, poz. 44, Nr 23, poz. 117, Nr 43, 
                poz. 272 i Nr 54, poz. 348).
              2. Do publicznego zakładu opieki zdrowotnej utworzonego 
                w celu określonym w art. 1 ust. 2 pkt 1 stosuje się przepisy
                niniejszej ustawy z zachowaniem przepisów o jednostkach
                badawczo-rozwojowych.
              3. Do publicznego zakładu opieki zdrowotnej utworzonego 
                w celu określonym w art. 1 ust. 2 pkt 2, zwanego dalej 
                "szpitalem klinicznym", stosuje się przepisy o szkolnictwie
                wyższym w zakresie spraw nie uregulowanych w niniejszej
                ustawie.
              4. Do publicznego zakładu opieki zdrowotnej utworzonego 
                przez przedsiębiorstwo państwowe "Polskie Koleje Państwowe"
                stosuje się przepisy o przedsiębiorstwie państwowym
                "Polskie Koleje Państwowe" w zakresie spraw 
                nie uregulowanych w niniejszej ustawie.";
10) w art. 9:
   a) w ust. 1 wyrazy "wymaganiom umożliwiającym udzielanie świadczeń 
     zdrowotnych" zastępuje się wyrazami "określonym wymaganiom fachowym
     i sanitarnym",
   b) dodaje się ust. 3 w brzmieniu:
      "3. Minister Zdrowia i Opieki Społecznej, w drodze rozporządzenia:
          1) określa zasady atestowania aparatury i sprzętu medycznego 
             nabywanych przez zakłady opieki zdrowotnej,
          2) może określić standardy postępowania i procedury medyczne 
             wykonywane w zakładach opieki zdrowotnej w celu zapewnienia
             właściwego poziomu i jakości świadczeń zdrowotnych.";
11) art. 10 otrzymuje brzmienie:
       "Art. 10. 1. W zakładzie opieki zdrowotnej świadczenia zdrowotne 
                udzielane są wyłącznie przez osoby wykonujące zawód 
                medyczny oraz spełniające wymagania zdrowotne, określone
                w odrębnych przepisach.
              2. Minister Zdrowia i Opieki Społecznej określa, w drodze 
                rozporządzenia wymagania, jakim powinny odpowiadać 
                osoby na stanowiskach kierowniczych w zakładach opieki
                zdrowotnej określonego rodzaju,
              3. Świadczenia zdrowotne, z uwzględnieniem zasad określonych
                w ust. 1, mogą być udzielane przez wolontariuszy.
              4. Minister Zdrowia i Opieki Społecznej po zasięgnięciu 
                opinii organów samorządów zawodów medycznych określa,
                w drodze rozporządzenia, sposób ustalania minimalnych
                norm zatrudnienia pracowników działalności podstawowej
                w zakładach opieki zdrowotnej.
              5. Minister Zdrowia i Opieki Społecznej określa, w drodze 
                rozporządzenia:
                 1) rodzaje zawodów, w których może być uzyskiwany 
                   tytuł specjalisty w dziedzinie mającej zastosowanie w 
                   ochronie zdrowia, szczegółowe zasady, warunki i 
                   tryb uzyskiwania tego tytułu w danym zawodzie oraz 
                   podmioty uprawnione do prowadzenia szkoleń i nadawania
                   tytułu specjalisty,
                 2) szczegółowe zasady udzielania świadczeń zdrowotnych
                   przez wolontariuszy.
              6. Przepis ust. 5 pkt 1 nie dotyczy zawodów, dla których 
                zasady uzyskiwania tytułu specjalisty określają odrębne 
                przepisy.";
12) w art. 11 ust. 2 otrzymuje brzmienie:
      "2. W statucie zakładu opieki zdrowotnej określa się w szczególności:
          1) nazwę zakładu odpowiadającą zakresowi udzielanych świadczeń,
          2) cele i zadania zakładu,
          3) siedzibę i obszar działania,
          4) rodzaje i zakres udzielanych świadczeń zdrowotnych,
          5) organy zakładu i strukturę organizacyjną,
          6) formę gospodarki finansowej.";
13) w art. 12:
   a) w ust. 3 kropkę zastępuje się przecinkiem i dodaje wyrazy "z zastrzeżeniem
     ust. 4.",
   b) dodaje się ust. 4-6:
      "4. Rejestr zakładów opieki zdrowotnej, utworzonych przez organy i 
         osoby prawne, o których mowa w art. 8 ust. 1 pkt 1 oraz ust. 2 
         pkt 2 i 3, prowadzi Minister Zdrowia i Opieki Społecznej, z wyjątkiem
         zakładów utworzonych w celu określonym w art. 8 ust. 4, 
         których rejestr prowadzi wojewoda.
       5. Zakład opieki zdrowotnej, którego jednostki organizacyjne są zlokalizowane
         na obszarze więcej niż jednego województwa, podlega 
         wpisowi do rejestru w województwie, w którym mieści się siedziba 
         zakładu, z zastrzeżeniem ust. 4.
       6. Organ prowadzący rejestr zawiadamia właściwego wojewodę o 
         wpisie do rejestru zakładu opieki zdrowotnej dokonywanym w 
         trybie określonym w ust. 5 oraz o wszystkich zmianach w rejestrze 
         odnoszących się do jednostek organizacyjnych zakładu, które prowadzą
         działalność na obszarze tego województwa.";
14) w art. 13:
   a) w ust. 1 kropkę zastępuje się przecinkiem i dodaje wyrazy "z tym że 
     warunek określony w art. 11 ust. 2 pkt 1 nie dotyczy zakładu opieki 
     zdrowotnej, którego nazwa wynika z ustawy lub z przepisów odrębnych.",
   b) dodaje się ust. 3-5 w brzmieniu:
      "3. W przypadku zakładu opieki zdrowotnej, o którym mowa w art. 12 
         ust. 5, organ prowadzący rejestr stwierdza spełnienie wymagań 
         określonych w art. 9 i 10 za pośrednictwem wojewody właściwego 
         ze względu na lokalizację jednostki organizacyjnej zakładu.
       4. Zgodnie z nazwą zakładu opieki zdrowotnej oraz zakresem udzielanych
         świadczeń zdrowotnych organ prowadzący rejestr nadaje 
         zakładowi resortowy kod identyfikacyjny.
       5. Minister Zdrowia i Opieki Społecznej określi, w drodze rozporządzenia,
         system resortowych kodów identyfikacyjnych dla zakładów 
         opieki zdrowotnej oraz szczegółowe zasady ich nadawania.";
15) art. 14 otrzymuje brzmienie:
       "Art. 14. 1. Zakład opieki zdrowotnej obowiązany jest zgłosić organowi
                prowadzącemu rejestr zmiany stanu faktycznego i 
                prawnego odnoszące się do zakładu opieki zdrowotnej, 
                powstałe po wpisie do rejestru i dotyczące danych zawartych
                w rejestrze, w terminie 14 dni od dokonania zmiany,
                z zastrzeżeniem ust. 2 i 3.
              2. Zakład opieki zdrowotnej może zmienić zakres udzielanych
                świadczeń po uprzednim wpisie tej zmiany do rejestru.
              3. Zakład opieki zdrowotnej obowiązany jest zgłosić organowi
                prowadzącemu rejestr zamiar zaprzestania działalności
                z jednoczesnym wskazaniem terminu wykreślenia 
                zakładu z rejestru.
              4. Przepisy art. 12 i 13 stosuje się odpowiednio.";
16) art. 15 otrzymuje brzmienie:
        "Art. 15. 1. Jeżeli zakład opieki zdrowotnej w całym zakresie lub w 
                części swojej działalności przestał odpowiadać wymaganiom
                określonym w art. 9 i 10 albo narusza przepisy 
                ustawy lub zostało stwierdzone naruszenie przepisów o 
                wykonywaniu zawodów medycznych albo w sposób rażący
                narusza statut zakładu, organ prowadzący rejestr wyznacza
                termin usunięcia uchybień, a po jego bezskutecznym
                upływie może podjąć decyzję o wykreśleniu zakładu 
                z rejestru w całości lub w części dotyczącej działalności 
                nie odpowiadającej wymaganiom ustawy lub statutu, z 
                zastrzeżeniem ust. 2 i 3.
              2. Organ prowadzący rejestr wykreśla zakład opieki zdrowotnej
                z rejestru bez wyznaczenia terminu usunięcia 
                uchybienia, jeżeli świadczenia zdrowotnego w tym zakładzie
                udzielają lekarz, pielęgniarka lub położna nie 
                posiadający prawa wykonywania zawodu lub zgody na 
                udział w udzielaniu świadczenia zdrowotnego, wymaganej
                na podstawie odrębnych przepisów.
              3. Zakład opieki zdrowotnej podlega wykreśleniu z rejestru 
                także wtedy, gdy organ prowadzący rejestr dokonał wpisu
                z naruszeniem prawa. W tym przypadku stosuje się 
                odpowiednio przepisy dotyczące wznowienia postępowania
                administracyjnego lub stwierdzenia nieważności decyzji.
              4. Jeżeli uchybienie, o którym mowa w ust. 1, zostało 
                stwierdzone powtórnie, organ prowadzący rejestr wykreśla
                zakład opieki zdrowotnej z rejestru bez uprzedniego 
                wyznaczania terminu usunięcia uchybienia.
              5. Jeżeli zakład opieki zdrowotnej w terminie 3 miesięcy od 
                dnia wpisu do rejestru nie podjął działalności w określonym
                zakresie, organ prowadzący rejestr wyznacza termin 
                podjęcia tej działalności, a po jego bezskutecznym upływie
                wykreśla działalność w tym zakresie z rejestru.
              6. W przypadku wykreślenia zakładu opieki zdrowotnej z 
                rejestru, organ prowadzący rejestr podaje ten fakt do 
                wiadomości publicznej w sposób zwyczajowo przyjęty 
                oraz zawiadamia właściwy ze względu na siedzibę zakładu
                - Zakład Ubezpieczeń Społecznych.";
17) skreśla się art. 16;
18) w art. 18:
   a) w ust. 1 po wyrazie "świadczeń" dodaje się wyraz "zdrowotnych",
   b) w ust. 2 wyrazy "dotyczących stanu zdrowia i sposobu leczenia pacjenta" 
     zastępuje się wyrazami "zawartych w dokumentacji, o której mowa w 
     ust. 1",
   c) w ust. 3:
       - w pkt 1 skreśla się wyrazy "za pośrednictwem lekarza prowadzącego,",
       - pkt 2 otrzymuje brzmienie:
          "2) zakładom opieki zdrowotnej, jednostkom organizacyjnym 
             tych zakładów i osobom wykonującym zawód medyczny poza 
             zakładami opieki zdrowotnej, jeżeli dokumentacja ta jest 
             niezbędna do zapewnienia ciągłości świadczeń zdrowotnych,",
       - pkt 4 otrzymuje brzmienie:
          "4) Ministrowi Zdrowia i Opieki Społecznej, sądom i prokuratorom
             oraz sądom i rzecznikom odpowiedzialności zawodowej, 
             w związku z prowadzonym postępowaniem,",
       - pkt 6 otrzymuje brzmienie:
          "6) organom rentowym, zakładom ubezpieczeniowym oraz zespołom
             do spraw orzekania o stopniu niepełnosprawności, w 
             związku z prowadzonym przez nie postępowaniem,",
       - dodaje się pkt 7 w brzmieniu:
          "7) rejestrom usług medycznych, w zakresie niezbędnym do prowadzenia
             rejestrów.",
   d) skreśla się ust. 5,
   e) ust. 6 otrzymuje brzmienie:
      "6. Minister Zdrowia i Opieki Społecznej po zasięgnięciu opinii organów
         samorządów zawodów medycznych określa, w drodze rozporządzenia,
         rodzaje dokumentacji medycznej oraz sposób jej prowadzenia
         i udostępniania, z zastrzeżeniem ust. 7.",
   f) ust. 7 otrzymuje brzmienie:
      "7. Minister Obrony Narodowej, Minister Spraw Wewnętrznych i Administracji,
         Minister Sprawiedliwości, a w stosunku do zakładów 
         opieki zdrowotnej utworzonych przez przedsiębiorstwo państwowe 
         "Polskie Koleje Państwowe" - Minister Transportu i Gospodarki 
         Morskiej w porozumieniu z Ministrem Zdrowia i Opieki Społecznej
         oraz po zasięgnięciu opinii organów samorządów zawodów 
         medycznych, każdy w zakresie swojego działania, określą, w drodze
         rozporządzenia, rodzaje dokumentacji medycznej oraz sposób 
         jej prowadzenia i udostępniania.";
19) po art. 18 dodaje się art. 18a-18d w brzmieniu:
       "Art. 18a. 1. Organizację i porządek procesu udzielania świadczeń 
                zdrowotnych w zakładzie opieki zdrowotnej określa regulamin
                porządkowy zakładu opieki zdrowotnej.
              2. Postanowienia regulaminu, o którym mowa w ust. 1, nie 
                mogą naruszać praw pacjenta określonych i wynikających
                z przepisów ustawy oraz przepisów odrębnych.
              3. Regulamin, o którym mowa w ust. 1, ustala kierownik 
                zakładu opieki zdrowotnej, z zastrzeżeniem art. 46 pkt 
                4.
      Art. 18b. Zakład opieki zdrowotnej może podawać do wiadomości 
              publicznej informacje o zakresie i rodzajach udzielanych 
              świadczeń zdrowotnych. Treść i forma tych informacji nie 
              mogą mieć cech reklamy.
       Art. 18c. 1. Zakład opieki zdrowotnej może wystąpić z wnioskiem o 
                wydanie certyfikatu akredytacyjnego w celu stwierdzenia 
                spełnienia określonych i podawanych do ogólnej wiadomości
                standardów jakości, poprzez dobrowolne poddanie
                się przeglądowi prowadzonemu przez wizytatorów 
                ośrodka akredytacyjnego.
              2. Zakład opieki zdrowotnej może otrzymać certyfikat 
                akredytacyjny, jeżeli spełnia wymagania w zakresie określonych
                standardów udzielania świadczeń zdrowotnych i 
                funkcjonowania zakładu.
              3. Certyfikat akredytacyjny wydaje Rada Akredytacyjna na 
                podstawie ustalonych przez siebie wymagań i po przeprowadzeniu
                przez ośrodek akredytacyjny procedury 
                oceniającej zakład opieki zdrowotnej. Certyfikat akredytacyjny
                jest wydawany każdorazowo na okres nie dłuższy 
                niż 3 lata.
              4. Rada Akredytacyjna składa się z przedstawicieli samorządów
                i organizacji medycznych oraz przedstawicieli innych
                instytucji i organizacji wyłanianych na okres kadencji.
                Członków Rady Akredytacyjnej powołuje Minister 
                Zdrowia i Opieki Społecznej.
              5. Rada Akredytacyjna wybiera spośród swoich członków 
                przewodniczącego i zastępców przewodniczącego oraz 
                ustala swój regulamin. Regulamin Rady Akredytacyjnej 
                zatwierdza Minister Zdrowia i Opieki Społecznej.
              6. Minister Zdrowia i Opieki Społecznej określi, w drodze 
                rozporządzenia:
                    1) szczegółowe zasady i tryb wyłaniania i odwołania
                      członków Rady Akredytacyjnej oraz czas 
                      trwania ich kadencji,
                    2) zakres i zasady działania Rady Akredytacyjnej i 
                      ośrodka akredytacyjnego oraz zasady ich finansowania,
       Art. 18d. 1. Ilekroć w przepisach ustawy jest mowa o:
                 1) osobie wykonującej zawód medyczny należy przez to 
                   rozumieć osobę, która na podstawie odrębnych 
                   przepisów uprawniona jest do udzielania świadczeń 
                   zdrowotnych oraz osobę legitymującą się nabyciem 
                   fachowych kwalifikacji do udzielania świadczeń 
                   zdrowotnych w określonym zakresie lub w określonej
                   dziedzinie medycyny,
                 2) promocji zdrowia, należy przez to rozumieć działania
                   umożliwiające poszczególnym osobom i społeczności,
                   zwiększenie kontroli nad czynnikami warunkującymi
                   stan zdrowia i przez to jego poprawę, promowanie
                   zdrowego stylu życia oraz środowiskowych 
                   i indywidualnych czynników sprzyjających zdrowiu,
                 3) publicznym zakładzie opieki zdrowotnej bez podania
                   bliższego określenia, należy przez to rozumieć 
                   publiczny zakład opieki zdrowotnej określony w art. 
                   8 ust. 2.
              2. Ilekroć w obowiązujących przepisach jest mowa o dyrektorze
                zakładu społecznej służby zdrowia, dyrektorze zakładu
                społecznego służby zdrowia, dyrektorze zakładu 
                opieki zdrowotnej, należy przez to rozumieć kierownika 
                publicznego zakładu opieki zdrowotnej.";
20) po art. 18d dodaje się wyrazy "Rozdział 1a Prawa pacjenta";
21) art. 19 otrzymuje brzmienie:
       "Art. 19. 1. Pacjent ma prawo do:
                 1) świadczeń zdrowotnych odpowiadających wymaganiom
                   wiedzy medycznej, a w sytuacji ograniczonych 
                   możliwości udzielenia odpowiednich świadczeń - do 
                   korzystania z rzetelnej, opartej na kryteriach medycznych
                   procedury ustalającej kolejność dostępu do 
                   tych świadczeń,
                 2) informacji o swoim stanie zdrowia,
                 3) wyrażenia zgody na udzielenie określonych świadczeń
                   zdrowotnych lub ich odmowy, po uzyskaniu 
                   odpowiedniej informacji,
                 4) intymności i poszanowania godności w czasie udzielania
                   świadczeń zdrowotnych,
                 5) umierania w spokoju i godności.
              2. Przepis ust. 1 pkt 3 nie dotyczy świadczeń zdrowotnych, 
                których udzielanie bez zgody pacjenta regulują odrębne 
                przepisy.
              3. W zakładach opieki zdrowotnej przeznaczonych dla osób 
                wymagających całodobowych lub całodziennych świadczeń
                zdrowotnych pacjent ma również prawo do:
                 1) dodatkowej opieki pielęgnacyjnej sprawowanej 
                   przez osobę bliską lub inną osobę wskazaną przez 
                   siebie,
                 2) kontaktu osobistego, telefonicznego lub korespondencyjnego
                   z osobami z zewnątrz, 
                 3) opieki duszpasterskiej.
              4. Koszty realizacji uprawnień wymienionych w ust. 3 pkt 1 
                i 2 nie mogą obciążać zakładu opieki zdrowotnej.
              5. W przypadku zagrożenia epidemicznego lub ze względu 
                na warunki przebywania innych osób chorych w szpitalu 
                kierownik zakładu opieki zdrowotnej lub upoważniony 
                lekarz może ograniczyć prawo pacjenta do kontaktu 
                osobistego z osobami z zewnątrz, w tym do sprawowania 
                opieki przez osoby określone w ust. 3 pkt 1.
              6. Kierownik zakładu opieki zdrowotnej zapewnia dostępność
                informacji o prawach pacjenta.";
22) po art. 19 dodaje się art. 19a w brzmieniu:
       "Art. 19a. 1. W razie zawinionego naruszenia praw pacjenta, o których
                mowa w art. 18 ust. 2 i ust. 3 pkt 1 oraz w art. 19 
                ust. 1 pkt 1-4 i ust. 3 sąd może przyznać poszkodowanemu
                odpowiednią sumę tytułem zadośćuczynienia pieniężnego
                za doznaną krzywdę na podstawie art. 448 
                Kodeksu cywilnego.
              2. W razie zawinionego naruszenia prawa pacjenta do 
                umierania w spokoju i godności, sąd może, na żądanie 
                najbliższego członka rodziny, innego przedstawiciela 
                ustawowego lub opiekuna faktycznego, zasądzić odpowiednią
                sumę pieniężną na wskazany przez nich cel społeczny
                na podstawie art. 448 Kodeksu cywilnego.";
23) tytuł rozdziału 2 otrzymuje brzmienie:
       "Rozdział 2 Szpitale";
24) art. 20 otrzymuje brzmienie:
        "Art. 20. 1. Szpital zapewnia przyjętemu pacjentowi:
                1) świadczenia zdrowotne,
                2) środki farmaceutyczne i materiały medyczne,
                3) pomieszczenie i wyżywienie odpowiednie do stanu 
                   zdrowia.
              2. W razie pogorszenia się stanu zdrowia chorego powodującego
                zagrożenie życia lub w razie jego śmierci, szpital 
                jest obowiązany niezwłocznie zawiadomić wskazaną 
                przez chorego osobę lub instytucję, przedstawiciela 
                ustawowego albo opiekuna faktycznego.";
25) w art. 21 w ust. 2 wyraz "pierwszej" zastępuje się wyrazem "niezbędnej";
26) w art. 22:
   a) w ust. 1 w zdaniu pierwszym wyraz "szczegółowe" zastępuje się wyrazem
     "szczególne" oraz w pkt 3 po wyrazie "regulamin" dodaje się wyraz 
     "porządkowy",
   b) ust. 2 otrzymuje brzmienie:
       "2. Jeżeli przedstawiciel ustawowy żąda wypisania ze szpitala osoby, 
         której stan zdrowia wymaga leczenia w szpitalu, kierownik zakładu
         opieki zdrowotnej lub lekarz przez niego upoważniony może 
         odmówić wypisania do czasu wydania w tej sprawie orzeczenia 
         przez właściwy ze względu na siedzibę zakładu sąd opiekuńczy, 
         chyba że przepisy szczególne stanowią inaczej. Właściwy sąd 
         opiekuńczy zawiadamiany jest niezwłocznie o odmowie wypisania 
         ze szpitala i przyczynach odmowy.",
   c) ust. 3 otrzymuje brzmienie:
      "3. Osoba występująca o wypisanie ze szpitala na własne żądanie jest 
         informowana przez lekarza o możliwych następstwach zaprzestania
         leczenia w szpitalu. Osoba ta składa pisemne oświadczenie o 
         wypisaniu ze szpitala na własne żądanie. W przypadku braku takiego
         oświadczenia lekarz sporządza adnotację w dokumentacji 
         medycznej.";
27) w art. 23:
   a) ust. 1 otrzymuje brzmienie:
      "1. Jeżeli przedstawiciel ustawowy lub opiekun faktyczny nie odbiera 
         małoletniego lub osoby niezdolnej do samodzielnej egzystencji ze 
         szpitala będącego publicznym zakładem opieki zdrowotnej w wyznaczonym
         terminie, szpital zawiadamia o tym niezwłocznie organ 
         gminy właściwej ze względu na miejsce zamieszkania lub pobytu 
         tej osoby oraz organizuje na koszt gminy przewiezienie do miejsca 
         zamieszkania.",
   b) w ust. 2 wyrazy "kierownika szpitala" zastępuje się wyrazami "kierownika
     zakładu opieki zdrowotnej";
28) art. 24 otrzymuje brzmienie:
       "Art. 24. 1. Zwłoki osoby, która zmarła w szpitalu, mogą być poddane
                sekcji, chyba że osoba ta za życia wyraziła sprzeciw 
                lub uczynił to jej przedstawiciel ustawowy, z zastrzeżeniem
                ust. 4.
              2. O zaniechaniu sekcji zwłok z przyczyny określonej w ust. 
                1 sporządza się adnotację w dokumentacji medycznej i 
                załącza oświadczenie woli osoby zmarłej w szpitalu lub 
                jej przedstawiciela ustawowego.
              3. Kierownik zakładu, a jeżeli kierownik nie jest lekarzem 
                to upoważniony przez niego lekarz, na wniosek właściwego
                ordynatora lub, w razie potrzeby, po zasięgnięciu 
                jego opinii, zarządza dokonanie lub zaniechanie sekcji. 
                W dokumentacji medycznej sporządza się adnotację o 
                dokonaniu lub zaniechaniu sekcji zwłok, z odpowiednim 
                uzasadnieniem.
              4. Przepis ust. 1 nie dotyczy dokonywania sekcji w sytuacjach:
                 1) określonych w Kodeksie postępowania karnego,
                 2) gdy przyczyny zgonu nie można ustalić w sposób jednoznaczny,
                 3) gdy zgon pacjenta nastąpił przed upływem 12 godzin
                   od przyjęcia do szpitala.";
29) art. 25 otrzymuje brzmienie:
       "Art. 25. 1. Dokonanie sekcji zwłok nie może nastąpić wcześniej niż 
                po upływie 12 godzin od stwierdzenia zgonu.
              2. Jeżeli zachodzi potrzeba pobrania ze zwłok komórek, 
                tkanek lub narządów, kierownik zakładu, a jeżeli kierownik
                nie jest lekarzem to upoważniony przez niego lekarz,
                może zadecydować o dokonaniu sekcji zwłok 
                przed upływem 12 godzin, przy zachowaniu zasad i trybu
                przewidzianych w przepisach o pobieraniu i przeszczepianiu
                komórek, tkanek i narządów.";
30) art. 26 otrzymuje brzmienie:
        "Art. 26. Przepisy o szpitalach stosuje się odpowiednio do innych 
              zakładów opieki zdrowotnej przeznaczonych dla osób wymagających
              całodobowych lub całodziennych świadczeń 
              zdrowotnych, chyba że przepisy ustawy lub innych ustaw 
              stanowią inaczej.";
31) tytuł rozdziału 3 otrzymuje brzmienie:
       "Rozdział 3 Inne zakłady opieki zdrowotnej";
32) art. 27 otrzymuje brzmienie:
       "Art. 27. 1. Przychodnia, ośrodek zdrowia i poradnia udzielają świadczeń
                zdrowotnych, które mogą obejmować swoim zakresem
                świadczenia podstawowej i specjalistycznej opieki 
                zdrowotnej, w warunkach ambulatoryjnych lub domowych,
                w miejscu zamieszkania lub pobytu osoby potrzebującej
                tych świadczeń.
              2. Świadczenia podstawowej opieki zdrowotnej, o której 
                mowa w ust. 1, obejmują swoim zakresem świadczenia 
                profilaktyczne, diagnostyczne, lecznicze, rehabilitacyjne 
                oraz pielęgnacyjne z zakresu medycyny ogólnej, rodzinnej
                i pediatrii.";
33) art. 28 otrzymuje brzmienie:
      "Art. 28. Pogotowie ratunkowe udziela świadczeń zdrowotnych w razie 
              wypadku, urazu, porodu, nagłego zachorowania lub nagłego
              pogorszenia stanu zdrowia powodujących zagrożenie życia.";
34) art. 29 otrzymuje brzmienie:
       "Art. 29. 1. Pracownia diagnostyczna udziela świadczeń zdrowotnych, 
                które obejmują swoim zakresem badania diagnostyczne, 
                w tym analizy wykonywane w celu rozpoznania stanu 
                zdrowia i ustalenia dalszego postępowania leczniczego. 
                Świadczenia te w publicznych zakładach opieki zdrowotnej
                udzielane są na podstawie skierowania lekarza lub 
                lekarza dentysty albo osoby posiadającej wymagane kwalifikacje
                na podstawie odrębnych przepisów.
              2. Minister Zdrowia i Opieki Społecznej po zasięgnięciu 
                opinii organów samorządów zawodów medycznych może 
                określić, w drodze rozporządzenia, rodzaje badań, które 
                mogą być udzielane w niepublicznych zakładach opieki 
                zdrowotnej, wyłącznie na podstawie skierowania lekarza 
                lub lekarza dentysty.";
35) art. 30 otrzymuje brzmienie:
      "Art. 30. Pracownia protetyki stomatologicznej i ortodoncji udziela 
              świadczeń zdrowotnych, które obejmują swoim zakresem 
              wykonywanie i naprawę protez i innych przedmiotów protetycznych
              oraz ortodontycznych. Świadczenia te udzielane 
              są na podstawie skierowania lekarza dentysty.";
36) skreśla się art. 31;
37) art. 32 otrzymuje brzmienie:
      "Art. 32. Zakład rehabilitacji leczniczej udziela świadczeń zdrowotnych,
              polegających na interdyscyplinarnych, kompleksowych 
              działaniach usprawniających, które służą zachowaniu, 
              przywracaniu i poprawie zdrowia. Świadczenia te udzielane 
              są na podstawie skierowania lekarza.";
38) skreśla się art. 32a;
39) po art. 32 dodaje się art. 32b-32d w brzmieniu:
      "Art. 32b. Żłobek udziela świadczeń zdrowotnych, które obejmują 
              swoim zakresem działania profilaktyczne i opiekę nad 
              dzieckiem w wieku do 3 lat.
       Art. 32c. 1. Zakład opiekuńczo-leczniczy udziela całodobowych 
                świadczeń zdrowotnych, które obejmują swoim zakresem 
                pielęgnację i rehabilitację osób nie wymagających hospitalizacji
                oraz zapewnia im środki farmaceutyczne i materiały
                medyczne, pomieszczenie i wyżywienie odpowiednie
                do stanu zdrowia, a także opiekę w czasie organizowanych
                zajęć kulturalno-rekreacyjnych.
              2. Osobom ubezpieczonym i innym osobom uprawnionym 
                do bezpłatnych świadczeń zdrowotnych na podstawie 
                odrębnych przepisów przebywającym w zakładzie opiekuńczo-leczniczym,
                będącym publicznym zakładem 
                opieki zdrowotnej, zakład ten zapewnia środki farmaceutyczne
                i materiały medyczne na zlecenie lekarza zakładu.
        Art. 32d. Zakład pielęgnacyjno-opiekuńczy udziela całodobowych 
                świadczeń zdrowotnych, które obejmują swoim zakresem 
                pielęgnację, opiekę i rehabilitację osób nie wymagających
                hospitalizacji oraz zapewnia im kontynuację leczenia
                farmakologicznego, pomieszczenie i wyżywienie odpowiednie
                do stanu zdrowia, a także prowadzi edukację 
                zdrowotną tych osób i członków ich rodzin.";
40) po rozdziale 3 dodaje się rozdział 3a w brzmieniu:
                              "Rozdział 3a
                        Rejestr Usług Medycznych
       Art. 32e. 1. Świadczenia zdrowotne i związane z ich udzielaniem 
                usługi, zwane dalej "usługami medycznymi", udzielane w 
                publicznych zakładach opieki zdrowotnej oraz przez 
                podmioty udzielające świadczeń zdrowotnych na zasadach
                określonych w art. 35 i 35a, podlegają rejestrowaniu
                i monitorowaniu w systemie ewidencyjno-informatycznym,
                zwanym dalej "rejestrem usług medycznych".
              2. W celu, o którym mowa w ust. 1, tworzy się jednostki 
                organizacyjne:
                 1) centralny rejestr usług medycznych - prowadzony 
                   przez Ministra Zdrowia i Opieki Społecznej,
                 2) wojewódzki rejestr usług medycznych - prowadzony 
                   przez wojewodę,
                 3) terenowe rejestry usług medycznych - prowadzone 
                   przez jednostki organizacyjne, które wskazuje i których
                   obszar działania określa wojewoda.
              3. Publiczny zakład opieki zdrowotnej oraz podmioty, o 
                których mowa w ust. 1, obowiązane są dokumentować 
                udzielenie usługi medycznej w książeczce usług medycznych
                lub kuponie wolnym.
              4. Książeczkę usług medycznych wydaje jednostka organizacyjna,
                o której mowa w ust. 2 pkt 3.
              5. Publiczny zakład opieki zdrowotnej oraz podmioty, o 
                których mowa w ust. 1, wydają kupon wolny, jeżeli usługa
                medyczna udzielana jest osobie nie mogącej okazać 
                książeczki usług medycznych.
              6. Książeczka usług medycznych zawiera numer identyfikacyjny
                pacjenta.
              7. Książeczka usług medycznych nie zastępuje dokumentu 
                uprawniającego do bezpłatnej opieki zdrowotnej przy 
                korzystaniu z usług publicznych zakładów opieki zdrowotnej.
              8. W rejestrach usług medycznych, o których mowa w ust. 
                2, zamieszcza się wykaz osób objętych rejestrem, podmiotów
                udzielających usługi medyczne oraz wykaz osób 
                zlecających te usługi.
              9. Minister Zdrowia i Opieki Społecznej w porozumieniu z 
                Ministrem Obrony Narodowej, Ministrem Spraw Wewnętrznych
                i Administracji, a w stosunku do zakładów 
                opieki zdrowotnej utworzonych przez przedsiębiorstwo 
                państwowe "Polskie Koleje Państwowe" z Ministrem 
                Transportu i Gospodarki Morskiej określi, w drodze 
                rozporządzenia:
                 1) szczegółowe zasady i tryb rejestracji usług medycznych,
                   sposób przekazywania danych do poszczególnych
                   rejestrów oraz sposób wymiany informacji 
                   między podmiotami prowadzącymi rejestr, z uwzględnieniem
                   spraw związanych z bezpieczeństwem państwa,
                 2) wzór książeczki usług medycznych i kuponu wolnego,
                   sposób ich wydawania i posługiwania się nimi 
                   oraz wysokość opłaty za ponowne wydanie książeczki
                   usług medycznych w przypadku jej utraty,
                 3) wykaz usług medycznych podlegających rejestrowaniu
                   i ich kody rejestrowe,
                 4) wzór wykazów, o których mowa w ust. 8, oraz zakres
                   danych objętych tymi wykazami,
                 5) sposób nadawania numeru identyfikacyjnego pacjenta.
       Art. 32f. 1. Dane i informacje gromadzone w rejestrach usług medycznych
                przekazywane przez podmioty udzielające usług 
                medycznych są udostępniane naczelnym i centralnym 
                organom administracji rządowej, wojewodom, organom 
                samorządu terytorialnego, podmiotom, które utworzyły 
                publiczne zakłady opieki zdrowotnej, podmiotom finansującym
                udzielanie tych usług oraz samorządom zawodów
                medycznych. Do przekazywania danych dotyczących 
                dokumentacji medycznej stosuje się przepisy art. 18.
              2. Rada Ministrów określi, w drodze rozporządzenia, zakres
                i szczegółowe zasady udostępniania danych i informacji,
                o których mowa w ust. 1.";
41) art. 33 otrzymuje brzmienie:
       "Art. 33. 1. Publiczny zakład opieki zdrowotnej udziela świadczeń 
                zdrowotnych finansowanych ze środków publicznych 
                osobom ubezpieczonym oraz innym osobom uprawnionym
                do tych świadczeń na podstawie odrębnych przepisów,
                nieodpłatnie, za częściową odpłatnością lub całkowitą
                odpłatnością.
              2. Osobie uprawnionej z tytułu ubezpieczenia społecznego 
                lub na podstawie innych przepisów o bezpłatnej pomocy 
                leczniczej przysługuje zwrot kosztów przejazdu w wysokości
                stanowiącej równowartość kosztów przejazdu najtańszym
                środkiem komunikacji publicznej, jeżeli w wyniku
                zlecenia publicznego zakładu opieki zdrowotnej, albo 
                zakładu lub osoby określonych w art. 35 ust. 1 pkt 1-3, 
                niezbędne było korzystanie ze świadczeń innego zakładu 
                opieki zdrowotnej lub lekarza w miejscowości odległej 
                ponad 60 km od miejsca zamieszkania lub pobytu tej 
                osoby.
              3. Bezpłatny transport specjalnym środkiem transportu sanitarnego
                przysługuje osobie uprawnionej, o której mowa
                w ust. 2, tylko wówczas, gdy uzasadnia to jej stan 
                zdrowia.
              4. Za świadczenia zdrowotne udzielone osobie znajdującej 
                się w stanie nietrzeźwości publiczny zakład opieki zdrowotnej
                pobiera opłatę niezależnie od uprawnień do 
                bezpłatnych świadczeń zdrowotnych, jeżeli jedyną i bezpośrednią
                przyczyną udzielonego świadczenia było zdarzenie
                spowodowane stanem nietrzeźwości tej osoby.
              5. W celu stwierdzenia stanu nietrzeźwości lekarz kieruje 
                osobę określoną w ust. 4 na badanie dla ustalenia zawartości
                alkoholu we krwi. Odmowa poddania się takiemu 
                badaniu jest brana pod uwagę przy ustalaniu opłaty za 
                udzielenie świadczenia zdrowotnego, z uwzględnieniem 
                wszystkich okoliczności sprawy.";
42) art. 34 otrzymuje brzmienie:
       "Art. 34. 1. Przy ustalaniu wysokości opłaty za świadczenia zdrowotne
                udzielane osobom określonym w art. 33 ust. 1 stosuje 
                się ceny urzędowe, jeżeli przepisy odrębne przewidują 
                odpłatność za ich udzielanie.
              2. Wysokość opłat za świadczenia zdrowotne udzielane 
                osobom nieuprawnionym w rozumieniu art. 33 ust. 1 
                ustala kierownik publicznego zakładu opieki zdrowotnej, 
                w którym świadczenie jest udzielane.
              3. Minister Zdrowia i Opieki Zdrowotnej określa, w drodze 
                rozporządzenia, sposób ustalania opłat, o których mowa 
                w ust. 2.";
43) po art. 34 dodaje się art. 34a i 34b w brzmieniu:
       Art. 34a. 1. Osoba przebywająca w zakładzie opiekuńczo-leczniczym 
                i pielęgnacyjno-opiekuńczym ponosi koszty wyżywienia i 
                zakwaterowania. Miesięczną opłatę ustala się w wysokości
                odpowiadającej 250% najniższej emerytury, z tym że 
                opłata nie może być wyższa niż kwota odpowiadająca 
                70% miesięcznego dochodu, w rozumieniu przepisów o 
                pomocy społecznej, osoby przebywającej w zakładzie 
                opiekuńczo-leczniczym i pielęgnacyjno-opiekuńczym.
              2. Miesięczną opłatę za wyżywienie i zakwaterowanie dziecka
                przebywającego w zakładzie opiekuńczo-leczniczym 
                i pielęgnacyjno-opiekuńczym ustala się w wysokości odpowiadającej
                200% najniższej emerytury, z tym że opłata
                nie może być wyższa niż kwota odpowiadająca 70% 
                miesięcznego dochodu na osobę w rodzinie w rozumieniu
                przepisów o pomocy społecznej.
              3. Minister Zdrowia i Opieki Społecznej określi, w drodze 
                rozporządzenia, sposób i tryb kierowania osób do zakładów
                opiekuńczo-leczniczych i pielęgnacyjno-opiekuńczych
                oraz szczegółowe zasady ustalania odpłatności za 
                pobyt w tych zakładach.
       Art. 34b. 1. Opłaty za pobyt dziecka w żłobku są ustalane według 
                cen umownych. Opłaty te nie obejmują świadczeń zdrowotnych.
              2. Wysokość opłaty określonej w ust. 1 ustala podmiot, 
                który utworzył żłobek.";
44) art. 35 otrzymuje brzmienie:
       "Art. 35. 1. Organy, o których mowa w art. 8 ust. 1 pkt 1-3, mogą 
                udzielać zamówienia na świadczenia zdrowotne, zwanego
                dalej "zamówieniem":
                 1) niepublicznemu zakładowi opieki zdrowotnej, w zakresie
                   zadań określonych w statucie tego zakładu,
                 2) osobie wykonującej zawód medyczny w ramach indywidualnej
                   praktyki lub indywidualnej specjalistycznej
                   praktyki na zasadach określonych w odrębnych
                   przepisach,
                 3) osobie legitymującej się nabyciem fachowych kwalifikacji
                   do udzielania świadczeń zdrowotnych w określonym
                   zakresie lub w określonej dziedzinie medycyny,
                   która dysponuje lokalem oraz aparaturą i 
                   sprzętem medycznym, odpowiadającymi wymaganiom
                   przewidzianym dla zakładów opieki zdrowotnej
                   oraz spełnia warunki określone w przepisach o 
                   działalności gospodarczej.
              2. Podmioty, o których mowa w ust. 1 pkt 1-3, zwane dalej 
                "przyjmującym zamówienie", przyjmując zamówienie zobowiązują
                się do wykonania zadań publicznego zakładu 
                opieki zdrowotnej w zakresie udzielonego zamówienia i 
                na zasadach określonych w umowie, a udzielający zamówienie
                do zapłacenia ze środków publicznych za wykonanie
                zamówienia. Przyjmujący zamówienie nie może 
                wykonywać udzielonego zamówienia przez osobę trzecią, 
                chyba że umowa o udzielenie zamówienia stanowi inaczej.
              3. Do zamówień, o których mowa w ust. 1, nie stosuje się 
                przepisów o zamówieniach publicznych.
              4. Do przyjmującego zamówienie stosuje się przepisy art. 
                33 i 34.
              5. Odpowiedzialność za szkodę wyrządzoną przy udzielaniu 
                świadczeń w zakresie udzielonego zamówienia ponoszą 
                solidarnie udzielający zamówienie i przyjmujący zamówienie.
              6. Przyjmujący zamówienie podlega obowiązkowi ubezpieczenia
                od odpowiedzialności cywilnej w zakresie, o którym
                mowa w ust. 5.
              7. Minister Zdrowia i Opieki Społecznej po zasięgnięciu 
                opinii organów samorządów zawodów medycznych określi,
                w drodze rozporządzenia:
                 1) dodatkowe warunki, jakie musi spełniać przyjmujący 
                   zamówienie w celu wykonywania zadań publicznego 
                   zakładu opieki zdrowotnej oraz szczegółowe zasady 
                   wykonywania tych zadań,
                 2) szczegółowe zasady ustalania, przekazywania i rozliczania
                   środków za udzielone zamówienie,
                 3) szczegółowe zasady sprawowania nadzoru i kontroli 
                   nad realizacją udzielonego zamówienia.
              8. Minister Finansów po zasięgnięciu opinii organów samorządów
                zawodów medycznych oraz Polskiej Izby Ubezpieczeń
                określi, w drodze rozporządzenia, ogólne warunki
                ubezpieczenia, o którym mowa w ust. 6, w tym:
                 1) termin powstania obowiązku ubezpieczenia,
                 2) podstawowy zakres odpowiedzialności zakładu 
                   ubezpieczeń,
                 3) minimalną sumę gwarancyjną ubezpieczenia,
                 4) zakres praw i obowiązków ubezpieczającego i zakładu
                   ubezpieczeń, wynikających z umowy ubezpieczenia.";
45) po art. 35 dodaje się art. 35a w brzmieniu:
       "Art. 35a. 1. Umowę o udzielenie zamówienia zawiera się na czas 
                udzielania określonych świadczeń zdrowotnych lub na 
                czas określony, na podstawie wyników przeprowadzonego
                konkursu ofert na udzielenie zamówienia. W pracach 
                komisji konkursowej ma prawo uczestniczyć z głosem 
                doradczym przedstawiciel właściwego, ze względu na rodzaj
                świadczeń zdrowotnych objętych zamówieniem, samorządu
                zawodu medycznego, jeżeli do konkursu przystąpi
                osoba, o której mowa w art. 35 ust. 1 pkt 2 i 3.
              2. Umowa o udzielenie zamówienia zawarta zostaje z chwilą
                podpisania jej przez obie strony. Wymaga ona formy 
                pisemnej pod rygorem nieważności.
              3. Zakazuje się zmian postanowień zawartej umowy oraz 
                wprowadzania nowych postanowień do umowy niekorzystnych
                dla udzielającego zamówienia, jeżeli przy ich 
                uwzględnieniu zachodziłaby konieczność zmiany treści 
                oferty, na podstawie której dokonano wyboru przyjmującego
                zamówienie, chyba że konieczność wprowadzenia 
                takich zmian wynika z okoliczności, których nie można 
                było przewidzieć w chwili zawarcia umowy.
              4. Zmiana umowy dokonana z naruszeniem przepisu ust. 3, 
                jest nieważna.
              5. Umowa, o której mowa w ust. 1, ulega rozwiązaniu:
                 1) z upływem czasu, na który była zawarta,
                 2) z dniem zakończenia udzielania określonych świadczeń
                   zdrowotnych,
                 3) wskutek oświadczenia jednej ze stron, z zachowaniem
                   okresu wypowiedzenia, w przypadku, gdy druga
                   strona rażąco narusza istotne postanowienia 
                   umowy.
              6. Minister Zdrowia i Opieki Społecznej po zasięgnięciu 
                opinii organów samorządów zawodów medycznych określi,
                w drodze rozporządzenia:
                 1) konieczne elementy umowy o udzielenie zamówienia
                   oraz minimalny czas, na który umowa może być 
                   zawarta,
                 2) tryb ogłaszania konkursu ofert, zakres ofert, tryb ich 
                   składania, sposób przeprowadzania konkursu oraz 
                   szczegółowe zasady i tryb zgłaszania i rozpatrywania 
                   skarg i protestów dotyczących tych czynności.";
46) po rozdziale 1 dodaje się rozdział 1a w brzmieniu:
                              "Rozdział 1a
        Formy prowadzenia publicznych zakładów opieki zdrowotnej
       Art. 35b. 1. Publiczny zakład opieki zdrowotnej, utworzony przez organ
                określony w art. 8 ust. 1 pkt 1-3, prowadzony jest w 
                formie samodzielnego zakładu, pokrywającego z posiadanych
                środków i uzyskiwanych przychodów koszty działalności
                i zobowiązań, z zastrzeżeniem art. 35c i 35d.
              2. Publiczny zakład opieki zdrowotnej, o którym mowa w 
                ust. 1, zwany dalej "samodzielnym publicznym zakładem 
                opieki zdrowotnej" prowadzi gospodarkę finansową na 
                zasadach określonych w ustawie.
              3. Samodzielny publiczny zakład opieki zdrowotnej uzyskuje
                osobowość prawną z chwilą wpisania do rejestru publicznych
                zakładów opieki zdrowotnej prowadzonego 
                przez sąd rejestrowy.
              4. Samodzielny publiczny zakład opieki zdrowotnej może 
                uzyskać wpis do rejestru, o którym mowa w ust. 3, po 
                uzyskaniu wpisu do rejestru określonego w art. 12.
              5. Sądem rejestrowym jest sąd rejonowy właściwy ze 
                względu na siedzibę samodzielnego publicznego zakładu 
                opieki zdrowotnej. Wpis uważa się za dokonany z chwilą 
                uzyskania wpisu do rejestru publicznych zakładów opieki 
                zdrowotnej.
              6. Do postępowania w sprawach rozpatrywanych przez sąd 
                rejestrowy stosuje się przepisy kodeksu postępowania 
                cywilnego o postępowaniu nieprocesowym.
              7. Rejestr jest jawny i dostępny do wglądu dla osób trzecich.
              8. Organ prowadzący rejestr, o którym mowa w art. 12, 
                obowiązany jest zawiadomić niezwłocznie sąd rejestrowy 
                o wykreśleniu samodzielnego publicznego zakładu opieki 
                zdrowotnej z rejestru.
              9. W przypadku wykreślenia z rejestru, o którym mowa w 
                art. 12, sąd rejestrowy wykreśla samodzielny publiczny 
                zakład opieki zdrowotnej z rejestru publicznych zakładów
                opieki zdrowotnej.
             10. Minister Sprawiedliwości określa, w drodze rozporządzenia,
                wzór rejestru, o którym mowa w ust. 3, oraz sposób 
                jego prowadzenia.
       Art. 35c. 1. Publiczny zakład opieki zdrowotnej utworzony przez organ
                określony w art. 8 ust. 1 pkt 1-3, może być prowadzony
                w formie jednostki budżetowej lub zakładu budżetowego,
                jeżeli prowadzenie tego zakładu w formie 
                samodzielnego publicznego zakładu opieki zdrowotnej 
                byłoby niecelowe lub przedwczesne. Decyzję w tej sprawie
                podejmuje organ, który utworzył zakład, po dokonaniu
                analizy zakresu i charakteru działalności zakładu 
                opieki zdrowotnej w odniesieniu do potrzeb zdrowotnych
                określonego obszaru lub określonej grupy ludności 
                oraz oceny możliwości pozyskiwania przez zakład opieki 
                zdrowotnej dodatkowych środków finansowych przy nieograniczeniu
                praw ludności do bezpłatnych świadczeń 
                zdrowotnych określonych w przepisach odrębnych, z zastrzeżeniem
                art. 35d.
              2. Publiczny zakład opieki zdrowotnej, o którym mowa w 
                ust. 1, prowadzi gospodarkę finansową na zasadach 
                określonych w Prawie budżetowym, z zastrzeżeniem art. 
                50.
      Art. 35d. Publiczny zakład opieki zdrowotnej utworzony w celu określonym
              w art. 1 ust. 2 oraz publiczny zakład opieki zdrowotnej
              utworzony przez przedsiębiorstwo państwowe "Polskie 
              Koleje Państwowe" prowadzone są w formie przewidzianej 
              w przepisach wymienionych w art. 8a ust. 2-4.";
47) w art. 36 na końcu kropkę zastępuje się przecinkiem i dodaje wyrazy 
   "chyba że przepisy ustawy lub przepisy odrębne stanowią inaczej.";
48) w art. 37:
   a) w ust. 1 kropkę zastępuje się przecinkiem i dodaje wyrazy "jeżeli taki 
     plan dla określonego rodzaju zakładu lub obszaru województwa został 
     opracowany.",
   b) ust. 2 otrzymuje brzmienie:
      "2. Minister Zdrowia i Opieki Społecznej po zasięgnięciu opinii organów
         samorządów zawodów medycznych ustala, w drodze rozporządzenia,
         plan rozmieszczania szpitali publicznych.",
   c) w ust. 3 wyraz "ustala" zastępuje się wyrazami "może ustalić";
49) w art. 38:
   a) w ust. 1 po wyrazie "siedzibę," dodaje się wyrazy "formę gospodarki finansowej,"
   b) ust. 3 otrzymuje brzmienie:
          "3. Przepis ust. 2 nie może naruszać prawa osoby uprawnionej 
             do świadczeń publicznych zakładów opieki zdrowotnej do 
             wyboru lekarza lub zakładu opieki zdrowotnej.",
   c) w ust. 4 skreśla się drugie zdanie,
   d) dodaje się ust. 5 w brzmieniu:
      "5. Osoby uprawnione do świadczeń zdrowotnych w publicznych zakładach
         opieki zdrowotnej nie mogą być obciążane opłatami za 
         ich udzielanie, nawet gdy świadczeń zdrowotnych udziela publiczny
         zakład opieki zdrowotnej nie będący właściwym ze względu na 
         obszar lub rejon swojego działania.";
50) w art. 39:
   a) ust. 1 otrzymuje brzmienie:
      "1. Statut publicznego zakładu opieki zdrowotnej, oprócz postanowień, 
         o których mowa w art. 11, może określać sposób uczestniczenia 
         zakładu w prowadzeniu badań naukowych i prac badawczo-rozwojowych
         lub realizacji celów naukowych i dydaktycznych oraz w 
         kształceniu osób przygotowujących się do wykonywania zawodu 
         medycznego lub wykonujących zawód medyczny.",
   b) w ust. 2 wyrazy "rada nadzorcza" zastępuje się wyrazami "Rada Społeczna";
51) w art. 40:
   a) ust. 1 otrzymuje brzmienie:
          "1. Minister Zdrowia i Opieki Społecznej określa, w drodze rozporządzenia,
             kwalifikacje wymagane od pracowników na poszczególnych
             rodzajach stanowisk pracy w publicznych zakładach
             opieki zdrowotnej.",
   b) w ust. 2 wyrazy "w art. 49 pkt 1" zastępuje się wyrazami "w art. 35c" i 
     dodaje wyrazy "oraz dla pracowników zakładu utworzonego na zasadzie 
     określonej w art. 8 ust. 4",
   c) skreśla się ust. 3;
52) w art. 41 skreśla się ust. 1 i oznaczenie ust. 2;
53) art. 42 otrzymuje brzmienie:
      "Art. 42. Publiczny zakład opieki zdrowotnej może dokonać zakupu 
              lub przyjąć darowiznę aparatury i sprzętu medycznego wyłącznie
              o przeznaczeniu i standardzie określonym przez 
              podmiot, który zakład utworzył, oraz po wyrażeniu przez 
              ten podmiot zgody.";
54) w art. 43 w ust. 2 wyrazy "a jeżeli organem zamierzającym zlikwidować zakład
   jest wojewoda" zastępuje się wyrazami "a jeżeli organem, który utworzył
   zakład, jest wojewoda";
55) w art. 44:
   a) ust. 2 otrzymuje brzmienie:
      "2. Kierownik publicznego zakładu opieki zdrowotnej kieruje zakładem
         i reprezentuje go na zewnątrz. Kierownik zakładu jest przełożonym
         pracowników zakładu.",
   b) skreśla się ust. 3,
   c) ust. 4 otrzymuje brzmienie:
      "4. Z kierownikiem publicznego zakładu opieki zdrowotnej nawiązuje 
         się stosunek pracy na podstawie powołania, umowy o pracę lub 
         na podstawie umowy cywilnoprawnej.";
56) po art. 44 dodaje się art. 44a i 44b w brzmieniu:
       "Art. 44a. 1. W publicznych zakładach opieki zdrowotnej, z wyjątkiem
                publicznych zakładów opieki zdrowotnej utworzonych
                w celu określonym w art. 1 ust. 2 pkt 1 oraz żłobków,
                przeprowadza się konkurs na stanowisko:
                 1) kierownika zakładu, z wyjątkiem kierownika samodzielnego
                   zakładu opieki zdrowotnej,
                 2) zastępcy kierownika zakładu w zakładzie, w którym 
                   kierownik nie jest lekarzem,
                 3) ordynatora,
                 4) naczelnej pielęgniarki,
                 5) przełożonej pielęgniarek zakładu,
                 6) pielęgniarki oddziałowej.
              2. Konkurs na stanowisko kierownika zakładu opieki zdrowotnej
                oraz zastępcy kierownika w okoliczności określonej
                w ust. 1 pkt 2 ogłasza podmiot, który utworzył zakład,
                a na pozostałe stanowiska - kierownik zakładu.
              3. Jeżeli do konkursu nie zgłosiło się co najmniej dwóch 
                kandydatów lub w wyniku konkursu nie wybrano kandydata
                albo z kandydatem wybranym w postępowaniu konkursowym
                nie nawiązano stosunku pracy, odpowiednio 
                podmiot, który utworzył publiczny zakład opieki zdrowotnej
                lub kierownik tego zakładu ogłasza nowy konkurs w 
                ciągu dwóch miesięcy od daty zakończenia postępowania 
                poprzedniego konkursu.
              4. Jeżeli w wyniku postępowania dwóch kolejnych konkursów
                kandydat nie został wybrany z przyczyn określonych 
                w ust. 3, odpowiednio podmiot, który utworzył publiczny 
                zakład opieki zdrowotnej, lub kierownik tego zakładu 
                nawiązuje stosunek pracy z osobą przez siebie wskazaną 
                po zasięgnięciu opinii komisji konkursowej.
              5. Z kandydatem wybranym w drodze konkursu na stanowisko
                określone w ust. 1 pkt 2-6 kierownik publicznego 
                zakładu opieki zdrowotnej nawiązuje stosunek pracy na 
                podstawie umowy o pracę.
              6. Zasadę nawiązywania stosunku pracy, o której mowa w 
                ust. 5, stosuje się również w okoliczności określonej w 
                ust. 4.
              7. Stosunek pracy z kandydatem wybranym na stanowisko 
                określone w ust. 1 nawiązuje się na 6 lat. Okres ten może
                być przedłużony do 8 lat, jeżeli do osiągnięcia wieku 
                emerytalnego pracownikowi brakuje nie więcej niż 2 lata.
              8. Minister Zdrowia i Opieki Społecznej określa, w drodze 
                rozporządzenia, szczegółowe zasady przeprowadzania 
                konkursu, skład komisji konkursowej oraz ramowy regulamin
                przeprowadzania konkursu.
      Art. 44b. Przy publicznym zakładzie opieki zdrowotnej działa Rada 
              Społeczna, która jest organem inicjującym i opiniodawczym 
              podmiotu, który utworzył zakład oraz organem doradczym 
              kierownika publicznego zakładu opieki zdrowotnej, z zastrzeżeniem
              art. 48a.";
57) art. 45 otrzymuje brzmienie:
       "Art. 45. 1. W skład Rady Społecznej działającej przy publicznych 
                zakładach opieki zdrowotnej utworzonych przez organy, 
                o których mowa w art. 8 ust. 1-3 wchodzą:
                 1) jako przewodniczący:
                    a) przedstawiciel naczelnego lub centralnego organu
                      administracji rządowej - w zakładach utworzonych
                      przez te organy,
                    b) przedstawiciel wojewody - w zakładzie utworzonym
                      przez ten organ,
                    c) wójt (burmistrz, prezydent miasta) lub osoba 
                      przez niego wyznaczona - w zakładzie utworzonym
                      przez organ gminy,
                    d) przedstawiciel zarządu związku gmin - w zakładzie
                      utworzonym przez organ związku,
                 2) jako członkowie:
                    a) przedstawiciel wojewody - w zakładzie utworzonym
                      przez organ gminy lub związku gmin,
                    b) przedstawiciele wyłonieni przez radę lub rady 
                      gmin, z zastrzeżeniem przepisu lit. c) - w liczbie 
                      określonej przez organ, który utworzył zakład,
                    c) przedstawiciele wyłonieni przez sejmik samorządowy
                      - w zakładzie o wojewódzkim obszarze 
                      działania - w liczbie nie przekraczającej 15 
                      osób,
                    d) osoby powołane przez organ, który utworzył zakład
                      o ogólnokrajowym lub ponadwojewódzkim 
                      obszarze działania - w liczbie nie przekraczającej
                      15 osób, w tym po jednym przedstawicielu 
                      Naczelnej Rady Lekarskiej i Naczelnej Rady 
                      Pielęgniarek i Położnych,
                    e) przedstawiciel rektora państwowej uczelni medycznej
                      lub państwowej uczelni prowadzącej 
                      działalność dydaktyczną i badawczą w dziedzinie 
                      nauk medycznych - w zakładzie, w którym oddział
                      szpitalny jest użytkowany na cele kliniki tej 
                      uczelni.
              2. Skład Rady Społecznej w publicznych zakładach opieki 
                zdrowotnej utworzonych przez przedsiębiorstwo państwowe
                "Polskie Koleje Państwowe" ustala Dyrektor Generalny
                tego przedsiębiorstwa.
              3. W posiedzeniach plenarnych Rady Społecznej uczestniczy
                kierownik publicznego zakładu opieki zdrowotnej 
                oraz przedstawiciel organizacji związkowej.
              4. W posiedzeniach Rady Społecznej, w której skład nie 
                wchodzi przedstawiciel Naczelnej Rady Lekarskiej lub 
                Naczelnej Rady Pielęgniarek i Położnych, mają prawo 
                uczestniczyć, z głosem doradczym, przedstawiciele samorządów
                zawodów medycznych.
              5. Członkiem Rady Społecznej publicznego zakładu opieki 
                zdrowotnej nie może być pracownik danego zakładu.
              6. Członkowi Rady Społecznej przysługuje zwolnienie z 
                wykonywania obowiązków w ramach stosunku pracy na 
                czas uczestniczenia w posiedzeniach Rady Społecznej.
              7. Za udział w posiedzeniach Rady Społecznej jej członkowi
                przysługuje od podmiotu, który utworzył publiczny 
                zakład opieki zdrowotnej, rekompensata w wysokości 
                utraconych zarobków, jeżeli z powodu uczestnictwa w 
                posiedzeniu rady pracodawca nie udzielił członkowi na 
                ten czas zwolnienia z wykonywania obowiązków pracowniczych
                z zachowaniem prawa do wynagrodzenia.
              8. Radę Społeczną powołuje, odwołuje oraz zwołuje jej 
                pierwsze posiedzenie podmiot, który utworzył publiczny 
                zakład opieki zdrowotnej.";
58) art. 46 otrzymuje brzmienie:
      "Art. 46. Do zadań Rady Społecznej należy:
                 1) przedstawianie podmiotowi, który utworzył publiczny
                   zakład opieki zdrowotnej wniosków i opinii w 
                   sprawach:
                    a) zmiany lub rozwiązania umowy o udzielenie publicznego
                      zamówienia na świadczenia zdrowotne,
                    b) zbycia środka trwałego oraz zakupu lub przyjęcia
                      darowizny nowej aparatury i sprzętu medycznego,
                    c) związanych z przekształceniem lub likwidacją 
                      zakładu, jego przebudową, rozszerzeniem lub 
                      ograniczeniem działalności,
                    d) przyznawania kierownikowi zakładu nagród,
                    e) rozwiązania stosunku pracy lub umowy cywilnoprawnej
                      o zarządzanie publicznym zakładem 
                      opieki zdrowotnej z kierownikiem zakładu,
                 2) przedstawianie kierownikowi publicznego zakładu 
                   opieki zdrowotnej wniosków i opinii w sprawach:
                    a) planu finansowego i inwestycyjnego,
                    b) rocznego sprawozdania z realizacji planu inwestycyjnego
                      i finansowego,
                    c) kredytów bankowych lub dotacji,
                    d) podziału zysku,
                 3) uchwalanie regulaminu swojej działalności oraz 
                   przedkłada regulamin do zatwierdzenia podmiotowi, 
                   który utworzył zakład,
                 4) zatwierdzanie regulaminu porządkowego publicznego
                   zakładu opieki zdrowotnej,
                 5) dokonywanie okresowych analiz skarg i wniosków 
                   wnoszonych przez osoby korzystające ze świadczeń 
                   zakładu, z wyłączeniem spraw podlegających nadzorowi
                   medycznemu,
                 6) przedstawianie wniosków organowi finansującemu 
                   określony zakres działalności, w którego imieniu 
                   Rada Społeczna wykonuje swoje zadania,
                 7) wykonywanie innych zadań określonych w ustawie i 
                   statucie publicznego zakładu opieki zdrowotnej.";
59) art. 47 otrzymuje brzmienie:
       "Art. 47. 1. Skład Rady Społecznej i czas trwania jej kadencji określa 
                statut publicznego zakładu opieki zdrowotnej.
              2. Sposób zwoływania posiedzeń Rady Społecznej, tryb 
                pracy i podejmowania uchwał określa regulamin Rady 
                Społecznej.
              3. Od uchwały Rady Społecznej kierownikowi publicznego 
                zakładu opieki zdrowotnej przysługuje odwołanie do 
                podmiotu, który utworzył zakład.";
60) w art. 48 użyte w różnych przypadkach wyrazy "rada nadzorcza" zastępuje 
   się użytymi w odpowiednim przypadku wyrazami "Rada Społeczna";
61) po art. 48 dodaje się art. 48a w brzmieniu:
       "Art. 48a. 1. Rady Społecznej nie powołuje się w:
                 1) wojewódzkich i terenowych stacjach sanitarno-epidemiologicznych
                   oraz stacjach krwiodawstwa,
                 2) żłobkach,
                 3) szpitalach klinicznych.
              2. Zadania określone w art. 46 w zakładach opieki zdrowotnej
                utworzonych w celu, o którym mowa w art. 1 ust. 2 
                pkt 1, wykonuje rada naukowa działająca na podstawie 
                przepisów wymienionych w art. 8a ust. 2.";
62) tytuł rozdziału 4 otrzymuje brzmienie:
   "Rozdział 4 Zasady gospodarki publicznych zakładów opieki zdrowotnej";
63) skreśla się art. 49;
64) art. 50 otrzymuje brzmienie:
       "Art. 50. 1. Publiczny zakład opieki zdrowotnej, o którym mowa w 
                art. 35c, gospodaruje przekazaną w zarząd częścią mienia
                państwowego lub komunalnego oraz przydzielonymi 
                środkami finansowymi, kierując się efektywnością ich 
                wykorzystania na zasadach określonych w prawie budżetowym,
                z zastrzeżeniem ust. 2 i 3.
              2. Publiczny zakład opieki zdrowotnej pozostawia w swojej 
                dyspozycji:
                 1) 70% środków budżetowych nie wykorzystanych w 
                   danym roku, jeżeli jest prowadzony w formie jednostki
                   budżetowej,
                 2) 70% wpłaty przeznaczonej dla budżetu, jeżeli jest 
                   prowadzony w formie zakładu budżetowego.";
65) skreśla się art. 51 i art. 52;
66) art. 53 otrzymuje brzmienie:
       "Art. 53. 1. Samodzielny publiczny zakład opieki zdrowotnej gospodaruje
                samodzielnie przekazanymi w nieodpłatne użytkowanie
                nieruchomościami i majątkiem Skarbu Państwa 
                lub komunalnym oraz majątkiem własnym (otrzymanym 
                i zakupionym).
              2. Zbycie, wydzierżawienie lub wynajęcie majątku trwałego 
                samodzielnego publicznego zakładu opieki zdrowotnej 
                albo wniesienie tego majątku do spółek lub fundacji, jest 
                nieważne bez zgody organu, który utworzył ten zakład.
              3. Podstawą gospodarki samodzielnego publicznego zakładu
                opieki zdrowotnej jest plan finansowy ustalany przez 
                kierownika zakładu.";
67) po art. 53 dodaje się art. 53a w brzmieniu:
       "Art. 53a. 1. Podmiot, który utworzył publiczny zakład opieki zdrowotnej,
                może pozbawić zakład składników przydzielonego
                lub nabytego mienia w przypadku połączenia lub podziału
                albo przekształcenia zakładu, przeprowadzanych 
                na zasadach określonych w ustawie.
              2. W przypadku likwidacji publicznego zakładu opieki 
                zdrowotnej, jego majątek, po zaspokojeniu wierzytelności,
                staje się własnością Skarbu Państwa lub gminy, a o 
                jego przeznaczeniu decyduje podmiot, który utworzył 
                publiczny zakład opieki zdrowotnej.";
68) w art. 54:
   a) w ust. 1 w zdaniu wstępnym wyrazy "Publiczny zakład opieki zdrowotnej"
     zastępuje się wyrazami "Samodzielny publiczny zakład opieki 
     zdrowotnej",
   b) ust. 2 otrzymuje brzmienie:
          "2. Minister Zdrowia i Opieki Społecznej określa, w drodze zarządzenia,
             warunki i tryb przekazywania samodzielnemu publicznemu
             zakładowi opieki zdrowotnej środków publicznych 
             oraz sposób kontroli ich wykorzystania.",
   c) dodaje się ust. 3 w brzmieniu:
          "3. Do warunków i trybu przekazywania środków publicznych, o 
             których mowa w ust. 2, nie mają zastosowania przepisy o 
             zamówieniach publicznych.";
69) art. 55 otrzymuje brzmienie:
       "Art. 55. 1. Samodzielny publiczny zakład opieki zdrowotnej może 
                otrzymywać dotacje budżetowe na:
                 1) realizację zadań w zakresie zapobiegania chorobom 
                   i urazom lub innych programów zdrowotnych oraz 
                   promocję zdrowia,
                 2) pokrycie kosztów kształcenia i podnoszenia kwalifikacji
                   osób wykonujących zawody medyczne,
                 3) inwestycje, w tym zakup wysoko specjalistycznych 
                   aparatury i sprzętu medycznego,
                 4) cele określone w art. 67a,
                 5) cele szczególne, przyznawane na podstawie odrębnych
                   przepisów.
              2. Dotacje wymienione w ust. 1 przyznaje organ, który 
                utworzył samodzielny publiczny zakład opieki zdrowotnej.";
70) w art. 56 w ust. 1 po wyrazie "majątku" dodaje się wyraz "samodzielnego";
71) w art. 57 po wyrazach "Fundusz założycielski" dodaje się wyrazy "samodzielnego
   publicznego zakładu opieki zdrowotnej";
72) art. 58 otrzymuje brzmienie:
       "Art. 58. 1. Fundusz zakładu samodzielnego publicznego zakładu 
                opieki zdrowotnej zwiększa się o:
                 1) zyski bilansowe,
                 2) amortyzację majątku trwałego,
                 3) dotacje budżetowe,
                 4) kwoty zwiększenia wartości majątku trwałego, będącego
                   skutkiem ustawowego przeszacowania tego majątku,
                 5) środki z innych źródeł.
              2. Fundusz zakładu samodzielnego publicznego zakładu 
                opieki zdrowotnej zmniejsza się o:
                 1) straty bilansowe,
                 2) umorzenie majątku trwałego,
                 3) kwoty zmniejszenia wartości majątku trwałego, będącego
                   skutkiem ustawowego przeszacowania tego 
                   majątku.
              3. Do amortyzacji majątku trwałego stosuje się ogólne zasady
                określone w odrębnych przepisach.";
73) art. 59 otrzymuje brzmienie:
      "Art. 59. Samodzielny publiczny zakład opieki zdrowotnej decyduje 
              sam o podziale zysku.";
74) art. 60 otrzymuje brzmienie:
       "Art. 60. 1. Samodzielny publiczny zakład opieki zdrowotnej pokrywa 
                we własnym zakresie ujemny wynik finansowy.
              2. Ujemny wynik finansowy samodzielnego publicznego zakładu
                opieki zdrowotnej nie może być podstawą do zaprzestania
                działalności, jeżeli dalsze istnienie tego zakładu
                uzasadnione jest celami i zadaniami, do których 
                realizacji został utworzony, a których nie może, przejąć 
                inny zakład w sposób zapewniający nieprzerwane sprawowanie
                opieki zdrowotnej nad ludnością.
              3. Jeżeli ujemny wynik finansowy nie może być pokryty w 
                sposób określony w ust. 1, organ, który utworzył samodzielny
                publiczny zakład opieki zdrowotnej, wydaje zarządzenie
                lub podejmuje uchwałę o zmianie formy gospodarki
                finansowej zakładu lub o jego likwidacji.
              4. Organ, który utworzył samodzielny publiczny zakład 
                opieki zdrowotnej, z uwzględnieniem ust. 2, pokrywa 
                ujemny wynik finansowy zakładu ze środków publicznych
                i może określić formę dalszego finansowania zakładu
                na zasadach określonych w art. 35c.
              5. Zarządzenie lub uchwała o likwidacji samodzielnego publicznego
                zakładu opieki zdrowotnej, w rozumieniu ust. 
                3, stanowi podstawę do wykreślenia zakładu z rejestru 
                publicznych zakładów opieki zdrowotnej.
              6. Zobowiązania i należności samodzielnego publicznego 
                zakładu opieki zdrowotnej po jego likwidacji stają się 
                zobowiązaniami i należnościami Skarbu Państwa lub 
                gminy.";
75) art. 62 otrzymuje brzmienie:
        "Art. 62. Minister Zdrowia i Opieki Społecznej określa, w drodze 
              rozporządzenia, szczególne zasady rachunku kosztów w 
              publicznych zakładach opieki zdrowotnej.";
76) tytuł rozdziału 5 otrzymuje brzmienie:
    "Rozdział 5. Szpitale kliniczne";
77) art. 63 otrzymuje brzmienie:
       "Art. 63. 1. Szpital kliniczny jest jednostką organizacyjną państwowej 
                uczelni medycznej oraz państwowej uczelni prowadzącej 
                działalność dydaktyczną i badawczą w dziedzinie nauk 
                medycznych.
              2. Uczelnie, o których mowa w ust. 1, uczestniczą w systemie
                ochrony zdrowia, realizując poprzez szpitale kliniczne
                cele określone w art. 1 ust. 2 pkt 2.
              3. Szpitalem klinicznym jest również publiczny zakład 
                opieki zdrowotnej uczestniczący w systemie ochrony 
                zdrowia poprzez udzielanie świadczeń zdrowotnych w 
                powiązaniu z realizacją celów naukowych i dydaktycznych,
                utworzony przez Ministra Obrony Narodowej w 
                porozumieniu z Ministrem Zdrowia i Opieki Społecznej, 
                z zastrzeżeniem art. 63d ust. 2.";
78) po art. 63 dodaje się art. 63a-63d w brzmieniu:
       "Art. 63a. 1. Szpital kliniczny, o którym mowa w art. 63 ust. 1, tworzy,
                znosi i przekształca senat odpowiednio państwowej 
                uczelni medycznej lub państwowej uczelni prowadzącej 
                działalność dydaktyczną i badawczą w dziedzinie nauk 
                medycznych za zgodą Ministra Zdrowia i Opieki Społecznej.
              2. Minister Zdrowia i Opieki Społecznej określi, w drodze 
                rozporządzenia, zadania oraz obszar działania państwowej
                uczelni medycznej oraz państwowej uczelni prowadzącej
                działalność dydaktyczną i badawczą w dziedzinie 
                nauk medycznych, zwany dalej "regionem", w zakresie 
                uczestniczenia ich szpitali klinicznych w systemie ochrony
                zdrowia.
              3. Środki finansowe na działalność określoną w ust. 2 przekazuje
                Minister Zdrowia i Opieki Społecznej na podstawie
                umowy zawartej z rektorem odpowiednio państwowej
                uczelni medycznej i państwowej uczelni prowadzącej
                działalność dydaktyczną i badawczą w dziedzinie 
                nauk medycznych.
              4. Statut szpitala klinicznego stanowi integralną część statutu
                państwowej uczelni medycznej oraz państwowej uczelni
                prowadzącej działalność dydaktyczną i badawczą w 
                dziedzinie nauk medycznych.
       Art. 63b. 1. Kierownika szpitala klinicznego powołuje i odwołuje rektor
                za zgodą senatu uczelni, o której mowa w art. 63 
                ust. 1.
              2. Kierownik szpitala klinicznego zarządza szpitalem, z wyjątkiem
                spraw zastrzeżonych w statucie szpitala dla senatu
                i rektora uczelni.
              3. Rektor uczelni może przekazać kierownikowi szpitala 
                klinicznego bezpośrednie zwierzchnictwo nad pracownikami
                szpitala nie będącymi pracownikami naukowymi 
                uczelni.
       Art. 63c. 1. Szpital kliniczny udziela świadczeń zdrowotnych w zakresie
                zadań określonych w art. 63a ust. 2.
              2. Szpital kliniczny może udzielać świadczeń zdrowotnych 
                w zakresie specjalistycznej opieki zdrowotnej:
                 1) w ramach pełnienia funkcji szpitala o wojewódzkim 
                   lub lokalnym obszarze działania, w zakresie i na zasadach
                   określonych umową zawartą odpowiednio 
                   między wojewodą, wójtem (burmistrzem, prezydentem
                   miasta) a kierownikiem szpitala klinicznego; 
                   umowa ta wymaga zgody rektora uczelni, a w przypadku
                   szpitala klinicznego, o którym mowa w art. 
                   63 ust. 3, zgody Ministra Obrony Narodowej i Ministra
                   Zdrowia i Opieki Społecznej,
                 2) na zamówienie osoby prawnej dysponującej środkami
                   publicznymi,
                 3) na zamówienie innych osób prawnych lub fizycznych.
              3. Udzielanie świadczeń zdrowotnych, o których mowa w 
                ust. 2, nie może ograniczać zakresu świadczeń zdrowotnych,
                do których udzielania szpital kliniczny jest obowiązany
                na podstawie statutu.
              4. Środki finansowe uzyskane z tytułów określonych w ust. 
                2 przeznaczone są na działalność szpitala klinicznego.
       Art. 63d. 1. Do kontroli szpitali klinicznych, o których mowa w art. 
                63 ust. 1 stosuje się przepisy działu III.
              2. Do tworzenia, organizacji i kontroli szpitali klinicznych, 
                o których mowa w art. 63 ust. 3 stosuje się przepisy art. 
                69.";
79) art. 64 otrzymuje brzmienie:
        "Art. 64. 1. Szpitale będące publicznymi zakładami opieki zdrowotnej
                utworzone przez podmioty, o których mowa w art. 8 
                ust. 2 pkt 1 i 2, mogą udostępniać państwowej uczelni 
                medycznej lub państwowej uczelni prowadzącej działalność
                dydaktyczną i badawczą w dziedzinie nauk medycznych
                oddziały szpitalne, zwane dalej "oddziałami klinicznymi
                (nauczającymi)" na potrzeby dydaktyki.
              2. Udostępnienie oddziału szpitalnego następuje na podstawie
                umowy zawartej przez podmiot, który utworzył 
                publiczny zakład opieki zdrowotnej, z rektorem odpowiednio
                państwowej uczelni medycznej i państwowej 
                uczelni prowadzącej działalność dydaktyczną i badawczą 
                w dziedzinie nauk medycznych.
              3. Udostępnianie oddziału szpitalnego na potrzeby dydaktyki
                nie może ograniczyć dostępności świadczeń zdrowotnych
                określonych w statucie szpitala.
              4. Oddziały kliniczne (nauczające) mogą za  zgodą podmiotu,
                który utworzył publiczny zakład opieki zdrowotnej 
                udzielać świadczeń zdrowotnych o regionalnym obszarze 
                działania, w zakresie wynikającym z przepisów, o których
                mowa w art. 63a ust. 2.
              5. Publiczny zakład opieki zdrowotnej, na bazie którego 
                działa oddział kliniczny (nauczający), udziela świadczeń zdrowotnych,
                określonych w ust. 4, na zasadach 
                przyjętych w umowie zawartej przez rektora uczelni z 
                kierownikiem publicznego zakładu opieki zdrowotnej.";
80) art. 65 otrzymuje brzmienie:
       "Art. 65. 1. Ministrowi Zdrowia i Opieki Społecznej w stosunku do 
                zakładów opieki zdrowotnej i podmiotów, które utworzyły
                takie zakłady oraz wojewodzie w stosunku do zakładów
                prowadzących działalność na obszarze województwa 
                przysługuje prawo:
                 1) przeprowadzania czynności kontrolnych, a w szczególności:
                    a) wizytacji pomieszczeń zakładu,
                    b) obserwowania czynności związanych z udzielaniem
                      świadczeń zdrowotnych, z zastrzeżeniem 
                      art. 19 ust. 1 pkt 4,
                    c) sprawdzania przestrzegania spełniania wymagań 
                      dotyczących dopuszczenia do stosowania i sposobu
                      użytkowania, przy udzielaniu świadczeń 
                      zdrowotnych, aparatury i sprzętu medycznego 
                      oraz ambulansów sanitarnych,
                    d) żądania informacji i dokumentacji, w tym również
                      dokumentacji medycznej, z zastrzeżeniem 
                      przepisu art. 18,
                 2) wydawania zaleceń pokontrolnych mających na celu 
                   usunięcie stwierdzonych nieprawidłowości,
                 3) wydawania w miarę potrzeby decyzji administracyjnych
                   nakazujących usunięcie stwierdzonych nieprawidłowości.
              2. Czynności wymienione w ust. 1 w pkt 1 lit.b) mogą być 
                wykonywane wyłącznie przez osobę wykonującą zawód 
                medyczny.";
81) w art. 66 ust. 1 otrzymuje brzmienie:
      "1. Minister Zdrowia i Opieki Społecznej lub wojewoda mogą zlecić 
         przeprowadzenie jednorazowej kontroli zakładu opieki zdrowotnej 
         pod względem medycznym lub kontrolowanie go w sposób ciągły: 
         organom samorządów zawodów medycznych, medycznym towarzystwom
         naukowym, zakładom opieki zdrowotnej, państwowym 
         uczelniom medycznym i państwowej uczelni prowadzącej działalność
         dydaktyczną i badawczą w dziedzinie nauk medycznych, medycznym
         jednostkom badawczo-rozwojowym, innym jednostkom 
         organizacyjnym podległym lub nadzorowanym przez Ministra 
         Zdrowia i Opieki Społecznej oraz specjalistom z poszczególnych 
         dziedzin medycyny - za ich zgodą.";
82) po art. 66 dodaje się art. 66a w brzmieniu:
       "Art. 66a. 1. Minister Zdrowia i Opieki Społecznej może powołać 
                zespoły konsultantów krajowych i regionalnych, złożone 
                ze specjalistów z poszczególnych dziedzin medycyny i farmacji,
                jako medyczne organy doradcze i opiniodawcze 
                dla podmiotów tworzących zakłady opieki zdrowotnej i 
                zakładów opieki zdrowotnej, z zastrzeżeniem ust. 2.
              2. Dla zakładów opieki zdrowotnej utworzonych przez Ministra
                Obrony Narodowej i Ministra Spraw Wewnętrznych
                i Administracji konsultantów, o których mowa w 
                ust. 1, powołują ministrowie w porozumieniu z Ministrem
                Zdrowia i Opieki Społecznej.
              3. Wojewoda może powołać konsultantów wojewódzkich 
                spośród specjalistów poszczególnych dziedzin medycyny i 
                farmacji do dokonywania oceny zakładów opieki zdrowotnej
                prowadzących działalność na obszarze województwa,
                w zakresie określonym w ust. 1.
              4. Zadania, o których mowa w ust. 1, mogą być zlecane 
                konsultantom jako jednorazowe lub wykonywane w sposób
                ciągły na zasadach i w trybie określonych w art. 66.
              5. Zadania konsultantów wojewódzkich określa wojewoda.
              6. Minister Zdrowia i Opieki Społecznej określa, w drodze 
                rozporządzenia, szczegółowe zadania konsultantów krajowych
                i regionalnych.";
83) art. 67 otrzymuje brzmienie:
       "Art. 67. 1. Nadzór nad zakładami opieki zdrowotnej sprawuje podmiot,
                który utworzył zakład, zwany dalej "podmiotem 
                sprawującym nadzór".
              2. Podmiot sprawujący nadzór dokonuje kontroli i oceny 
                działalności zakładu opieki zdrowotnej oraz pracy kierownika
                zakładu.
              3. Kontrola i ocena, o których mowa w ust. 2, obejmują w 
                szczególności:
                 1) realizację zadań statutowych, dostępność i poziom 
                   udzielanych świadczeń,
                 2) prawidłowość gospodarowania mieniem,
                 3) gospodarkę finansową.
              4. Podmiot sprawujący nadzór w razie stwierdzenia, że decyzja
                kierownika zakładu opieki zdrowotnej jest sprzeczna
                z prawem wstrzymuje jej wykonanie oraz zobowiązuje
                kierownika do jej zmiany lub cofnięcia.
              5. Minister Zdrowia i Opieki Społecznej określi, w drodze 
                rozporządzenia, szczegółowe zasady sprawowania nadzoru
                nad samodzielnymi publicznymi zakładami opieki 
                zdrowotnej.";
84) po art. 67 dodaje się art. 67a w brzmieniu:
       "Art. 67a. 1. Podmiot sprawujący nadzór może nałożyć na zakład 
                opieki zdrowotnej obowiązek wykonania dodatkowego 
                zadania, jeżeli jest to niezbędne ze względu na potrzeby 
                systemu opieki zdrowotnej, w przypadku klęski żywiołowej
                lub w celu wykonania zobowiązań międzynarodowych.
              2. Podmiot sprawujący nadzór zapewnia zakładowi opieki 
                zdrowotnej środki do wykonania zadania, o którym mowa
                w ust. 1, chyba że wykonanie zadania następuje odpłatnie
                na podstawie umowy.
              3. W razie poniesienia szkody przez zakład opieki zdrowotnej
                przy wykonywaniu zadania określonego w ust. 1 
                podmiot sprawujący nadzór jest obowiązany do jej naprawienia.";
85) tytuł działu IV otrzymuje brzmienie:
          "Dział IV Zakłady opieki zdrowotnej podlegające szczególnej regulacji"
86) skreśla się art. 68;
87) art. 69 otrzymuje brzmienie:
       "Art. 69. 1. Do zakładów opieki zdrowotnej utworzonych przez Ministra
                Obrony Narodowej, Ministra Spraw Wewnętrznych i 
                Administracji, Ministra Sprawiedliwości oraz przez 
                przedsiębiorstwo państwowe "Polskie Koleje Państwowe",
                nie stosuje się przepisów działu II rozdziału 2, z wyjątkiem
                art. 40, i rozdziału 3 oraz działu III, z wyjątkiem 
                art. 66 i 66a.
              2. Do zakładów opieki zdrowotnej utworzonych przez Ministra
                Sprawiedliwości dla osób pozbawionych wolności 
                przepisy ustawy stosuje się odpowiednio, przy uwzględnieniu
                Kodeksu karnego wykonawczego i wydanych na 
                jego podstawie przepisów.
              3. Ministrowie, o których mowa w ust. 1, a w stosunku do 
                zakładów opieki zdrowotnej utworzonych przez przedsiębiorstwo
                państwowe "Polskie Koleje Państwowe" - 
                Minister Transportu i Gospodarki Morskiej, w porozumieniu
                z Ministrem Zdrowia i Opieki Społecznej, każdy 
                w zakresie swojego działania, określą, w drodze rozporządzenia,
                szczegółowe zasady tworzenia, przekształcania,
                likwidacji, organizacji, zarządzania i kontroli zakładów
                opieki zdrowotnej.";
88) art. 70 otrzymuje brzmienie:
       "Art. 70. 1. Zakłady opieki zdrowotnej utworzone przez Ministra 
                Obrony Narodowej, Ministra Spraw Wewnętrznych i 
                Administracji oraz przez przedsiębiorstwo państwowe 
                "Polskie Koleje Państwowe" współdziałają z innymi publicznymi
                zakładami opieki zdrowotnej w udzielaniu 
                świadczeń zdrowotnych osobom uprawnionym do świadczeń
                tych zakładów.
              2. Minister Obrony Narodowej, Minister Spraw Wewnętrznych
                i Administracji, Minister Zdrowia i Opieki Społecznej,
                a w stosunku do zakładów opieki zdrowotnej 
                utworzonych przez przedsiębiorstwo państwowe "Polskie 
                Koleje Państwowe" - Minister Transportu i Gospodarki 
                Morskiej, każdy w zakresie swojego działania, określą, w 
                drodze rozporządzenia, szczegółowe zasady, zakres i 
                tryb udzielania świadczeń zdrowotnych przez zakłady 
                opieki zdrowotnej, o których mowa w ust. 1, osobom 
                uprawnionym do świadczeń tych zakładów.
              3. Rada Ministrów, w drodze rozporządzenia:
                 1) określi szczegółowe zasady współdziałania zakładów 
                   opieki zdrowotnej, o których mowa w ust. 1, w celu 
                   udzielania świadczeń zdrowotnych osobom nieuprawnionym,
                 2) może określić, kategorie osób uprawnionych do korzystania
                   z bezpłatnych świadczeń zdrowotnych 
                   udzielanych przez zakłady opieki zdrowotnej, o których
                   mowa w ust. 1.";
89) po art. 70 dodaje się wyrazy "Dział IVa Przepisy przejściowe i końcowe";
90) skreśla się art. 77.
                                Art. 2.
W ustawie z dnia 25 maja 1971 r. - Kodeks wykroczeń (Dz.U. Nr 12, poz. 
114, z 1981 Nr 24, poz. 124, z 1982 r. Nr 16, poz. 125, z 1983 r. Nr 6, poz. 35 i 
Nr 44, poz. 203, z 1984 r. Nr 54, poz. 275, z 1985 r. Nr 14, poz. 60 i Nr 23, 
poz. 100, z 1986 r. Nr 39, poz. 193, z 1988 r. Nr 20, poz. 135 i Nr 41, poz. 324, 
z 1989 r. Nr 34, poz. 180, z 1990 r. Nr 51, poz. 297, Nr 72, poz. 422 i Nr 86, 
poz. 504, z 1991 r. Nr 75, poz. 332, Nr 91, poz. 408, z 1992 r. Nr 24, poz. 101, 
z 1994 r. Nr 123, poz. 600, z 1995 r. Nr 6, poz. 29 i Nr 60, poz. 310 oraz z 
1997 r. Nr 54, poz. 349) art. 147a otrzymuje brzmienie:
       "Art. 147a. 1. Kto prowadzi zakład opieki zdrowotnej bez wymaganego
                wpisu do rejestru, podlega karze aresztu, ograniczenia
                wolności albo grzywny.
              2. Tej samej karze podlega ten, kto podaje do wiadomości 
                publicznej informacje o zakresie i rodzajach udzielanych 
                świadczeń zdrowotnych mające formę i treść reklamy.".
        
                                Art. 3.
W ustawie z dnia 25 lipca 1985 r. o jednostkach badawczo-rozwojowych 
(Dz.U. z 1991 r. Nr 44, poz. 194 i Nr 107, poz. 464, z 1992 r. Nr 54, poz. 254, 
z 1994 r. Nr 1, poz. 3 i Nr 43, poz. 163, z 1996 r. Nr 41, poz. 175 i Nr 89, poz. 
402 oraz z 1997 r. Nr 43, poz. 272) w art. 2 po ust. 3 dodaje się ust. 3a w 
brzmieniu:
      "3a. Jednostki badawczo-rozwojowe prowadzące badania naukowe lub 
         prace badawczo-rozwojowe w dziedzinie nauk medycznych 
         uczestniczą w systemie ochrony zdrowia.".
      
                                Art. 4.
W ustawie z dnia 12 września 1990 r. o szkolnictwie wyższym (Dz.U. z 1990 r. 
Nr 65, poz. 385, z 1992 r. Nr 54, poz. 254 i Nr 63, poz. 314, z 1994 r. Nr 1, 
poz. 3, Nr 43, poz. 163, Nr 105, poz. 509 i Nr 121, poz. 591, z 1996 r. Nr 5, 
poz. 34, Nr 24, poz. 110 i Nr 136, poz. 636 oraz z 1997 r. Nr 28, poz. 153) 
wprowadza się następujące zmiany:
 1) w art. 47 w ust. 1 pkt 5 otrzymuje brzmienie:
      "5) a ponadto jeżeli statut uczelni tak stanowi: dyrektor administracyjny,
         kwestor, dyrektor biblioteki głównej, dyrektor ośrodka dokumentacji
         i informacji naukowej oraz kierownik szpitala klinicznego 
         lub przedstawiciel kierowników szpitali klinicznych.";
 2) po art. 65 dodaje się art. 65a w brzmieniu:
       "Art. 65a. 1. W skład uczelni medycznej lub uczelni prowadzącej 
                działalność dydaktyczną i badawczą w dziedzinie nauk 
                medycznych wchodzi szpital kliniczny.
              2. Zasady tworzenia, przekształcania i likwidacji szpitala 
                klinicznego oraz inne sprawy związane z jego funkcjonowaniem
                określają przepisy o zakładach opieki zdrowotnej.";
 3) w art. 100 ust. 1 otrzymuje brzmienie:
      "1. Nauczyciele akademiccy zatrudnieni w uczelniach medycznych lub 
         uczelni prowadzącej działalność w dziedzinie nauk medycznych 
         uczestniczą w sprawowaniu opieki zdrowotnej w ramach społecznego
         systemu ochrony zdrowia poprzez wykonywanie zadań dydaktycznych
         i badawczych w powiązaniu z udzielaniem świadczeń 
         zdrowotnych w szpitalach klinicznych uczelni lub oddziałach innych
         szpitali udostępnianych uczelniom na zasadach określonych 
         w przepisach o zakładach opieki zdrowotnej.";
 4) w art. 105 w ust. 7 wyrazy "Minister Edukacji Narodowej w porozumieniu 
   z Ministrem Pracy i Polityki Socjalnej" zastępuje się wyrazami "Minister 
   Edukacji Narodowej w porozumieniu z Ministrem Pracy i Polityki Socjalnej
   oraz Ministrem Zdrowia i Opieki Społecznej";
 5) skreśla się ust. 2 w art. 106;
 6) w art. 116 w ust. 1 wyrazy "Minister Edukacji Narodowej w porozumieniu 
   z Ministrem Pracy i Polityki Socjalnej" zastępuje się wyrazami "Minister 
   Edukacji Narodowej w porozumieniu z Ministrem Pracy i Polityki Socjalnej
   oraz Ministrem Zdrowia i Opieki Społecznej".
      
                                Art. 5.
W ustawie z dnia 29 listopada 1990 r. o pomocy społecznej (Dz.U. z 1993 r. 
Nr 13, poz. 60, z 1994 r. Nr 62, poz. 265, z 1996 r. Nr 100, poz. 459 i Nr 147, 
poz. 687 oraz z 1997 r. Nr 28, poz. 153) skreśla się art. 56 ust. 2.
                                    
                                Art. 6.
W ustawie z dnia 27 września 1991 r. o zasadach odpłatności za leki i artykuły 
sanitarne (Dz.U. Nr 94, poz. 422, z 1994 r. Nr 111, poz. 535, z 1995 r. Nr 138, 
poz. 684, z 1996 r. Nr 139, poz. 646 oraz z 1997 r. Nr 28, poz. 153) w art. 6 
wprowadza się następujące zmiany:
   a) ust. 4 otrzymuje brzmienie:
       "4. Leki, o których mowa w art. 4 ust. 1 i art. 8 ust. 1, oraz artykuły 
         sanitarne wymienione w art. 9 ust. 2, podlegają rejestracji w rejestrze
         usług medycznych na zasadach określonych w odrębnych 
         przepisach.",
   b) skreśla się ust. 6.
                                Art. 7.
W ustawie z dnia 3 kwietnia 1993 r. o badaniach i certyfikacji (Dz.U. Nr 55, 
poz. 250 oraz z 1994 r. Nr 27, poz. 96) w art. 13 w ust. 5 pkt 5 otrzymuje 
brzmienie:
      "5) usług polegających na udzielaniu świadczeń zdrowotnych, chyba że 
         odrębne przepisy przewidują możliwość wydawania certyfikatu 
         akredytacyjnego na zasadach dobrowolnego zgłoszenia.".
      
                                Art. 8.
W ustawie z dnia 6 lipca 1995 r. o przedsiębiorstwie państwowym "Polskie Koleje
Państwowe" (Dz.U. Nr 95, poz. 474, z 1996 r. Nr 147, poz. 687 oraz z 
1997 r. Nr 28, poz. 153) po art. 16 dodaje się art. 16a w brzmieniu:
        "Art. 16a. Na zadania kolejowej służby zdrowia, o których mowa w 
                art. 10, przekazywana jest dotacja z budżetu państwa.".
                                    
                                Art. 9.
W ustawie z dnia 26 października 1995 r. o pobieraniu i przeszczepianiu komórek,
tkanek i narządów (Dz.U. Nr 138, poz. 682) wprowadza się następujące
zmiany:
 1) art. 3 otrzymuje brzmienie:
        "Art. 3. Komórki, tkanki i narządy ze zwłok mogą być również pobierane
              w czasie sekcji zwłok przeprowadzanej na podstawie
              odrębnych przepisów.";
 2) w art. 4 ust. 4 otrzymuje brzmienie:
      "4. Przepisów ust. 1-3 nie stosuje się w przypadku pobierania komórek,
         tkanek i narządów w celu rozpoznania przyczyny zgonu i 
         oceny w czasie sekcji zwłok postępowania leczniczego.".
      
                                Art. 10.
W ustawie z dnia 2 lutego 1996 r. o zmianie ustawy - Kodeks pracy oraz o 
zmianie niektórych innych ustaw (Dz.U. Nr 24, poz. 110) skreśla się art. 41.
                                Art. 11.
Naczelne i centralne organy administracji rządowej oraz przedsiębiorstwo państwowe
"Polskie Koleje Państwowe", które na podstawie dotychczasowych 
przepisów utworzyły publiczne zakłady opieki zdrowotnej, dokonają w terminie 
6 miesięcy od dnia wejścia w życie ustawy, wpisu tych zakładów do rejestru, w 
trybie i na zasadach określonych w art. 12 i 13 ustawy nowelizowanej w art. 1.
                                    
                                Art. 12.
Organy określone w art. 8 ust. 1 pkt 1-3 ustawy nowelizowanej w art. 1 oraz 
przedsiębiorstwo państwowe "Polskie Koleje Państwowe", które na podstawie 
dotychczasowych przepisów utworzyły publiczne zakłady opieki zdrowotnej, w 
terminie 6 miesięcy od dnia wejścia w życie ustawy dostosują:
   1) statuty i regulaminy zakładów opieki zdrowotnej do wymagań określonych
     w ustawie nowelizowanej w art. 1,
   2) skład Rady Społecznej do wymagań określonych w art. 45 ustawy nowelizowanej
     w art. 1.
                                Art. 13.
 1. Z dniem wejścia w życie ustawy tworzy się Radę Akredytacyjną, o której 
   mowa w art. 18c ustawy nowelizowanej w art. 1.
 2. Minister Zdrowia i Opieki Społecznej w terminie 6 miesięcy od dnia wejścia
   w życie ustawy powoła członków Rady Akredytacyjnej oraz zwoła jej 
   pierwsze posiedzenie.
                                    
                                Art. 14.
Organy, o których mowa w art. 8 ust. 1 pkt 1-3 ustawy nowelizowanej w art. 1, 
najpóźniej do 31 grudnia 1998 r., dokonają analizy i oceny działalności utworzonych
przez siebie publicznych zakładów opieki zdrowotnej w celu ustalenia 
możliwości prowadzenia tych zakładów w formie samodzielnych publicznych 
zakładów opieki zdrowotnej.
                                    
                                Art. 15.
 1. Do czasu wejścia w życie ustawy z dnia 6 lutego 1997 r. o powszechnym 
   ubezpieczeniu zdrowotnym (Dz.U. Nr 28, poz. 153) świadczenia zdrowotne,
   o których mowa w art. 29, 30 i 32 ustawy nowelizowanej w art. 1 
   udzielane w publicznych zakładach opieki zdrowotnej lub przez podmioty 
   określone w art. 35 ust. 1 pkt 1-3 ustawy nowelizowanej w art. 1 są płatne,
   jeżeli świadczenia te udzielane są na podstawie skierowania wystawionego
   przez lekarza niepublicznego zakładu opieki zdrowotnej lub lekarza 
   wykonującego zawód medyczny poza zakładem opieki zdrowotnej, którzy 
   nie są zobowiązani do wykonywania zadań publicznego zakładu opieki 
   zdrowotnej w rozumieniu art. 35 ust. 2 ustawy nowelizowanej w art. 1.
 2. Przepis ust. 1 nie dotyczy skierowań wystawianych przez lekarzy udzielających
   świadczeń zdrowotnych osobom przebywającym w domach pomocy 
   społecznej.
                                Art. 16.
 1. Minister Zdrowia i Opieki Społecznej oraz wojewodowie obowiązani są 
   utworzyć rejestry usług medycznych, o których mowa w art. 32e ustawy 
   nowelizowanej w art. 1, najpóźniej do dnia 31 grudnia 1998 r.
 2. Z dniem 1 stycznia 1999 r. zadania związane z prowadzeniem rejestrów 
   usług medycznych, o których mowa w art. 32e, stają się zadaniami kas 
   powszechnego ubezpieczenia zdrowotnego w rozumieniu ustawy wymienionej
   w art. 15 ust. 1.
                                Art. 17.
 1. Umowy o udzielenie zamówienia na świadczenia zdrowotne, o których 
   mowa w art. 35a nie mogą być zawierane na okres dłuższy niż do dnia 31 
   grudnia 1998 r.
 2. Przepis ust. 1 nie dotyczy umów zawieranych przez organy samorządu terytorialnego.
 
                                Art. 18.
 1. Z dniem wejścia w życie ustawy:
   1) grunty, stanowiące własnością Skarbu Państwa lub gminy, będące w posiadaniu
     szpitali klinicznych, stają się przedmiotem użytkowania wieczystego
     państwowej uczelni medycznej lub państwowej uczelni prowadzącej
     działalność dydaktyczną i badawczą w dziedzinie nauk medycznych,
   2) budynki, urządzenia oraz inne składniki mienia szpitala klinicznego stają
     się własnością uczelni.
 2. Nabycie praw, o których mowa w ust. 1 pkt 2, następuje nieodpłatnie bez 
   względu na pochodzenie środków, za które zostały wybudowane lub nabyte.
 3. Przepis ust. 1 nie może naruszać praw osób trzecich.
 
                                Art. 19.
Zobowiązania szpitali klinicznych, które powstały przed dniem wejścia w życie 
ustawy, pozostają zobowiązaniami Skarbu Państwa.
                                Art. 20.
 1. Kierownik szpitala klinicznego, pozostaje kierownikiem tego szpitala, chyba
   że z dniem wejścia w życie ustawy upływa okres, na który nawiązany 
   został z nim stosunek pracy.
 2. Z dniem wejścia w życie niniejszej ustawy pracownicy szpitala klinicznego, 
   utworzonego na podstawie dotychczasowych przepisów, stają się pracownikami
   państwowej uczelni medycznej lub państwowej uczelni prowadzącej 
   działalność dydaktyczną i badawczą w dziedzinie nauk medycznych.
 
                                Art. 21.
 1. W terminie 3 miesięcy od dnia wejścia w życie ustawy, senat państwowej 
   uczelni medycznej i senat państwowej uczelni prowadzącej działalność dydaktyczną
   i badawczą w dziedzinie nauk medycznych, dostosuje statut 
   uczelni do wymagań określonych w ustawie nowelizowanej w art. 1.
 2. Do czasu, o którym mowa w ust. 1, do szpitali klinicznych uczelni mają zastosowanie
   przepisy dotychczasowe, z uwzględnieniem zmian wynikających 
   z niniejszej ustawy.
 3. Minister Zdrowia i Opieki Społecznej w porozumieniu z rektorem państwowej
   uczelni medycznej i państwowej uczelni prowadzącej działalność 
   dydaktyczną i badawczą w dziedzinie nauk medycznych określi, w drodze 
   zarządzenia, sposób i tryb przejmowania szpitali klinicznych przez uczelnie.
 
                                Art. 22.
Niepubliczne zakłady opieki zdrowotnej, w terminie 36 miesięcy od dnia wejścia
w życie niniejszej ustawy, dostosują posiadaną aparaturę i sprzęt do wymagań
określonych w art. 9 ust. 3 ustawy nowelizowanej w art. 1.
                                Art. 23.
Do czasu wydania przepisów wykonawczych przewidzianych w niniejszej ustawie
stosuje się przepisy dotychczasowe z uwzględnieniem zmian wynikających 
z ustawy, nie dłużej jednak niż przez 6 miesięcy od dnia wejścia w życie ustawy.
                                Art. 24.
Minister Zdrowia i Opieki Społecznej ogłosi jednolity tekst ustawy w Dzienniku Ustaw
Rzeczypospolitej Polskiej, z uwzględnieniem zmian wynikających z 
przepisów ogłoszonych przed dniem wydania jednolitego tekstu.
                                Art. 25.
Traci moc ustawa z dnia 7 kwietnia 1949 r. o pokrywaniu opłat w szpitalach, 
będących zakładami społecznymi służby zdrowia (Dz.U. z 1949 r. Nr 25, poz. 
174, z 1950 r. Nr 44, poz. 409, z 1956 r. Nr 17, poz. 92 i z 1962 r. Nr 32, poz. 
151).
                                Art. 26.
Ustawa wchodzi w życie po upływie 3 miesięcy od dnia ogłoszenia, z wyjątkiem
przepisów art. 63-63c ustawy nowelizowanej w art. 1 oraz art. 18-21 
ustawy, które wchodzą w życie 1 stycznia 1998 r.
