



Dz.U. z 2004 r. Nr 187, poz. 1922
                                                                                
                                        
                                        
                                        
                                        
                                   U S T A W A
                             z dnia 22 lipca 2004 r.
                                        
               o zmianie ustawy o bezpieczeństwie imprez masowych
                                        
                                     Art. 1.
W ustawie z dnia 22 sierpnia 1997 r. o bezpieczeństwie imprez masowych (Dz.U. z
2001 r. Nr 120, poz. 1298, z późn. zm.)[1] wprowadza się następujące zmiany:
1) w art. 1:
   a) ust. 1 otrzymuje brzmienie:
     "1. Ustawa określa:
         1) warunki bezpieczeństwa imprez masowych,
         2) tryb wydawania zezwoleń na przeprowadzanie imprez masowych,
         3) zasady odpowiedzialności organizatorów imprez masowych za szkody
           wyrządzone w miejscu i w związku z organizacją imprezy masowej,
         4) zasady odpowiedzialności organizatorów imprez masowych i ich
           uczestników w przypadku naruszenia przez nich przepisów ustawy,
         5) uprawnienia organizatorów masowych imprez sportowych związane z ich
           organizacją,
         6) zasady postępowania przy gromadzeniu i przetwarzaniu informacji
           dotyczących bezpieczeństwa masowych imprez sportowych.",
   b) dodaje się ust. 3 i 4 w brzmieniu:
     "3. Gromadzenie i przetwarzanie informacji dotyczących bezpieczeństwa
       masowych imprez sportowych odbywa się w celu zapobiegania oraz
       zwalczania przestępstw i wykroczeń związanych z tymi imprezami.
      4. Przetwarzanie informacji dotyczących bezpieczeństwa masowych imprez
       sportowych odbywa się zgodnie z przepisami o ochronie danych osobowych,
       bez obowiązku informowania osób, których one dotyczą.";
2) w art. 2 dotychczasową treść oznacza się jako ust. 1 i dodaje się ust. 2 w
  brzmieniu:
     "2. W zakresie określonym w rozdziale 3a ustawę stosuje się do organów
       administracji rządowej i samorządowej, państwowych jednostek
       organizacyjnych, związków i klubów sportowych, właścicieli obiektów
       sportowych, organizatorów imprez masowych oraz organizatorów podróży i
       pobytu w zakresie, w jakim realizują zadania związane z organizowaniem
       masowych imprez sportowych.";
3) w art. 3:
   a) po pkt 1a dodaje się pkt 1b i 1c w brzmieniu:
     "1b) masowej imprezie sportowej - należy przez to rozumieć imprezę masową
       mającą na celu współzawodnictwo sportowe lub popularyzowanie kultury
       fizycznej,
     1c) czasie trwania imprezy masowej - należy przez to rozumieć okres od
       chwili udostępnienia obiektu lub terenu uczestnikom imprezy masowej do
       chwili opuszczenia przez nich tego obiektu lub terenu,",
   b) w pkt 5 na końcu kropkę zastępuje się przecinkiem i dodaje się pkt 6 i 7
     w brzmieniu:
     "6) informacjach dotyczących bezpieczeństwa masowych imprez sportowych należy
przez to rozumieć określone w art. 20e dane dotyczące osób
       fizycznych, osób prawnych, jednostek nieposiadających osobowości
       prawnej, obiektów sportowych i zdarzeń zaistniałych w związku z
       organizowaniem masowej imprezy sportowej,
     7)  instytucjach zagranicznych - należy przez to rozumieć zagraniczne i
       międzynarodowe organy i instytucje, w tym w szczególności narodowe
       punkty informacyjne o charakterze policyjnym dla piłki nożnej, właściwe
       do zapobiegania i zwalczania przejawów przemocy i chuligaństwa w czasie
       masowych imprez sportowych, na podstawie Europejskiej Konwencji w
       sprawie przemocy i ekscesów widzów w czasie imprez sportowych, a w
       szczególności meczów piłki nożnej, sporządzonej w Strasburgu dnia 19
       sierpnia 1985 r. (Dz.U. z 1995 r. Nr 129, poz. 625), oraz Decyzji Rady
       2002/348/JHA z dnia 22 kwietnia 2002 r. w sprawie bezpieczeństwa w
       związku z meczami piłkarskimi o charakterze międzynarodowym (Dz. Urz. WE
       L 121 z 08.05.2002).";
4) w art. 7:
   a) w ust. 1:
     - w pkt 3 po wyrazie "graficzny" dodaje się wyrazy " , wraz z opisem,",
     - pkt 6 otrzymuje brzmienie:
        "6) informację o liczbie miejsc dla osób w obiekcie lub na terenie,
         gdzie impreza masowa będzie zorganizowana, mogących wystąpić
         zagrożeniach porządku publicznego, w tym informację o ewentualnym
         uznaniu imprezy masowej za imprezę o podwyższonym ryzyku, oraz
         informację o liczbie osób, które mogą być obecne na imprezie masowej,
         o stanie liczebnym, organizacji, oznakowaniu, wyposażeniu i sposobie
         rozmieszczenia służb porządkowej i informacyjnej; w odniesieniu do
         służby porządkowej przyjmuje się przelicznik - co najmniej 10
         porządkowych na 300 osób, które mogą być obecne na imprezie, i co
         najmniej 1 porządkowy na każde następne 100 osób. W przypadku uznania
         imprezy za imprezę o podwyższonym ryzyku przeliczniki te wynoszą
         odpowiednio 15 porządkowych na 300 osób, które mogą być obecne na
         imprezie masowej, i co najmniej 2 porządkowych na każde następne 100
         osób,",
   b) w ust. 1a wyrazy "o wyrażenie opinii" zastępuje się wyrazami "o wydanie
     opinii",
   c) ust. 1b otrzymuje brzmienie:
     "1b. Właściwi miejscowo komendanci powiatowi (miejscy) Policji i
       Państwowej Straży Pożarnej wydają opinię na podstawie przedłożonej przez
       organizatora imprezy dokumentacji i informacji, o których mowa w ust. 1
       pkt 3-9 i 11 oraz w ust. 3, jak również oceny zagrożeń.",
   d) dodaje się ust. 4 w brzmieniu:
     "4. W przypadku gdy właściciel obiektu, na terenie którego odbywa się
       impreza masowa, posiada decyzję właściwego organu o pozwoleniu na
       użytkowanie, wydaną stosownie do przepisów prawa budowlanego,
       organizator imprezy masowej zwolniony jest z obowiązku przedkładania
       opinii i uzgodnień z Państwową Strażą Pożarną i inspektorem sanitarnym,
       jeżeli charakter imprezy masowej jest zgodny z przeznaczeniem obiektu.";
5) w art. 8:
   a) ust. 1b otrzymuje brzmienie:
     "1b. Jeżeli organ, o którym mowa w ust. 1, uzna na podstawie wniosku, o
       którym mowa w art. 7, lub wynika to z opinii komendanta powiatowego
       (miejskiego) Policji lub podmiotu prowadzącego współzawodnictwo sportowe
       w danej dyscyplinie lub dziedzinie sportu, że jest to impreza o
       podwyższonym ryzyku, stwierdza to w zezwoleniu.",
   b) dodaje ust. 5 i 6 w brzmieniu:
     "5. Organ, o którym mowa w ust. 1, ma obowiązek kontrolowania zgodności
       przebiegu imprezy z warunkami określonymi w zezwoleniu.
     6. W przypadku stwierdzenia niespełnienia przez organizatora imprezy
       masowej warunków określonych w zezwoleniu, uprawniony przedstawiciel
       organu, o którym mowa w ust. 1, może przerwać imprezę masową.";
6) w art. 15:
   a) ust. 2 otrzymuje brzmienie:
     "2. Wojewoda, w uzgodnieniu z komendantem wojewódzkim Policji i
       komendantem wojewódzkim Państwowej Straży Pożarnej oraz po zasięgnięciu
       opinii właściwego polskiego związku sportowego, sporządza wykaz
       stadionów, obiektów lub terenów, na których utrwalanie przebiegu imprezy
       masowej za pomocą urządzeń rejestrujących obraz i dźwięk jest
       obowiązkowe. Umieszczenie w wykazie określonego stadionu, obiektu lub
       terenu następuje w drodze decyzji administracyjnej.",
   b) dodaje się ust. 8 w brzmieniu:
     "8. Minister właściwy do spraw wewnętrznych określi, w drodze
       rozporządzenia, sposób utrwalania przebiegu imprezy, uwzględniając
       rodzaj imprezy masowej, miejsca w obiekcie lub na terenie, o którym mowa
       w ust. 2, podlegające obowiązkowej rejestracji obrazu i dźwięku, a także
       minimalne wymagania techniczne dla urządzeń rejestrujących obraz i
       dźwięk, umożliwiające wykorzystanie zarejestrowanego obrazu i dźwięku w
       postępowaniu dowodowym w stosunku do osób zakłócających porządek podczas
       imprezy masowej.";
7) w art. 16 w ust. 1 po pkt 4a dodaje się pkt 4b w brzmieniu:
     "4b) stosowania siły fizycznej w postaci chwytów obezwładniających oraz
       podobnych technik obrony w przypadku zagrożenia dóbr powierzonych
       ochronie lub odparcia ataku na członka służby porządkowej lub inną
       osobę, na zasadach określonych w art. 38 ustawy z dnia 22 sierpnia 1997
       r. o ochronie osób i mienia (Dz.U. Nr 114, poz. 740, z późn. zm.)[2], ";
8) po art. 17 dodaje się art. 17a w brzmieniu:
      "Art. 17a. 1. Przy sprzedaży biletów organizator masowej imprezy
             sportowej lub jego przedstawiciel może zażądać od kupującego
             okazania dokumentu potwierdzającego jego tożsamość.
         2. Organizator masowej imprezy sportowej może odmówić wstępu na masową
           imprezę oraz przebywania na niej osobom:
           1) których dane znajdują się w bazie informacji, o której mowa w
             art. 20b pkt 2,
           2) nieposiadającym dokumentu tożsamości,
           3) znajdującym się pod widocznym wpływem alkoholu, środków
             odurzających, psychotropowych lub innych podobnie działających
             środków,
           4) posiadającym broń lub inne przedmioty, materiały, wyroby, napoje,
             środki lub substancje, o których mowa w art. 14 ust. 2 ustawy,
           5) zachowującym się agresywnie, prowokacyjnie albo w inny sposób
             stwarzającym zagrożenie bezpieczeństwa lub porządku masowej imprezy
             sportowej,
           6) których wygląd zewnętrzny uniemożliwia identyfikację.
         3. Organizator masowej imprezy sportowej może określić w regulaminie
           obiektu sportowego miejsca nieprzeznaczone dla publiczności oraz
           zasady wstępu na masową imprezę sportową osób małoletnich.
         4. Przepisy ust. 2 pkt 2-6 mają odpowiednio zastosowanie do
           organizatorów imprez masowych innych niż określone w ust. 1.";
9) w art. 19:
   a) ust. 1 otrzymuje brzmienie:
     "1. Organizator imprezy masowej, w tym imprez odbywających się w trybie
       art. 9 ust. 1, odpowiada za rzeczywiste szkody, które poniosły Policja,
       Żandarmeria Wojskowa, straż gminna (miejska), Państwowa Straż Pożarna i
       inne jednostki ochrony przeciwpożarowej oraz służba zdrowia, w związku z
       ich działaniami w miejscu i w czasie trwania imprezy masowej.",
   b) ust. 3 otrzymuje brzmienie:
     "3. Odpowiedzialność za szkody, o których mowa w ust. 1, obejmuje
       równowartość zniszczonego lub uszkodzonego mienia użytego przez Policję,
       Żandarmerię Wojskową, straż gminną (miejską), Państwową Straż Pożarną i
       inne jednostki ochrony przeciwpożarowej oraz służbę zdrowia, w związku z
       działaniami w miejscu i w czasie trwania imprezy masowej.";
10) po rozdziale 3 dodaje się rozdział 3a w brzmieniu:
                                  "Rozdział 3a
        Gromadzenie i przetwarzanie informacji dotyczących bezpieczeństwa
                           masowych imprez sportowych
       Art. 20a.1. Organem administracji rządowej właściwym w sprawach
              gromadzenia i przetwarzania informacji dotyczących bezpieczeństwa
              masowych imprez sportowych jest Komendant Główny Policji, zwany
              dalej "Komendantem".
         2. Komendanci wojewódzcy Policji i komendanci powiatowi (miejscy)
           Policji mogą otrzymywać informacje, o których mowa w art. 20f,
           dotyczące organizowanych masowych imprez sportowych na podległym im
           terenie.
         3. Przepis ust. 2 stosuje się odpowiednio do udzielania przez
           komendantów wojewódzkich Policji i komendantów powiatowych
           (miejskich) Policji informacji dotyczących bezpieczeństwa masowych
           imprez sportowych.
     Art. 20b. Do zadań Komendanta należy w szczególności:
          1) gromadzenie i przetwarzanie informacji dotyczących bezpieczeństwa
            masowych imprez sportowych,
          2) prowadzenie bazy informacji dotyczących bezpieczeństwa masowych
            imprez sportowych,
          3) opracowywanie analiz informacji dotyczących bezpieczeństwa
            masowych imprez sportowych,
             4) zapewnienie bezpieczeństwa przetwarzanych informacji
              dotyczących bezpieczeństwa masowych imprez sportowych, zgodnie z
              przepisami ustawy z dnia 29 sierpnia 1997 r. o ochronie danych
              osobowych (Dz.U. z 2002 r. Nr 101, poz. 926 i Nr 153, poz. 1271),
          5) współpraca z podmiotami zagranicznymi w zakresie, o którym mowa w
            pkt 1-3.
     Art. 20c. Podmiotami uprawnionymi w zakresie swoich zadań ustawowych do
           otrzymywania od Komendanta informacji dotyczących bezpieczeństwa
           masowych imprez sportowych, zwanymi dalej "podmiotami uprawnionymi",
           są:
           1) Policja,
           2) prokuratura,
           3) sądy,
           4) Straż Graniczna,
           5) Państwowa Straż Pożarna,
           6) Biuro Ochrony Rządu,
           7) Żandarmeria Wojskowa,
           8) straże gminne (miejskie),
           9) organy administracji publicznej właściwe w sprawach opiniowania i
             wydawania zezwolenia na zorganizowanie i przeprowadzenie masowej
             imprezy sportowej,
          10) Straż Ochrony Kolei, zarządcy infrastruktury kolejowej,
            przewoźnicy publiczni,
          11) związki sportowe o zasięgu ogólnokrajowym,
          12) instytucje zagraniczne.
     Art. 20d. Podmiotami zobowiązanymi do przekazywania Komendantowi
           informacji dotyczących bezpieczeństwa masowych imprez sportowych,
           zwanymi dalej "podmiotami zobowiązanymi", są podmioty, o których
           mowa w art. 20c pkt 1-11, oraz:
           1) Krajowy Rejestr Karny oraz sądy, w których zapadło prawomocne
             orzeczenie o ukaraniu za wykroczenie karą inną niż kara aresztu,
           2) związki sportowe,
           3) kluby sportowe,
           4) organizatorzy masowych imprez sportowych,
           5) właściciele obiektów, na terenie których odbywają się masowe
             imprezy sportowe,
           6) organizatorzy turystyki,
           7) krajowi przewoźnicy realizujący publiczny transport zbiorowy.
     Art. 20e. Zakres gromadzonych i przekazywanych informacji dotyczących
           bezpieczeństwa masowych imprez sportowych obejmuje dane:
           1) o osobach, przeciwko którym toczy się postępowanie karne lub
             przeciwko którym skierowano wniosek o ukaranie za czyn popełniony w
             związku z masową imprezą sportową:
             a) imię i nazwisko, używany pseudonim,
             b) datę i miejsce urodzenia,
             c) numer PESEL lub numer dokumentu potwierdzającego tożsamość
               osoby,
             d) adres zamieszkania lub stałego pobytu,
             e) adres korespondencyjny,
             f) informację o karalności,
             g) przynależność do klubów kibica oraz charakterystyka zachowania
               podczas i w związku z masowymi imprezami sportowymi,
           2) o osobach, co do których zapadł prawomocny wyrok lub prawomocne
             orzeczenie o ukaraniu za przestępstwo albo wykroczenie, popełnione
             w związku z masową imprezą sportową:
             a) imię i nazwisko, używany pseudonim,
             b) datę i miejsce urodzenia,
             c) numer PESEL lub numer dokumentu potwierdzającego tożsamość
               osoby,
             d) adres zamieszkania lub stałego pobytu,
             e) adres korespondencyjny,
             f) informację o karalności,
             g) informacje o zastosowaniu środka karnego zakazu wstępu na
               imprezę masową,
             h) przynależność do klubów kibica oraz charakterystyka zachowania
               podczas i w związku z masowymi imprezami sportowymi,
           3) o klubach, organizacjach, stowarzyszeniach skupiających kibiców:
             a) ich nazwę,
             b) imię i nazwisko osoby działającej w imieniu osób zrzeszonych,
             c) liczbę członków,
             d) miejsce spotkań oraz charakterystykę zachowań i metod działania
               osób, o których mowa w lit. c), oraz elementy charakterystyczne,
               np. oznakowanie ubrania,
             e) informacje o czynach noszących znamiona przestępstwa albo
               wykroczenia o charakterze chuligańskim z udziałem osób, o
               których mowa w lit. c),
             f) informacje o wzajemnych relacjach pomiędzy poszczególnymi
               klubami, organizacjami i stowarzyszeniami,
           4) o zaistniałych w związku z organizowanymi imprezami zbiorowych
             naruszeniach porządku i bezpieczeństwa publicznego oraz chuli
             gańskich zachowaniach:
             a) datę i miejsce zdarzenia,
             b) informacje o rodzaju imprezy, w związku z którą doszło do
               zdarzenia,
             c) skutki zdarzenia,
             d) informacje o działaniach i podjętych środkach zaradczych,
           5) o związkach i klubach sportowych:
             a) nazwę związku lub klubu sportowego oraz skład ich władz,
             b) adres siedziby,
             c) informacje o rodzaju rozgrywek, w których związek lub klub
               uczestniczył, uczestniczy oraz do jakich się zakwalifikował,
             d) informacje o obiektach sportowych, z których związek lub klub
               stale korzysta,
           6) o kalendarzu rozgrywek sportowych z podaniem orientacyjnej liczby
             uczestników,
           7) o obiektach, na terenie których są organizowane masowe imprezy
             sportowe:
             a) rodzaj obiektu, jego nazwę,
             b) informacje dotyczące dopuszczenia obiektu do użytkowania,
             c) informacje dotyczące usytuowania obiektu wraz z planem i jego
               opisem,
             d) informacje o pojemności obiektu oraz infrastrukturze,
             e) informacje dotyczące zabezpieczenia technicznego, ochrony
               przeciwpożarowej oraz o służbie porządkowej,
           8) o przemieszczaniu się uczestników masowych imprez sportowych i
             ich pobycie w miejscach organizowania tych imprez oraz informacje o
             środkach transportu, z jakich korzystają uczestnicy, miejscach
             zbiórek, trasach przejazdów oraz o liczebności grup uczestników,
           9) o organizatorach masowych imprez sportowych i organizatorach
             przejazdu uczestników masowych imprez sportowych oraz miejscach
             pobytu podczas tych imprez:
             a) nazwę lub imię i nazwisko organizatora wraz z jego siedzibą
               oraz adresem,
             b) określenie masowej imprezy sportowej, w związku z którą
               organizowany jest przejazd lub pobyt,
          10) o instytucjach zagranicznych właściwych do współpracy, w tym
            nazwę, ich siedzibę oraz adres.
      Art. 20f. 1. Podmioty zobowiązane, z zastrzeżeniem ust. 2-6, przekazują
             Komendantowi informacje dotyczące bezpieczeństwa masowych imprez
             sportowych, pozostające w ich zakresie działania lub będące w ich
             posiadaniu, niezwłocznie po ich otrzymaniu, nie później niż w
             ciągu 24 godzin.
         2. Podmioty zobowiązane, o których mowa w art. 20d pkt 2 i 3,
           przekazują informacje, o których mowa w art. 20e pkt 3-6 i 10.
         3. Podmioty zobowiązane, o których mowa w art. 20d pkt 4, przekazują
           informacje, o których mowa w art. 20e pkt 4, 7-9 i 10.
         4. Podmioty zobowiązane, o których mowa w art. 20d pkt 5, przekazują
           informacje, o których mowa w art. 20e pkt 4 i 7.
         5. Podmioty zobowiązane, o których mowa w art. 20d pkt 6, przekazują
           informacje, o których mowa w art. 20e pkt 8 i 9.
         6. Podmioty zobowiązane, o których mowa w art. 20d pkt 7, przekazują
           informacje, o których mowa w art. 20e pkt 4, 8 i 9.
    Art. 20g.1. Przekazywanie informacji dotyczących bezpieczeństwa masowych
           imprez sportowych odbywa się za pomocą faksu lub urządzenia tele
           informatycznego albo w formie pisemnej przez osobiste doręczenie do
           najbliższego komisariatu lub komendy powiatowej (miejskiej) Policji.
         2. Podmioty zobowiązane przekazują informacje na kartach
           rejestracyjnych.
         3. Podmioty uprawnione w celu uzyskania informacji kierują zapytania
           do Komendanta na kartach zapytania.
         4. Komendant udziela informacji na kartach odpowiedzi.
          5. Komendant może przekazać informację dotyczącą bezpieczeństwa
           masowych imprez sportowych podmiotowi zobowiązanemu, niebędącemu
           podmiotem uprawnionym, na jego pisemne zapytanie, jeżeli dotyczy ono
           ustawowych obowiązków podmiotu.
          6. Minister właściwy do spraw wewnętrznych określi, w drodze
           rozporządzenia, wzór karty rejestracyjnej, karty zapytania oraz
           karty odpowiedzi, mając na uwadze dane, jakie muszą znaleźć się na
           kartach, z uwzględnieniem oznaczenia podmiotu uprawnionego oraz pod
           miotu zobowiązanego, treści informacji, o której mowa w ust. 2, oraz
           zapytania, o którym mowa w ust. 3, jak również uzasadnienia, o
           którym mowa w art. 20l.
         7. Minister właściwy do spraw wewnętrznych w porozumieniu z Ministrem
           Sprawiedliwości, ministrem właściwym do spraw transportu oraz
           ministrem właściwym do spraw kultury fizycznej i sportu określi, w
           drodze rozporządzenia, sposób i warunki przekazywania informacji
           dotyczących bezpieczeństwa masowych imprez sportowych przez podmioty
           zobowiązane, uwzględniając konieczność zapewnienia bezpieczeństwa
           przekazywanych informacji, w szczególności przed dostępem osób nie
           uprawnionych.
    Art. 20h. Gromadzenie i przetwarzanie informacji dotyczących bezpieczeństwa
           masowych imprez sportowych może być dokonywane przy wykorzystaniu
           urządzeń i systemów informatycznych i teleinformatycznych, kartotek,
           wykazów i zbiorów ewidencyjnych.
  Art. 20i. 1. Podmiot zobowiązany, który stwierdził nieprawidłowość
           przekazywanej przez siebie informacji dotyczącej bezpieczeństwa
           masowych imprez sportowych, zawiadamia o tym niezwłocznie
           Komendanta.
         2. W przypadku określonym w ust. 1 Komendant niezwłocznie zawiadamia o
           nieprawidłowości informacji dotyczącej bezpieczeństwa masowych
           imprez sportowych podmioty uprawnione, które tę informację od niego
           otrzymały.
    Art. 20j. Informacje dotyczące bezpieczeństwa masowych imprez sportowych są
          przechowywane w bazie danych przez okres 10 lat.
    Art. 20k. Informacje dotyczące bezpieczeństwa masowych imprez sportowych
           podlegają usunięciu z bazy danych, jeżeli:
           1) gromadzenie i przetwarzanie ich jest zabronione,
           2) stały się nieaktualne,
           3) okazały się nieprawdziwe,
           4) upłynął okres, o którym mowa w art. 20j.
      Art. 20l. 1. Komendant przekazuje informacje dotyczące bezpieczeństwa
             masowych imprez sportowych niezwłocznie po otrzymaniu od podmiotu
             uprawnionego zapytania wraz z uzasadnieniem. Uzasadnienie powinno
             wskazywać powód wystąpienia z zapytaniem.
         2. Jeżeli zapytanie nie zawiera uzasadnienia lub jest ono
           niewystarczające, Komendant zwraca się do podmiotu uprawnionego, o
           którym mowa w ust. 1, o uzupełnienie stosownych informacji.
         3. W przypadku gdy zgromadzone w bazie danych informacje dotyczące
           bezpieczeństwa masowych imprez sportowych są niewystarczające do
           udzielenia odpowiedzi na zapytanie, Komendant występuje z zapytaniem
           do podmiotów zobowiązanych w zakresie koniecznym do udzielenia
           odpowiedzi. Podmiot zobowiązany, do którego Komendant wystąpił z
           zapytaniem, jest obowiązany niezwłocznie udzielić odpowiedzi w za
           kresie określonym w art. 20e i art. 20f.
    Art. 20m.1. Zapytanie kieruje osoba upoważniona do występowania w imieniu
             podmiotu uprawnionego.
         2. Upoważnienie powinno określać rodzaje spraw, których może dotyczyć
           zapytanie.
         3. Komendant prowadzi rejestr osób upoważnionych, uwzględniając zakres
           udzielonych upoważnień.
         4. Jeżeli z zapytaniem zwróci się osoba nieupoważniona lub przekracza
           ono zakres upoważnienia, Komendant zawiadamia o tym podmiot
           uprawniony oraz przekazuje mu treść złożonego zapytania bez
           odpowiedzi.
    Art. 20n. Treść zapytania skierowanego przez Komendanta lub do Komendanta,
           a także treść odpowiedzi podmiotu zobowiązanego lub Komendanta pod
           lega zarejestrowaniu w bazie informacji, o której mowa w art. 20b
           pkt 2.
      Art. 20o. 1. Komendant może kierować zapytanie do instytucji
             zagranicznych w celu realizacji zadań określonych ustawą.
         2. Komendant w celu zapobiegania i zwalczania przejawów przemocy i
           chuligaństwa w czasie masowych imprez sportowych, a w szczególności
           meczów piłki nożnej, może przekazywać informacje dotyczące
           bezpieczeństwa masowych imprez sportowych instytucjom zagranicznym,
           w tym zwłaszcza informacje niezbędne do zapewnienia porządku i
           bezpieczeństwa podczas organizowanych masowych imprez sportowych o
           charakterze międzynarodowym.
         3. Do przekazywania informacji instytucjom zagranicznym stosuje się
           odpowiednio przepisy niniejszego rozdziału.
     Art. 20p. Minister właściwy do spraw wewnętrznych w porozumieniu z
           ministrem właściwym do spraw kultury fizycznej i sportu może, w
           drodze rozporządzenia, określić rodzaje masowych imprez sportowych,
           w stosunku do których nie stosuje się przepisów dotyczących
           gromadzenia i przetwarzania informacji o bezpieczeństwie masowych
           imprez sportowych, uwzględniając znikomy stopień zagrożenia
           wystąpieniem aktów przemocy lub agresji.";
11) w art. 21:
   a) ust. 2 otrzymuje brzmienie:
     "2. Kto nie wykonuje polecenia porządkowego, wydanego na podstawie ustawy
       lub regulaminu imprezy masowej (obiektu) przez organizatora imprezy lub
       służby porządkowe
         podlega karze aresztu, ograniczenia wolności albo grzywny.",
   b) po ust. 2 dodaje się ust. 2a w brzmieniu:
     "2a.  Organizator imprezy albo upoważniony delegat lub obserwator z
       ramienia właściwego związku sportowego, który nie wykonuje poleceń
       porządkowych wydawanych przez Policję,
          podlega karze grzywny.",
   c) po ust. 4 dodaje się ust. 4a w brzmieniu:
     "4a. Kto będąc do tego zobowiązany nie przekazuje informacji dotyczącej
       bezpieczeństwa masowej imprezy sportowej, albo przekazuje informację
       nieprawdziwą w tym zakresie,
        podlega karze aresztu, ograniczenia wolności albo grzywny.";
12) art. 22 otrzymuje brzmienie:
     "Art. 22. 1. W razie ukarania za wykroczenia z art. 50, 51, 52a, 124 i 143
             Kodeksu wykroczeń oraz określone w art. 21 ust. 2-4 niniejszej
             ustawy, popełnione w związku z imprezą masową, można orzec  środek
             karny zakazu wstępu na imprezę masową na okres od lat 2 do lat 6.
         2. Środek, o którym mowa w ust. 1, może być połączony z obowiązkiem
           osobistego stawiennictwa na wezwanie powiatowego (miejskiego)
           komendanta Policji we właściwej dla miejsca zamieszkania ukaranego
           jednostce organizacyjnej Policji w czasie trwania imprezy masowej.
         3. Komendant Główny Policji przekazuje organizatorom imprez masowych
           informacje o osobach, w stosunku do których zastosowano środek karny
           zakazu wstępu na imprezę masową, o którym mowa w ust. 1.";
13) uchyla się art. 23.
                                     Art. 2.
Przepisy rozdziału 3a ustawy, o której mowa w art. 1, stosuje się do dnia 1
stycznia 2007 r. wyłącznie do masowych imprez sportowych będących meczami piłki
nożnej pierwszej i drugiej ligi piłki nożnej lub meczami piłki nożnej o
charakterze międzynarodowym.
                                        
                                     Art. 3.
Ustawa wchodzi w życie po upływie 14 dni od dnia ogłoszenia.
_______________________________
[1] Zmiany wymienionej ustawy zostały ogłoszone w Dz.U. Nr 123, poz. 1353 oraz z
2002 r. Nr 25, poz. 253.
[2]   Zmiany wymienionej ustawy zostały ogłoszone w Dz. U. z 1999 r. Nr  11, poz.
95, z 2000 r. Nr 29, poz. 357, z 2001 r. Nr 27, poz. 298 i Nr 123, poz. 1353,  z
2002 r. Nr 71, poz. 656 i Nr 74, poz. 676 oraz z 2004 r. Nr 96, poz. 959.
