


Tekst ustawy przyjęty przez Senat bez poprawek
 
 
 
USTAWA
z dnia 15 maja 2015 r.
o
zmianie ustawy o prawie autorskim i prawach pokrewnych[1])
Art. 1. W ustawie z dnia 4 lutego
1994 r. o prawie autorskim i prawach pokrewnych (Dz. U. z 2006 r. Nr 90, poz.
631, z późn. zm.[2])) wprowadza
się następujące zmiany:
1)     w art. 36 w pkt 4 kropkę
zastępuje się średnikiem i dodaje się pkt 5 w brzmieniu:
„5)    w odniesieniu do
utworu słowno-muzycznego, jeżeli utwór słowny i utwór muzyczny zostały
stworzone specjalnie dla danego utworu słowno-muzycznego – od śmierci później
zmarłej z wymienionych osób: autora utworu słownego albo kompozytora utworu
muzycznego.”;
2)    
art. 89 otrzymuje brzmienie:
„Art. 89. 1. Prawo, o którym mowa w art.
86 ust. 1 pkt 2 oraz ust. 2, wygasa z upływem pięćdziesięciu lat
następujących po roku, w którym nastąpiło artystyczne wykonanie.
2. Jeżeli w okresie, o którym mowa w
ust. 1, nastąpiła publikacja lub inne rozpowszechnienie artystycznego wykonania
utrwalonego w inny sposób niż na fonogramie, okres ochrony liczy się od tego
zdarzenia, a gdy miały miejsce obydwa – od tego z nich, które miało miejsce
wcześniej.”;
3)     po art. 89 dodaje się art. 891 w brzmieniu:
„Art. 891.
Jeżeli w okresie, o którym mowa w art. 89 ust. 1, nastąpiła publikacja lub inne
rozpowszechnienie artystycznego wykonania utrwalonego na fonogramie, prawo,
o którym mowa w art. 86 ust. 1 pkt 2 oraz ust. 2, wygasa z upływem
siedemdziesięciu lat od tego zdarzenia, a gdy miały miejsce obydwa – od tego z
nich, które miało miejsce wcześniej.”;
4)     w
art. 95 ust. 2 i 3 otrzymują brzmienie:
„2. Jeżeli w okresie, o którym mowa w
ust. 1, fonogram został opublikowany, prawo, o którym mowa w art. 94 ust. 4 i
5, wygasa z upływem siedemdziesięciu lat następujących po roku, w którym
fonogram został opublikowany.
3. Jeżeli w okresie, o którym mowa w
ust. 1, fonogram nie został opublikowany i jeżeli w tym okresie został
rozpowszechniony w inny sposób, prawo, o którym mowa w art. 94 ust. 4 i 5,
wygasa z upływem siedemdziesięciu lat następujących po roku, w którym
fonogram został rozpowszechniony.”;
5)    
po art. 951 dodaje się art. 952–954 w brzmieniu:
„Art. 952.
1. Jeżeli po upływie pięćdziesięciu lat od publikacji fonogramu albo jego
rozpowszechnienia w inny sposób, producent fonogramu nie wprowadza do obrotu
wystarczającej liczby egzemplarzy fonogramu, która, biorąc pod uwagę jego
charakter, zaspokajałaby racjonalne potrzeby odbiorców, lub nie udostępnia go
publicznie w taki sposób, aby każdy mógł mieć do niego dostęp w miejscu i
czasie przez siebie wybranym, artysta wykonawca albo jego spadkobierca może
wypowiedzieć umowę, na mocy której prawa do artystycznego wykonania zostały przeniesione
w tym zakresie na producenta fonogramu, albo umowę, na mocy której producentowi
fonogramu udzielona została w tym zakresie licencja wyłączna na korzystanie z
artystycznego wykonania.
2. Wypowiedzenie umowy, o którym mowa w
ust. 1, staje się skuteczne, jeżeli producent fonogramu w terminie roku od dnia
doręczenia mu oświadczenia przez artystę wykonawcę albo jego spadkobiercę o
wypowiedzeniu umowy, nie rozpocznie korzystania z fonogramu w żaden ze
sposobów, o których mowa w ust. 1.
3. Jeżeli fonogram zawiera utrwalenie
wykonań kilku artystów wykonawców, prawo do wypowiedzenia umowy, o którym mowa
w ust. 1, przysługuje każdemu z nich. 
4. W przypadku skutecznego
wypowiedzenia umów zawartych w odniesieniu do wszystkich artystycznych wykonań
utrwalonych na fonogramie, prawo producenta tego fonogramu, o którym mowa w
art. 94 ust. 4 i 5, wygasa.
5. Prawo do wypowiedzenia umowy, o
którym mowa w ust. 1, nie podlega zrzeczeniu się ani zbyciu.
Art. 953.
1. Jeżeli przeniesienie praw do artystycznego wykonania na producenta fonogramu
albo udzielenie mu licencji wyłącznej na korzystanie z artystycznego wykonania
nastąpiło za jednorazowym wynagrodzeniem, artysta wykonawca ma prawo do
corocznego dodatkowego wynagrodzenia od producenta fonogramu za każdy rok
następujący po upływie pięćdziesięciu lat po roku publikacji fonogramu albo
jego rozpowszechnienia w inny sposób.
2. Kwota dodatkowego wynagrodzenia, o
którym mowa w ust. 1, wynosi  20% przychodu producenta fonogramu
uzyskanego w poprzednim roku z tytułu zwielokrotniania, wprowadzania do obrotu
i publicznego udostępniania fonogramu w taki sposób, aby każdy mógł mieć do
niego dostęp w miejscu i czasie przez siebie wybranym.
3. Prawo do dodatkowego wynagrodzenia, o
którym mowa w ust. 1, nie podlega zrzeczeniu się ani zbyciu.
4. Wypłata dodatkowego wynagrodzenia, o
którym mowa w ust. 1, następuje za pośrednictwem organizacji zbiorowego
zarządzania prawami pokrewnymi do artystycznych wykonań, wyznaczonej na okres
nie dłuższy niż pięć lat przez ministra właściwego do spraw kultury i ochrony
dziedzictwa narodowego po przeprowadzeniu konkursu uwzględniającego następujące
kryteria:
1)    
reprezentatywność;
2)     zdolność
organizacyjną do realizacji zadania w sposób zapewniający efektywny pobór
wynagrodzeń, o których mowa w ust. 1, i ich wypłaty;
3)     skuteczność i
prawidłowość działania;
4)     zasadność
planowanych kosztów wypłaty wynagrodzeń, o których mowa w ust. 1, i ich
wysokość.
5. Minister właściwy do spraw kultury i
ochrony dziedzictwa narodowego ogłasza w Biuletynie Informacji Publicznej na
swojej stronie podmiotowej konkurs, o którym mowa w ust. 4, oraz jego wynik. 
6. Organizacja zbiorowego zarządzania
prawami pokrewnymi do artystycznych wykonań biorąca udział w konkursie, o
którym mowa w ust. 4, może złożyć do ministra właściwego do spraw kultury i
ochrony dziedzictwa narodowego, w terminie 7 dni od dnia ogłoszenia wyniku tego
konkursu, odwołanie od jego wyniku ze względu na naruszenie przepisów prawa. 
7. Odwołanie, o którym mowa w ust. 6,
minister właściwy do spraw kultury i ochrony dziedzictwa narodowego rozpatruje
w terminie 14 dni od dnia jego wpływu. W przypadku uwzględnienia odwołania
minister właściwy do spraw kultury i ochrony dziedzictwa narodowego unieważnia
konkurs, o którym mowa w ust. 4.
8. Artysta wykonawca lub organizacja
zbiorowego zarządzania, o której mowa w ust. 4, mogą domagać się od
producenta fonogramu udzielenia wszelkich informacji oraz udostępnienia
dokumentów niezbędnych do określenia wysokości należnego im dodatkowego
wynagrodzenia, o którym mowa w ust. 1, i jego wypłaty.
9.
Organizacja zbiorowego zarządzania, o której mowa w ust. 4, ma prawo
przeznaczyć z dodatkowego wynagrodzenia, o którym mowa w ust. 1, nie więcej niż
10% jego wartości na pokrycie ponoszonych przez nią uzasadnionych i udokumentowanych
kosztów dochodzenia oraz wypłaty tego wynagrodzenia.
10.
Minister właściwy do spraw kultury i ochrony dziedzictwa narodowego, po
zasięgnięciu opinii organizacji zbiorowego zarządzania prawami pokrewnymi do
artystycznych wykonań oraz organizacji producentów fonogramów, określi, w
drodze rozporządzenia: 
1)     sposób
pobierania dodatkowego wynagrodzenia, o którym mowa w ust. 1, dokonywania z
niego potrąceń oraz jego wypłaty, mając na uwadze konieczność zapewnienia, aby
pobór i wypłata tego wynagrodzenia były dokonywane w sposób efektywny i
przejrzysty, a potrącenia były uzasadnione i udokumentowane;
2)     wymagany
zakres informacji umieszczanych w ogłoszeniu o konkursie, o którym mowa w ust.
4, mając na uwadze, że minimalny zakres tych informacji ma obejmować co
najmniej warunki uczestnictwa w konkursie, termin składania ofert
i kryteria ich oceny;
3)     zakres
dokumentacji konkursowej, mając na uwadze, że zakres tej dokumentacji ma co
najmniej określać warunki uczestnictwa w konkursie, o którym mowa w ust. 4,
wymagania, jakim ma odpowiadać oferta i kryteria oceny ofert;
4)     tryb
postępowania konkursowego, mając na uwadze przejrzystość, rzetelność
i obiektywność postępowania konkursowego.
Art. 954.
Jeżeli przeniesienie praw do artystycznego wykonania na producenta fonogramu
albo udzielenie mu licencji wyłącznej na korzystanie z artystycznego wykonania
nastąpiło za wynagrodzeniem wypłacanym artyście wykonawcy przez producenta
fonogramu okresowo, od wypłat z tego tytułu nie potrąca się zaliczek lub
innych odliczeń określonych w umowie po upływie pięćdziesięciu lat od
publikacji fonogramu albo jego rozpowszechnienia w inny sposób.”.
Art. 2. 1.
Przepisy art. 891, art. 95 ust. 2 i 3 oraz art.
952–954 ustawy
zmienianej w art. 1, w brzmieniu nadanym niniejszą ustawą, stosuje się do
artystycznych wykonań i fonogramów, które w dniu 1 listopada 2013 r.
podlegały ochronie na podstawie przepisów dotychczasowych, oraz do
artystycznych wykonań i fonogramów powstałych po tym dniu.
2. Jeżeli rozpoczęte przed dniem wejścia w
życie niniejszej ustawy korzystanie z artystycznego wykonania lub
fonogramu było według przepisów dotychczasowych dozwolone, natomiast od tego
dnia wymaga zezwolenia – może być ono kontynuowane, pod warunkiem że uprawniony
otrzyma stosowne wynagrodzenie należne od dnia wejścia w życie niniejszej
ustawy.
Art. 3. 1.
Przepis art. 36 pkt 5 ustawy zmienianej w art. 1 stosuje się do utworów
słowno-muzycznych, w których utwór słowny lub utwór muzyczny w dniu 1 listopada
2013 r. podlegał ochronie na podstawie przepisów dotychczasowych, oraz do
utworów słowno-muzycznych stworzonych po tym dniu.
2. Jeżeli rozpoczęte przed dniem wejścia w
życie niniejszej ustawy korzystanie z utworu słowno-muzycznego było według
przepisów dotychczasowych dozwolone, natomiast od tego dnia wymaga zezwolenia –
może być ono kontynuowane na podstawie przepisów dotychczasowych.
Art. 4.
Umowy, na mocy których prawa do artystycznego wykonania zostały przeniesione na
producenta fonogramu oraz umowy, na mocy których producentowi fonogramu
udzielona została licencja na korzystanie z artystycznego wykonania,
obowiązujące w dniu 31 października 2013 r., zachowują moc obowiązującą do
dnia upływu okresu, o którym mowa w art. 891 ustawy
zmienianej w art. 1, chyba że strony postanowiły inaczej.
Art. 5.
Ustawa wchodzi w życie po upływie 14 dni od dnia ogłoszenia.
 
 
 
                                                                                             
MARSZAŁEK SEJMU
 
 
 
                                                                                              
/ – / Radosław Sikorski
 
 







[1])
     Niniejsza ustawa wdraża dyrektywę Parlamentu
Europejskiego i Rady 2011/77/UE z dnia 27 września 2011 r. dotyczącą
zmiany dyrektywy 2006/116/WE w sprawie czasu ochrony prawa autorskiego i
niektórych praw pokrewnych (Dz. Urz. UE L 265 z 11.10.2011, s. 1).


[2])     
Zmiany
tekstu jednolitego wymienionej ustawy zostały ogłoszone w
Dz. U. z 2006 r. Nr 94, poz. 658 i Nr 121, poz. 843, z 2007 r. Nr 99,
poz. 662 i Nr 181, poz. 1293, z 2009 r. Nr 157, poz. 1241 oraz z 2010 r. Nr
152, poz. 1016.
