



Dz.U. z 2000 r. Nr 29, poz. 355
                                                                                
                                        
                                        
                                        
                                     USTAWA
                             z dnia 16 marca 2000 r.
                                        
           o zmianie ustawy o własności lokali oraz zmieniająca ustawę
                       o zmianie ustawy o własności lokali
                                        
                                        
                                     Art. 1.
W ustawie z dnia 24 czerwca 1994 r. o własności lokali (Dz.U. Nr 85, poz. 388
oraz z 1997 r. Nr 106, poz. 682) wprowadza się następujące zmiany:
1) w art. 2:
   a) ust. 4 otrzymuje brzmienie:
     "4. Do lokalu mogą przynależeć, jako jego części składowe, pomieszczenia,
       choćby nawet do niego bezpośrednio nie przylegały lub były położone w
       granicach nieruchomości gruntowej poza budynkiem, w którym wyodrębniono
       dany lokal, a w szczególności: piwnica, strych, komórka, garaż, zwane
       dalej "pomieszczeniami przynależnymi".",
   b) po ust. 4 dodaje się ust. 5 i ust. 6 w brzmieniu:
     "5. Lokale wraz z pomieszczeniami do nich przynależnymi zaznacza się na
       rzucie odpowiednich kondygnacji budynku, a w razie położenia pomieszczeń
       przynależnych poza budynkiem mieszkalnym - także na wyrysie z operatu
       ewidencyjnego; dokumenty te stanowią załącznik do aktu ustanawiającego
       odrębną własność lokalu.
     6. W razie braku dokumentacji technicznej budynku, zaznaczeń, o których
       mowa w ust. 5, dokonuje się, zgodnie z wymogami przepisów prawa
       budowlanego, na koszt dotychczasowego właściciela nieruchomości, o ile
       strony umowy o ustanowienie odrębnej własności lokalu nie postanowiły
       inaczej.";
2) w art. 3:
   a) ust. 3 otrzymuje brzmienie:
     "3. Udział właściciela lokalu wyodrębnionego w nieruchomości wspólnej
       odpowiada stosunkowi powierzchni użytkowej lokalu wraz z powierzchnią
       pomieszczeń przynależnych do łącznej powierzchni użytkowej wszystkich
       lokali wraz z pomieszczeniami do nich przynależnymi. Udział właściciela
       samodzielnych lokali niewyodrębnionych w nieruchomości wspólnej
       odpowiada stosunkowi powierzchni użytkowej tych lokali wraz z
       powierzchnią pomieszczeń przynależnych do łącznej powierzchni użytkowej
       wszystkich lokali wraz z pomieszczeniami do nich przynależnymi.",
   b) w ust. 5 po wyrazie "przynależnymi" przecinek zastępuje się kropką oraz
     skreśla się wyrazy "znajdującymi się w tych budynkach",
   c) ust. 6 otrzymuje brzmienie:
     "6. W wypadku gdy na podstawie jednej czynności prawnej dokonanej przez
       właściciela lub przez wszystkich współwłaścicieli nieruchomości
       następuje wyodrębnienie wszystkich lokali, wysokość udziałów, o których
       mowa w ust. 1, określają odpowiednio w umowie właściciel lub
       współwłaściciele.",
   d) po ust. 6 dodaje się ust. 7 w brzmieniu:
     "7. W budynkach, w których nastąpiło wyodrębnienie własności co najmniej
       jednego lokalu i ustalenie wysokości udziałów w nieruchomości wspólnej
       bez uwzględnienia powierzchni pomieszczeń przynależnych lub w sposób
       inny niż określony w ust. 3, a przy wyodrębnianiu kolejnych lokali
       ustalano wysokość udziałów w nieruchomości wspólnej w taki sam sposób,
       do czasu wyodrębnienia ostatniego lokalu stosuje się zasady obliczania
       udziału w nieruchomości wspólnej takie jak przy wyodrębnieniu pierwszego
       lokalu. Przepisu zdania poprzedzającego nie stosuje się, jeżeli wszyscy
       właściciele lokali wyodrębnionych i dotychczasowy właściciel
       nieruchomości dokonają w umowie nowego ustalenia wysokości udziałów w
       nieruchomości wspólnej.";
3) w art. 5:
   a) dotychczasową treść oznacza się jako ust. 1,
   b) dodaje się ust. 2 w brzmieniu:
     "2. Jeżeli powierzchnia gruntu jest zabudowana więcej niż jednym budynkiem
       mieszkalnym, a przynajmniej w jednym z nich wyodrębniono własność
       lokalu, podziału nieruchomości polegającego na wydzieleniu z
       dotychczasowej nieruchomości dwóch lub więcej zabudowanych działek
       budowlanych dokonuje się zgodnie z przepisami ustawy z dnia 21 sierpnia
       1997 r. o gospodarce nieruchomościami (Dz.U. Nr 115, poz. 741, z 1998 r.
       Nr 106, poz. 668 oraz z 1999 r. Nr 49, poz. 484 i Nr 86, poz. 966).";
4) w art. 12 w ust. 3 skreśla się wyraz "zebrania";
5) w art. 18:
   a) w ust. 2a wyrazy "sporządzonej w formie aktu notarialnego" zastępuje się
     wyrazami "zaprotokołowanej przez notariusza",
   b) ust. 3 otrzymuje brzmienie:
     "3. Jeżeli sposobu zarządu nie określono w umowie, o której mowa w ust. 1,
       lub w uchwale zaprotokołowanej przez notariusza, obowiązują zasady
       określone w niniejszym rozdziale.";
6) art. 19 otrzymuje brzmienie:
    "Art. 19. Jeżeli liczba lokali wyodrębnionych i lokali niewyodrębnionych,
           należących nadal do dotychczasowego właściciela, nie jest większa
           niż siedem, do zarządu nieruchomością wspólną mają odpowiednie
           zastosowanie przepisy Kodeksu cywilnego i Kodeksu postępowania
           cywilnego o współwłasności.";
7) w art. 20 w ust. 1:
   - w zdaniu pierwszym wyraz "dziesięć" zastępuje się wyrazem "siedem",
   - zdanie drugie otrzymuje brzmienie: "Członkiem zarządu może być wyłącznie
     osoba fizyczna wybrana spośród właścicieli lokali lub spoza ich grona.";
8) w art. 21 w ust. 3 wyrazy "art. 22 ust. 3 pkt 8" zastępuje się wyrazami
  "art. 22 ust. 2";
9) w art. 22:
   a) w ust. 2 skreśla się kropkę i dodaje się wyrazy "oraz udzielająca
     zarządowi pełnomocnictwa do zawierania umów stanowiących czynności
     przekraczające zakres zwykłego zarządu w formie prawem przewidzianej.",
   b) w ust. 3:
     - w pkt 1 skreśla się przecinek i dodaje się wyrazy "lub zarządcy
       nieruchomości wspólnej,",
     - po pkt 6 dodaje się pkt 6a w brzmieniu:
        "6a) nabycie nieruchomości,",
     - pkt 8 otrzymuje brzmienie:
        "8) ustalenie, w wypadkach nieuregulowanych przepisami, części kosztów
         związanych z eksploatacją urządzeń lub części budynku służących
         zarówno do użytku poszczególnych właścicieli lokali, jak i do
         wspólnego użytku właścicieli co najmniej dwóch lokali, które zaliczane
         będą do kosztów zarządu nieruchomością wspólną,",
     - po pkt 8 dodaje się pkt 9 i pkt 10 w brzmieniu:
        "9) udzielenie zgody na podział nieruchomości gruntowej zabudowanej
         więcej niż jednym budynkiem mieszkalnym i związane z tym zmiany
         udziałów w nieruchomości wspólnej oraz ustalenie wysokości udziałów w
         nowo powstałych, odrębnych nieruchomościach wspólnych,
       10) określenie zakresu i sposobu prowadzenia przez zarząd lub zarządcę,
         któremu zarząd nieruchomością wspólną powierzono w sposób określony w
         art. 18 ust. 1, ewidencji pozaksięgowej kosztów zarządu nieruchomością
         wspólną, zaliczek uiszczanych na pokrycie tych kosztów, a także
         rozliczeń z innych tytułów na rzecz nieruchomości wspólnej.";
10) w art. 23 po ust. 2 dodaje się ust. 2a w brzmieniu:
  "2a. Jeżeli suma udziałów w nieruchomości wspólnej nie jest równa 1, albo
     większość udziałów należy do jednego właściciela bądź gdy obydwa te
     warunki spełnione są łącznie, głosowanie według zasady, że na każdego
     właściciela przypada jeden głos, wprowadza się na każde żądanie
     właścicieli lokali posiadających łącznie co najmniej 15 udziałów w
     nieruchomości wspólnej.";
11) w art. 24 wyrazy "zarząd może" zastępuje się wyrazami "zarząd lub zarządca,
  któremu zarząd nieruchomością wspólną powierzono w sposób określony w art. 18
  ust. 1, może";
12) w art. 26:
   a) dotychczasową treść oznacza się jako ust. 1,
   b) dodaje się ust. 2 w brzmieniu:
     "2. Jeżeli w terminie dwóch lat od dnia wyodrębnienia własności pierwszego
       lokalu w nieruchomości, w której liczba lokali wyodrębnionych oraz
       niewyodrębnionych jest większa niż siedem, właściciele lokali nie
       dokonają wyboru zarządu ani nie powierzą zarządu nieruchomością wspólną
       w umowie zawartej w formie aktu notarialnego, to ustanowienia zarządcy
       przymusowego przez sąd może żądać także dotychczasowy zarządca
       nieruchomości, który sprawował zarząd nieruchomością w dniu, w którym
       wyodrębniono własność pierwszego lokalu, i kontynuował zarząd tą
       nieruchomością przez okres co najmniej dwóch lat.";
13) w art. 29:
   a) ust. 1 i ust. 1a otrzymują brzmienie:
     "1. Zarząd lub zarządca, któremu zarząd nieruchomością wspólną powierzono
       w sposób określony w art. 18 ust. 1, jest obowiązany prowadzić dla
       każdej nieruchomości wspólnej, określoną przez wspólnotę mieszkaniową,
       ewidencję pozaksięgową kosztów zarządu nieruchomością wspólną oraz
       zaliczek uiszczanych na pokrycie tych kosztów, a także rozliczeń z
       innych tytułów na rzecz nieruchomości wspólnej.
     1a.    Okresem rozliczeniowym wspólnoty mieszkaniowej jest rok
       kalendarzowy.",
   b) po ust. 1a dodaje się ust. 1b-1e w brzmieniu:
    "1b. Zarząd lub zarządca, któremu zarząd nieruchomością wspólną powierzono
       w sposób określony w art. 18 ust. 1, jest obowiązany sporządzić protokół
       przejęcia nieruchomości i jej dokumentacji technicznej (budowlanej,
       powykonawczej i książki obiektu budowlanego) w imieniu wspólnoty
       mieszkaniowej, przechowywać dokumentację techniczną budynku oraz
       prowadzić i aktualizować spis właścicieli lokali i przypadających im
       udziałów w nieruchomości wspólnej.
     1c. Zarząd lub zarządca, któremu zarząd nieruchomością wspólną powierzono
       w sposób określony w art. 18 ust. 1, jest obowiązany do podjęcia
       czynności zmierzających do opracowania lub aktualizacji dokumentacji
       technicznej budynku i rozliczenia kosztów związanych z opracowaniem lub
       aktualizacją tej dokumentacji.
     1d. Jeżeli uchwała właścicieli lokali nie stanowi inaczej, koszty
       opracowania lub aktualizacji dokumentacji technicznej budynku obciążają:
         1) do czasu wyodrębnienia własności ostatniego lokalu dotychczasowego
właściciela nieruchomości,
         2) po wyodrębnieniu własności ostatniego lokalu - wszystkich
           właścicieli lokali w częściach odpowiadających ich udziałom w
           nieruchomości wspólnej.
     1e. Zarząd lub zarządca, któremu zarząd nieruchomością wspólną powierzono
       w sposób określony w art. 18 ust. 1, może żądać od właścicieli lokali
       okazania dokumentów potwierdzających prawo własności lokali.",
   c) w ust. 2 po wyrazie "zarządowi" dodaje się wyrazy "lub zarządcy, któremu
     zarząd nieruchomością wspólną powierzono w sposób określony w art. 18 ust.
     1,";
14) w art. 30:
   a) ust. 1 otrzymuje brzmienie:
     "1. Zarząd lub zarządca, któremu zarząd nieruchomością wspólną powierzono
       w sposób określony w art. 18 ust. 1, jest obowiązany:
        1) dokonywać rozliczeń przez rachunek bankowy,
        2) składać właścicielom lokali roczne sprawozdanie ze swojej
         działalności,
        3) zwoływać zebranie ogółu właścicieli co najmniej raz w roku, nie
         później niż w pierwszym kwartale każdego roku.",
   b) po ust. 1 dodaje się ust. 1a w brzmieniu:
     "1a. W wypadku gdy zarząd lub zarządca, któremu zarząd nieruchomością
       wspólną powierzono w sposób określony w art. 18 ust. 1, nie zwoła
       zebrania ogółu właścicieli lokali w terminie, o którym mowa w ust. 1 pkt
       3, zebranie coroczne może zwołać każdy z właścicieli.",
   c) w ust. 2 w pkt 2 skreśla się przecinek i dodaje się wyrazy "lub zarządcy,
     któremu zarząd nieruchomością wspólną powierzono w sposób określony w art.
     18 ust. 1,";
15) art. 31 otrzymuje brzmienie:
      "Art. 31. Zebrania właścicieli:
         a) mogą być także, w razie potrzeby, zwoływane przez zarząd lub
           zarządcę, któremu zarząd nieruchomością wspólną powierzono w sposób
           określony w art. 18 ust. 1,
         b) zwoływane są na wniosek właścicieli lokali dysponujących co
           najmniej 110 udziałów w nieruchomości wspólnej przez zarząd lub
           zarządcę, któremu zarząd nieruchomością wspólną powierzono w sposób
           określony w art. 18 ust. 1.";
16) w art. 32:
   a) w ust. 1 po wyrazie "zarząd" dodaje się wyrazy "lub zarządca, któremu
     zarząd nieruchomością wspólną powierzono w sposób określony w art. 18
     ust. 1,",
   b) w ust. 2 wyraz "czas" zastępuje się wyrazami "dzień, godzinę";
17) po art. 32 dodaje się art. 32a w brzmieniu:
    "Art. 32a. Jeżeli grunt wchodzący w skład nieruchomości wspólnej nie
           spełnia wymogów przewidzianych dla działki budowlanej,
           uniemożliwiając prawidłowe i racjonalne korzystanie z budynków i
           urządzeń z nimi związanych, zarząd lub zarządca, któremu zarząd
           nieruchomością wspólną powierzono w sposób określony w art. 18 ust.
           1, jest obowiązany przedstawić właścicielom lokali projekty uchwał w
           sprawie:
           1) wyrażenia zgody na nabycie przyległych nieruchomości gruntowych
             umożliwiających spełnienie wymogów przewidzianych dla działek
             budowlanych,
           2) udzielenia zarządowi lub zarządcy, któremu zarząd nieruchomością
             wspólną powierzono w sposób określony w art. 18 ust. 1,
             pełnomocnictwa do wykonania odpowiednich, prawem przewidzianych,
             czynności zmierzających do nabycia przyległych nieruchomości
             gruntowych na rzecz wspólnoty mieszkaniowej.";
18) w art. 33 po wyrazie "prawnej" dodaje się wyrazy "w trybie przewidzianym w
  art. 18 ust. 1,".
                                     Art. 2.
W ustawie z dnia 22 sierpnia 1997 r. o zmianie ustawy o własności lokali (Dz.U.
Nr 106, poz. 682) skreśla się art. 2.
                                     Art. 3.
Prezes Rady Ministrów ogłosi w Dzienniku Ustaw Rzeczypospolitej Polskiej
jednolity tekst ustawy z dnia 24 czerwca 1994 r. o własności lokali, z
uwzględnieniem zmian wynikających z przepisów ogłoszonych przed dniem wydania
jednolitego tekstu.
                                     Art. 4.
Ustawa wchodzi w życie po upływie 30 dni od dnia ogłoszenia, z wyjątkiem art. 1
pkt 12, który wchodzi w życie po upływie 6 miesięcy od dnia ogłoszenia.
