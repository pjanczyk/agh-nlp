


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 22 września
2006 r.
 
o zmianie ustawy –
Prawo o ruchu drogowym
 
 
Art. 1.
W ustawie z dnia
20 czerwca 1997 r. – Prawo o ruchu drogowym (Dz. U. z 2005 r. Nr 108, poz. 908,
z późn. zm.[1]))
w art. 130a wprowadza się następujące zmiany:
1)   po ust. 5
dodaje się ust. 5a-5e w brzmieniu:
„5a.   W
przypadkach określonych w ust. 1 i 2 pojazd jest usuwany z drogi przez jednostkę
wyznaczoną przez starostę. 
 5b.   Starosta,
wyznaczając jednostkę do usuwania po­jazdów, kieruje się przesłankami
zachowania rzetelności oraz zapewnienia najwyższej jakości świadczonych usług,
a w szczególności bierze pod uwagę:
1)   standard
wyposażenia i oznakowania pojazdu przeznaczonego do usuwania lub przemieszczania
pojazdów;
2)   liczbę i
rodzaj pojazdów przystosowanych do usuwania lub przemieszczania pojazdów,
stosownie do wielkości obszaru świadczonych usług;
3)   deklarowany
czas przybycia na miejsce zdarzenia;
4)   zobowiązanie
jednostki do realizacji każdego zlecenia usunięcia pojazdu z drogi;
5)   opinię
właściwego miejscowo komendanta powiato­wego Policji w zakresie dotychczasowego
przebie­gu ewentualnej współpracy jednostki z Policją;
6)   konieczność
zachowania warunków konkurencji;
7) proponowaną
cenę usługi.
 5c.   Pojazd
usunięty z drogi, w przypadkach określonych w ust. 1 i 2, umieszcza się na
wyznaczonym przez starostę parkingu strzeżonym do czasu uiszczenia opłaty za
jego usunięcie i parkowanie.
 5d.   Starosta,
wyznaczając jednostkę do pro­wadzenia parkingu strzeżonego, kieruje się prze­słankami
rzetel­ności oraz zapewnienia najwyższej jakości świadczonych usług,
a w szcze­gólności bierze pod uwagę:
1)   standard
wyposażenia parkingu strzeżonego, a zwłaszcza rodzaj ogrodzenia, oświetlenie i
monitoring;
2)   liczbę miejsc
do parkowania pojazdów;
3)   proponowany
rodzaj zabezpieczenia pojazdów;
4)   warunki
utrzymywania pojazdów, a zwłaszcza pojazdów z uszkodzeniami powypadkowymi;
5)   miejsce
położenia parkingu;
6)   opinię
właściwego miejscowo komendanta powia­towego Policji w zakresie dotychczasowego
prze­biegu ewentualnej współpracy jednostki z Policją;
7)   zobowiązanie
jednostki do realizacji każdego zlecenia umieszczenia pojazdu na parkingu
strzeżonym;
8)   konieczność
zachowania warunków konkurencji;
9) proponowaną
cenę usługi.
 5e.   Wyznaczenie
jednostki usuwającej pojazd oraz pro­wadzącej parking strzeżony, na którym
umieszcza się usunięty pojazd, następuje poprzez wybór najko­rzystniejszej
oferty z uwzględnieniem warunków określonych w ust. 5b i 5d. Wyznaczenie
następuje na czas określony, nie dłuższy niż 3 lata. Starosta może wyznaczyć
więcej niż jedną jednostkę.”;
2)   ust. 6
otrzymuje brzmienie:
„6. Wysokość
opłat, o których mowa w ust. 5c, ustala rada powiatu.”;
3)   w ust. 11 pkt
1 otrzymuje brzmienie:
„1)   tryb oraz
warunki współdziałania z Policją i innymi pod­miotami uprawnionymi do podejmowania
decyzji o usu­nięciu pojazdu jednostek usuwających pojazdy lub pro­wadzących
strzeżone parkingi;”.
 
Art. 2.
Dotychczasowe
przepisy wykonawcze wydane na podstawie art. 130a ust. 11 ustawy – Prawo o
ruchu drogowym zachowują moc do dnia wejścia w życie przepisów wykonawczych wydanych
na podstawie art. 130a ust. 11 ustawy – Prawo o ruchu drogowym w brzmieniu
nadanym niniejszą ustawą, nie dłużej jednak niż przez okres 12 miesięcy od dnia
wejścia w życie niniejszej ustawy. 
 
Art. 3.
Ustawa wchodzi w
życie z dniem ogłoszenia. 
 
 
 
                                                                                                                             MARSZAŁEK
SEJMU
 
 
                                                                                                                                 /
- / Marek Jurek




[1])
Zmiany tekstu jednolitego wymienionej ustawy zostały ogłoszone w Dz. U. z 2005
r. Nr 109, poz. 925, Nr 175, poz. 1462, Nr 179, poz. 1486 i Nr 180, poz. 1494 i
1497 oraz z 2006 r. Nr 17, poz. 141 i Nr 104, poz. 708 i 711. 
