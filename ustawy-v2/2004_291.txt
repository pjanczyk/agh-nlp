


Tekst
ustawy ustalony ostatecznie po rozpatrzeniu poprawek Senatu
 
 
 
 
USTAWA
z dnia
30 sierpnia 2013 r.
 
o dotacji
przeznaczonej dla niektórych podmiotów 
 
Art.
1.
Ustawa
określa cel i zakres wykorzystania oraz sposób udzielania dotacji przeznaczonej
dla następujących podmiotów:
1)   Przedsiębiorstwa
Państwowego Kopalnia Soli „Bochnia” z siedzibą w Bochni lub jego następcy prawnego,
który przejął realizację zadań przewidzianych ustawą;
2)   Kopalni
Soli „Wieliczka” Spółka Akcyjna w Wieliczce;
3)   Centralnej
Pompowni „Bolko” Spółka z ograniczoną odpowiedzialnością w Bytomiu;
4)
Zabytkowej Kopalni Węgla Kamiennego „Guido” w Zabrzu lub jej następcy prawnego,
który przejął realizację zadań przewidzianych ustawą.
 
Art.
2.
Użyte
w ustawie określenia oznaczają:
1)   zakład
górniczy - zakład górniczy w rozumieniu art. 6 ust. 1 pkt 18 ustawy z dnia 9 czerwca
2011 r. - Prawo geologiczne i górnicze (Dz. U. Nr 163, poz. 981 oraz z 2013 r.
poz. 21);
2)   dotacja
- dotację w rozumieniu przepisów o finansach publicznych, która - w przypadku gdy
stanowi pomoc publiczną - została uznana przez Komisję Europejską za zgodną z regułami
wspólnego rynku.
 
Art.
3.
1.
Dotację przeznacza się na finansowanie:
1)   zadań
w zakresie:
a)  całkowitej likwidacji zakładu górniczego „Siedlec-Moszczenica”
oraz niezabytkowej części zakładu górniczego „Bochnia”, a także utrzymania, zabezpieczenia
i ratowania zabytkowych części zakładu górniczego „Bochnia” - wchodzących w skład
podmiotu, o którym mowa w art. 1 pkt 1,
b)  całkowitej likwidacji niezabytkowej części
zakładu górniczego „Wieliczka”, a także utrzymania, zabezpieczenia i ratowania zabytkowych
części zakładu górniczego „Wieliczka” - wchodzących w skład podmiotu, o którym
mowa w art. 1 pkt 2,
c)
utrzymania, zabezpieczenia i ratowania zabytkowych części zakładu górniczego Kopalnia
Węgla Kamiennego „Guido” w Zabrzu i zakładu górniczego Kopalnia Węgla Kamiennego
„Królowa Luiza” w Zabrzu - wchodzących w skład podmiotu, o którym mowa w art. 1
pkt 4;
2)   działań
wykonywanych po zakończeniu likwidacji zakładu górniczego wchodzącego w skład byłych
Zakładów Górniczo-Hutniczych „Orzeł Biały” w Bytomiu, realizowanych przez podmiot,
o którym mowa w art. 1 pkt 3.
2.
Przez zadania, o których mowa w ust. 1 pkt 1 lit. a i b, rozumie się:
1)   likwidację
otworów eksploatacyjnych oraz wyrobisk górniczych;
2)   likwidację
zbędnych instalacji, budynków oraz demontaż maszyn i urządzeń;
3)   naprawianie
szkód wyrządzonych ruchem zakładu górniczego;
4)   rekultywację
terenów pogórniczych;
5)   wykonywanie
prac zabezpieczających oraz przedsięwzięć zapobiegających, związanych z likwidowanym
zakładem górniczym;
6)   utylizację
solanki;
7)   zabezpieczenie
części zabytkowych, renowację zabytkowych wyrobisk, maszyn i urządzeń;
8)   opracowanie
projektów, dokumentacji, opinii, ekspertyz i analiz związanych z zakresem zadań
wymienionych w pkt 1-7;
9)   sprawowanie
ogólnego zarządu.
3.
Przez zadania, o których mowa w ust. 1 pkt 1 lit. c, rozumie się:
1)   rekultywację
terenów pogórniczych;
2)   zabezpieczenie
części zabytkowych, renowację zabytkowych wyrobisk, maszyn i urządzeń;
3)   opracowanie
projektów, dokumentacji, opinii, ekspertyz i analiz związanych z zakresem zadań
wymienionych w pkt 1 i 2;
4)   sprawowanie
ogólnego zarządu.
4.
Przez działania, o których mowa w ust. 1 pkt 2, rozumie się:
1)   zabezpieczenie
kopalń sąsiednich przed zagrożeniem wodnym;
2)   likwidację
zbędnej infrastruktury związanej z wykonywaniem działania, o którym mowa w pkt 1;
3)   naprawianie
szkód powstałych w wyniku wykonywania działań, o których mowa w pkt 1 i 2;
4)   opracowanie,
wymaganych na podstawie odrębnych przepisów, projektów, dokumentacji, opinii, ekspertyz
i analiz związanych z zakresem działań wymienionych w pkt 1-3;
5)   sprawowanie
ogólnego zarządu.
 
Art.
4.
Dotację
przeznacza się również na finansowanie:
1)   ekwiwalentu
pieniężnego z tytułu prawa do bezpłatnego węgla dla osób, o których mowa w art.
8;
2)   roszczeń
byłych pracowników całkowicie likwidowanych zakładów górniczych, dotyczących rent
wyrównawczych oraz jednorazowych odszkodowań pieniężnych z tytułu wypadków przy
pracy i chorób zawodowych.
 
Art.
5.
1.
Dotację na realizację zadań, o których mowa w art. 3 ust. 1 pkt 1 lit. a i b oraz
art. 4, przyznaje się na wniosek podmiotów, o których mowa w art. 1 pkt 1 i 2, w
przypadku spełnienia następujących warunków:
1)   podjęcia
decyzji albo uchwały o rozpoczęciu likwidacji zakładu górniczego przez ich właściwy
organ;
2)   zaakceptowania
przez ministra właściwego do spraw gospodarki:
a)  programu całkowitej likwidacji zakładu górniczego,
obejmującego w szczególności zabezpieczenie zabytkowych części w podmiotach, o
których mowa w art. 1 pkt 1 i 2,
b)  rocznego planu zadań obejmującego, w podziale
na miesiące:
-    zakres
rzeczowy i finansowy zadań oraz harmonogram ich realizacji, ujmujący także zabezpieczenie
zabytkowych części w podmiotach, o których mowa w art. 1 pkt 1 i 2,
-    przychody
z likwidacji majątku zakładu górniczego oraz innych źródeł.
2.
Dotację na realizację zadań, o których mowa w art. 3 ust. 1 pkt 1 lit. c, przyznaje się na wniosek podmiotu, o którym mowa w
art. 1 pkt 4, po zaakceptowaniu przez ministra właściwego do spraw gospodarki
rocznego planu zadań obejmującego, w podziale na miesiące, jego zakres rzeczowy
i finansowy.
3.
Dotację na wykonanie działań, o których mowa w art. 3 ust. 1 pkt 2, przyznaje się na wniosek podmiotu, o którym mowa w art.
1 pkt 3, po zaakceptowaniu przez ministra właściwego do spraw gospodarki rocznego
planu tych działań obejmującego, w podziale na miesiące, jego zakres rzeczowy i
finansowy.
4.
Wniosek, o którym mowa w ust. 1-3, powinien zawierać:
1)   oznaczenie
wnioskodawcy;
2)   określenie:
a)  zadań przewidzianych do realizacji, o których
mowa w art. 3 ust. 1 pkt 1, a w przypadku podmiotów, o których mowa w art. 1 pkt
1 i 2 - również w art. 4, albo
b)  działań przewidzianych do wykonania, o których
mowa w art. 3 ust. 1 pkt 2;
3)   preliminarz
środków planowanych na realizację zadań albo na wykonanie działań w danym roku kalendarzowym;
4)   w
przypadku podmiotów, o których mowa w art. 1 pkt 1 i 2 - określenie stanu zaawansowania
prac związanych z likwidacją zakładu górniczego;
5)
w przypadku podmiotu, o którym mowa w art. 1 pkt 4 - określenie stanu zaawansowania
prac związanych z realizacją zadań, o których mowa w art. 3 ust. 1 pkt 1 lit.
c;
6)
w przypadku podmiotu, o którym mowa w art. 1 pkt 3 - określenie stanu wykonania
działań, o których mowa w art. 3 ust. 1 pkt 2.
 
Art.
6.
1.
Podstawą przyznania dotacji na realizację zadań i wykonanie działań określonych
w ustawie jest umowa zawarta między ministrem właściwym do spraw gospodarki a podmiotem,
o którym mowa w art. 1.
2.
Umowa, o której mowa w ust. 1, określa w szczególności zobowiązanie podmiotu do
realizacji zadań albo wykonywania działań określonych w ustawie, wysokość dotacji
oraz zasady rozliczania i przyczyny ewentualnego zwrotu dotacji.
 
Art.
7.
Dotacje
na realizację zadań i wykonywanie działań określonych w ustawie przyznawane są
z uwzględnieniem innej pomocy, w tym pomocy de minimis oraz pomocy ze środków
pochodzących z budżetu Unii Europejskiej, udzielonej na realizację tych zadań
lub wykonywanie tych działań, niezależnie od formy i źródła, oraz przychodów z
likwidacji majątku zakładu górniczego.
 
Art.
8. 
1.
Podmioty, o których mowa w art. 1 pkt 1 i 2, otrzymują dotację na finansowanie ekwiwalentu
pieniężnego z tytułu prawa do bezpłatnego węgla na zasadach określonych w zakładowym
układzie zbiorowym pracy dla emerytów lub rencistów uprawnionych do bezpłatnego
węgla.
2.
Uprawnienie, o którym mowa w ust. 1, przysługuje również wdowom, wdowcom i sierotom
po emerytach lub rencistach, jeżeli spełniają warunki do otrzymania renty rodzinnej.
3.
W przypadku gdy prawo do bezpłatnego węgla wynika z renty rodzinnej - wszystkim
osobom do niej uprawnionym przysługuje łącznie jeden ekwiwalent pieniężny z tytułu
prawa do bezpłatnego węgla. W razie podziału renty rodzinnej ekwiwalent ten ulega
podziałowi w częściach równych, odpowiednio do liczby uprawnionych.
 
Art.
9.
1.
Przyznana przez ministra właściwego do spraw gospodarki dotacja jest wypłacana w
ratach miesięcznych, na specjalnie w tym celu wyodrębniony przez podmiot, o którym
mowa w art. 1, rachunek bankowy.
2.
Podstawę do wypłacenia rat miesięcznych stanowi przedstawienie przez podmiot, o
którym mowa w art. 1:
1)   wniosku
o wypłacenie raty wynikającej z:
a)  rocznego planu zadań, o którym mowa w art.
5 ust. 1 pkt 2 lit. b i ust. 2, albo
b)  rocznego planu działań, o którym mowa w art.
5 ust. 3;
2)   sprawozdania,
o którym mowa w art. 10 ust. 1.
 
Art.
10.
1.
Podmiot, o którym mowa w art. 1, składa ministrowi właściwemu do spraw gospodarki,
w terminie do 25. dnia miesiąca poprzedzającego miesiąc przekazania kolejnej raty
dotacji, sprawozdanie miesięczne zawierające rozliczenie rzeczowo-finansowe zrealizowanych
zadań albo wykonanych działań.
2.
Przepis ust. 1 nie dotyczy obowiązku przedkładania sprawozdania za miesiąc styczeń
danego roku.
3.
Podmiot, o którym mowa w art. 1, przedstawia ministrowi właściwemu do spraw gospodarki,
w terminie do dnia 20 lutego roku następnego, wraz z rocznym rozliczeniem rzeczowo-finansowym,
sprawozdanie z realizacji:
1)   rocznego
planu zadań, o którym mowa w art. 5 ust. 1 pkt 2 lit. b i ust. 2, albo
2)   rocznego
planu działań, o którym mowa w art. 5 ust. 3.
4.
W przypadku gdy podmiot, o którym mowa w art. 1, nie zrealizował zadań albo nie
wykonał działań, o których mowa w art. 5 ust. 4 pkt 2, lub nie przedstawił sprawozdań,
o których mowa w ust. 1 i 3, minister właściwy do spraw gospodarki wstrzymuje przekazywanie
kolejnych rat dotacji do czasu ustania przyczyn wstrzymania.
 
Art.
11. 
Dysponentem
dotacji na realizację zadań i wykonanie działań określonych w ustawie jest minister
właściwy do spraw gospodarki.
 
Art.
12. 
Minister
właściwy do spraw gospodarki może zlecić Agencji Rozwoju Przemysłu S.A. monitorowanie
prawidłowości wykorzystania dotacji przeznaczonej na cele określone w ustawie.
 
Art.
13.
Dotacje
na zadania określone w ustawie przekazywane są:
1)
podmiotowi, o którym mowa w art. 1 pkt 1 - do dnia 31 grudnia 2017 r.;
2)
podmiotowi, o którym mowa w art. 1 pkt 2 - do dnia 31 grudnia 2020 r.;
3)
podmiotowi, o którym mowa w art. 1 pkt 3 - do dnia 31 grudnia 2020 r.;
4)
podmiotowi, o którym mowa w art. 1 pkt 4 - do dnia 31 grudnia 2020 r.
 
Art.
14. 
Przepisy
ustawy w zakresie dotyczącym dotacji dla poszczególnych podmiotów, o których
mowa w art. 1, stosuje się od dnia ogłoszenia pozytywnej decyzji Komisji Europejskiej
o zgodności pomocy publicznej przewidzianej w niniejszej ustawie dla danego
podmiotu ze wspólnym rynkiem.
 
Art.
15.
Do dotacji przyznanych na podstawie ustawy uchylanej w
art. 16 stosuje się przepisy dotychczasowe.
 
Art.
16.
Traci
moc ustawa z dnia 17 lutego 2006 r. o dotacji przeznaczonej dla niektórych podmiotów
(Dz. U. Nr 64, poz. 446, z
2009 r. Nr 42, poz. 339 oraz z 2011 r. Nr 163, poz. 981).
 
Art.
17. 
Ustawa
wchodzi w życie z dniem 1 stycznia 2014 r.
 
 
                                                                                                                                    MARSZAŁEK
SEJMU
 
 
 
                                                                                                                                         /
- / Ewa Kopacz
