


Tekst ustawy przyjęty przez Senat bez poprawek
 
 
ustawa
z dnia 7 lipca 2017 r.
o
zmianie ustawy o Agencji Rynku Rolnego i organizacji niektórych rynków rolnych
oraz zmianie niektórych innych ustaw[1])
Art. 1. W
ustawie z dnia 11 marca 2004 r. o Agencji Rynku Rolnego i organizacji
niektórych rynków rolnych (Dz. U. z 2017 r. poz. 1006) wprowadza się
następujące zmiany:
1)     w art. 1 w ust. 1 po pkt 3b
dodaje się pkt 3c w brzmieniu:
„3c) zasady realizacji na terytorium
Rzeczypospolitej Polskiej programu dla szkół, ustanowionego zgodnie z art. 23
rozporządzenia nr 1308/2013;”;
2)     w art. 38q:
a)     ust. 1 otrzymuje brzmienie:
„1. Każde dostarczenie produktów rolnych
należących do sektorów, o których mowa w art. 1 ust. 2 lit. a, lit. c wyłącznie
w zakresie buraków cukrowych, lit. f, h, i, n, o, lit. p wyłącznie w zakresie
mleka surowego, lit. q, r, s oraz t rozporządzenia nr 1308/2013, z wyłączeniem
dostaw bezpośrednich i rolniczego handlu detalicznego w rozumieniu ustawy z
dnia 25 sierpnia 2006 r. o bezpieczeństwie żywności i żywienia (Dz. U. z 2017
r. poz. 149 i 60) oraz sprzedaży bezpośredniej w rozumieniu ustawy z dnia
16 grudnia 2005 r. o produktach pochodzenia zwierzęcego (Dz. U. z 2017 r. poz.
242 i 471), przez producenta będącego rolnikiem w rozumieniu art. 4 pkt 1 lit.
a rozporządzenia Parlamentu Europejskiego i Rady (UE) nr 1307/2013 z dnia 17
grudnia 2013 r. ustanawiającego przepisy dotyczące płatności bezpośrednich dla
rolników na podstawie systemów wsparcia w ramach wspólnej polityki rolnej oraz
uchylającego rozporządzenie Rady (WE) nr 637/2008 i rozporządzenie Rady
(WE) nr 73/2009 (Dz. Urz. UE L 347 z 20.12.2013, str. 608, z późn. zm.[2])), którego gospodarstwo rolne jest położone na
terytorium Rzeczypospolitej Polskiej, do pierwszego nabywcy będącego przetwórcą
lub dystrybutorem, który nie zbywa tych produktów rolnych bezpośrednio
konsumentom finalnym, zwanym dalej „dystrybutorem”, wymaga zawarcia umowy obejmującej
jedną lub wiele dostaw, spełniającej warunki określone w:
1)     art. 125 i art.
127 oraz w załączniku X i XI do rozporządzenia nr 1308/2013 – w przypadku
produktów rolnych należących do sektora, o którym mowa w art. 1 ust. 2
lit. c rozporządzenia nr 1308/2013, wyłącznie w zakresie buraków cukrowych;
2)     art. 148 ust. 2
rozporządzenia nr 1308/2013 – w przypadku produktów rolnych należących do
sektora, o którym mowa w art. 1 ust. 2 lit. p rozporządzenia nr 1308/2013,
wyłącznie w zakresie mleka surowego;
3)     art. 168 ust. 4 i
6 rozporządzenia nr 1308/2013 – w przypadku produktów rolnych należących do
sektorów, o których mowa w art. 1 ust. 2 lit. a, f, h, i, n, o, q, r, s oraz t
rozporządzenia nr 1308/2013.”,
b)    po ust. 1 dodaje się ust. 1a–1c w
brzmieniu:
„1a. Uznaje się, że warunek zawarcia pisemnej
umowy określony w punkcie I pkt 1 odpowiednio załącznika X i XI do
rozporządzenia nr 1308/2013, art. 148 ust. 2 lit. b oraz art. 168 ust. 4
lit. b tego rozporządzenia jest spełniony również w przypadku zawarcia
umowy w formie dokumentowej albo elektronicznej.
1b. Oprócz przypadku, o którym mowa w art.
148 ust. 3 oraz art. 168 ust. 5 rozporządzenia nr 1308/2013, przepisów ust. 1
nie stosuje się również w przypadku, gdy producent, o którym mowa w ust. 1,
będący członkiem:
1)     grupy producentów
rolnych w rozumieniu przepisów o grupach producentów rolnych i ich związkach
sprzedaje produkty rolne do grupy producentów rolnych, której jest członkiem,
2)     wstępnie uznanej
grupy producentów owoców i warzyw za organizację producentów owoców i warzyw w
rozumieniu przepisów o organizacji rynków owoców i warzyw oraz rynku chmielu
sprzedaje owoce lub warzywa do tej grupy,
3)     uznanej
organizacji producentów owoców i warzyw w rozumieniu przepisów o organizacji
rynków owoców i warzyw oraz rynku chmielu sprzedaje owoce lub warzywa do tej
organizacji,
4)     organizacji
producentów uznanej na podstawie art. 38i ust. 1 lub uznanej w rozumieniu
przepisów o organizacji rynku mleka i przetworów mlecznych sprzedaje produkty
rolne do tej organizacji
– jeżeli statut lub umowa, lub umowa
członkowska tej grupy lub tej organizacji spełniają, w zależności od produktu,
warunki określone w art. 125 lub art. 127 rozporządzenia nr 1308/2013 oraz
odpowiednio w załączniku X lub XI do tego rozporządzenia albo art. 148 ust. 2
lit. a–c, albo art. 168 ust. 4 lit. a–c tego rozporządzenia.
1c. Umowę, o której mowa w ust. 1 i 1a,
nabywca, o którym mowa w ust. 1, przechowuje przez 2 lata, licząc od
końca roku, w którym została zrealizowana ostatnia dostawa w ramach tej
umowy.”,
c)     uchyla się ust. 2;
3)     po rozdziale 7c dodaje się
rozdział 7d w brzmieniu:
„Rozdział 7d
Program
dla szkół
Art. 38s. W zakresie określonym
przepisami Unii Europejskiej Agencja realizuje zadania i obowiązki państwa
członkowskiego lub właściwej władzy państwa członkowskiego związane z
wdrożeniem na terytorium Rzeczypospolitej Polskiej programu dla szkół
ustanowionego zgodnie z art. 23 rozporządzenia nr 1308/2013, chyba że ustawa
lub przepisy odrębne stanowią inaczej.
Art. 38t. Na finansowanie programu dla
szkół poza środkami z budżetu Unii Europejskiej przeznacza się środki z budżetu
państwa.
Art. 38u. 1. W zakresie realizacji
zadań, o których mowa w art. 38s, dyrektor oddziału terenowego Agencji, w
drodze decyzji:
1)     zatwierdza
wnioskodawców, o których mowa w art. 5 ust. 2 lit. a i c–e rozporządzenia
delegowanego Komisji (UE) 2017/40 z dnia 3 listopada 2016 r. uzupełniającego
rozporządzenie Parlamentu Europejskiego i Rady (UE) nr 1308/2013 w
odniesieniu do pomocy unijnej na dostarczanie owoców i warzyw, bananów oraz
mleka do placówek oświatowych oraz zmieniającego rozporządzenie delegowane
Komisji (UE) nr 907/2014 (Dz. Urz. UE L 5 z 10.01.2017, str. 11), zwanego
dalej „rozporządzeniem 2017/40”, spełniających warunki określone w art. 6
rozporządzenia 2017/40, realizujących działania wymienione w art. 5 ust. 1 lit.
a tego rozporządzenia oraz zawiesza lub cofa zatwierdzenie na zasadach
określonych w art. 7 tego rozporządzenia;
2)     przyznaje
pomoc unijną zgodnie z art. 23 ust. 1 rozporządzenia nr 1308/2013 na
finansowanie kosztów, o których mowa w art. 4 ust. 1 lit. a rozporządzenia
2017/40;
3)     przyznaje
pomoc krajową zgodnie z art. 23a ust. 6 oraz art. 217 rozporządzenia
nr 1308/2013 na finansowanie kosztów, o których mowa w art. 4 ust. 1 lit.
a rozporządzenia 2017/40.
2. Agencja przyznaje, na podstawie
umowy, pomoc unijną zgodnie z art. 23 ust. 1 rozporządzenia nr 1308/2013 na
finansowanie kosztów, o których mowa w art. 4 ust. 1 lit. b–e rozporządzenia
2017/40, wnioskodawcom, o których mowa w art. 5 ust. 2 lit. d i e
rozporządzenia 2017/40, spełniającym warunki określone w art. 6 rozporządzenia
2017/40, realizującym działania wymienione w art. 5 ust. 1 lit. b–d tego
rozporządzenia, wyłonionym zgodnie z przepisami ustawy z dnia 29 stycznia 2004
r. – Prawo zamówień publicznych (Dz. U. z 2015 r. poz. 2164, z późn. zm.[3])).
Art. 38w. 1. Minister właściwy do spraw
rynków rolnych jest organem właściwym w sprawie opracowania i przekazania do
Komisji Europejskiej:
1)     strategii
dotyczącej realizacji programu dla szkół, o której mowa w art. 23 ust. 8
rozporządzenia nr 1308/2013, na poziomie krajowym lub regionalnym;
2)     wniosku o
pomoc z budżetu Unii Europejskiej na finansowanie programu dla szkół, o którym
mowa w art. 23a ust. 3 rozporządzenia nr 1308/2013.
2. Opracowując strategię, o której mowa
w ust. 1 pkt 1, minister właściwy do spraw rynków rolnych w porozumieniu z ministrem
właściwym do spraw zdrowia ustala wykaz produktów, które będą dostarczane w
ramach programu dla szkół.
Art. 38x. 1. Minister właściwy do spraw
rynków rolnych określi, w drodze rozporządzenia, szczegółowy zakres zadań
realizowanych przez Agencję związanych z wdrożeniem na terytorium
Rzeczypospolitej Polskiej programu dla szkół oraz sposób i tryb realizacji
tych zadań, mając na względzie zapewnienie skutecznego i efektywnego wdrożenia
tego programu.
2. W rozporządzeniu, o którym mowa w
ust. 1, minister właściwy do spraw rynków rolnych może określić szczegółowe
warunki uczestnictwa podmiotów w programie dla szkół oraz szczegółowe
warunki i tryb przyznawania pomocy finansowej z tytułu realizacji działań w
ramach programu dla szkół, a także zakres kontroli jej wykorzystania, mając na
względzie zapewnienie prawidłowej i przejrzystej realizacji tego programu
zgodnie z przepisami Unii Europejskiej obowiązującymi w tym zakresie.
3. W przypadku gdy w przepisach Unii
Europejskiej określonym podmiotom zostały przyznane uprawnienia lub na
określone podmioty zostały nałożone obowiązki związane z wdrożeniem programu
dla szkół, minister właściwy do spraw rynków rolnych w rozporządzeniu, o którym
mowa w ust. 1, określi sposób realizacji tych uprawnień lub wykonania tych
obowiązków, mając na względzie zapewnienie skutecznej realizacji tego programu.
Art. 38y. 1. Środki towarzyszące o
charakterze edukacyjnym, o których mowa w art. 3 rozporządzenia 2017/40,
są realizowane co najmniej w jednym z zakresów wskazanych w art. 23 ust. 10
rozporządzenia nr 1308/2013.
2. Minister właściwy do spraw oświaty i
wychowania w porozumieniu z ministrem właściwym do spraw zdrowia określi, w
drodze rozporządzenia, środki towarzyszące o charakterze edukacyjnym, o
których mowa w art. 3 rozporządzenia 2017/40, w ramach zakresu wskazanego w
art. 23 ust. 10 rozporządzenia nr 1308/2013, oraz szczegółowy sposób ich
realizacji, mając na względzie prawidłową realizację programu dla szkół oraz
potrzebę upowszechniania wśród dzieci zdrowych nawyków żywieniowych.
Art. 38z. Rada Ministrów określa, w
drodze rozporządzenia, do dnia 31 sierpnia na dany rok szkolny:
1)     wysokość
środków finansowych przeznaczonych na wypłatę pomocy krajowej i pomocy
unijnej w ramach finansowania programu dla szkół, przeznaczonych na realizację
działań, o których mowa w art. 5 ust. 1 lit. a rozporządzenia 2017/40,
2)     wysokość
środków finansowych przeznaczonych na wypłatę pomocy unijnej w ramach
finansowania programu dla szkół, przeznaczonych na realizację działań, o których
mowa w art. 5 ust. 1 lit. b–d rozporządzenia 2017/40,
3)     wysokość
stawek pomocy finansowej z tytułu realizacji działań, o których mowa
w art. 5 ust. 1 lit. a rozporządzenia 2017/40
– mając na względzie krajowe
ceny produktów dystrybuowanych do placówek oświatowych zgodnie ze strategią
dotyczącą realizacji programu dla szkół oraz wysokość środków finansowych z
budżetu Unii Europejskiej na realizację programu określoną przez Komisję
Europejską.”;
4)     w art. 40i:
a)     ust. 1 otrzymuje brzmienie:
„1. Kto jako pierwszy nabywca będący
przetwórcą lub dystrybutorem nabywa, wbrew przepisom art. 38q ust. 1 lub 1a,
bez pisemnej umowy lub bez umowy zawartej w formie dokumentowej albo
elektronicznej produkty rolne należące do sektorów, o których mowa w art. 38q
ust. 1, podlega karze pieniężnej w wysokości 10% zapłaty w rozumieniu art. 29a
ust. 1 ustawy z dnia 11 marca 2004 r. o podatku od towarów i usług (Dz. U. z
2017 r. poz. 1221) za produkty nabyte bez pisemnej umowy lub bez umowy zawartej
w formie dokumentowej albo elektronicznej.”,
b)    po ust. 1 dodaje się ust. 1a–1d w
brzmieniu:
„1a. Kto jako pierwszy nabywca będący
przetwórcą lub dystrybutorem nabywa, wbrew przepisom art. 38q ust. 1 lub 1a,
produkty rolne należące do sektorów, o których mowa w art. 38q ust. 1, na
podstawie umowy niespełniającej warunków określonych w art. 148 ust. 2 lit. c
ppkt ii, iii, iv, v lub vi lub art. 168 ust. 4 lit. c ppkt ii, iii, iv, v
lub vi rozporządzenia nr 1308/2013, podlega karze pieniężnej w wysokości 1%
zapłaty w rozumieniu art. 29a ust. 1 ustawy z dnia 11 marca 2004 r. o
podatku od towarów i usług za produkty nabyte wskutek takiej umowy – za każdy
niespełniony warunek.
1b. Kto jako pierwszy nabywca będący
przetwórcą lub dystrybutorem nabywa, wbrew przepisom art. 38q ust. 1 lub 1a,
produkty rolne należące do sektorów, o których mowa w art. 38q ust. 1, na
podstawie umowy niespełniającej warunków określonych w:
1)     art. 148 ust. 2
lit. a i c ppkt i rozporządzenia nr 1308/2013 – w przypadku produktów rolnych
należących do sektora, o którym mowa w art. 1 ust. 2 lit. p rozporządzenia nr
1308/2013, wyłącznie w zakresie mleka surowego,
2)     art. 168 ust. 4
lit. a i c ppkt i rozporządzenia nr 1308/2013 – w przypadku produktów rolnych
należących do sektorów, o których mowa w art. 1 ust. 2 lit. a, f, h, i, n, o,
q, r, s oraz t rozporządzenia nr 1308/2013
– podlega karze pieniężnej w wysokości
4% zapłaty w rozumieniu art. 29a ust. 1 ustawy z dnia 11 marca 2004 r. o
podatku od towarów i usług za produkty nabyte wskutek takiej umowy – za każdy
niespełniony warunek.
1c. Kto jako pierwszy nabywca będący
przetwórcą lub dystrybutorem nabywa, wbrew przepisom art. 38q ust. 1 lub 1a,
produkty rolne należące do sektorów, o których mowa w art. 38q ust. 1, na
podstawie umowy niespełniającej warunków określonych w art. 125 lub art. 127
rozporządzenia nr 1308/2013 oraz w załączniku X lub XI do tego
rozporządzenia, z wyjątkiem warunku określonego w punkcie I pkt 1 tych
załączników – w przypadku produktów rolnych należących do sektora, o którym
mowa w art. 1 ust. 2 lit. c rozporządzenia nr 1308/2013, wyłącznie w zakresie
buraków cukrowych, podlega karze pieniężnej w wysokości 5% zapłaty w rozumieniu
art. 29a ust. 1 ustawy z dnia 11 marca 2004 r. o podatku od towarów i usług za
produkty nabyte wskutek takiej umowy.
1d. W przypadku gdy umowa, o której mowa w
art. 38q ust. 1 i 1a, nie spełnia więcej niż jednego z warunków wymienionych w
ust. 1a i 1b, kary pieniężne sumują się, z tym że wysokość kary pieniężnej nie
może przekroczyć 5% zapłaty w rozumieniu art. 29a ust. 1 ustawy z dnia 11
marca 2004 r. o podatku od towarów i usług za produkty nabyte wskutek takiej
umowy.”;
5)     w art. 40j:
a)     ust. 1 otrzymuje brzmienie:
„1. Kary pieniężne, o których mowa w:
1)     art. 40i ust.
1–1c,
2)     art. 8
rozporządzenia 2017/40, w odniesieniu do pomocy, o której mowa w art. 38u
ust. 1 pkt 2
– wymierza, w drodze decyzji
administracyjnej, dyrektor oddziału terenowego Agencji właściwy według miejsca
siedziby lub zamieszkania nabywcy albo wnioskodawcy.”,
b)    ust. 3 otrzymuje brzmienie:
„3. Kary pieniężne stanowią dochód budżetu
państwa i są wpłacane na rachunek bankowy Agencji, w terminie 14 dni od dnia, w
którym decyzja o nałożeniu kary stała się ostateczna.”.
Art. 2. W
ustawie z dnia 19 grudnia 2003 r. o organizacji rynków owoców i warzyw oraz
rynku chmielu (Dz. U. z 2016 r. poz. 58 oraz z 2017 r. poz. 624) uchyla się
art. 19a–19c.
Art. 3. W
ustawie z dnia 20 kwietnia 2004 r. o organizacji rynku mleka i przetworów
mlecznych (Dz. U. z 2017 r. poz. 1037) wprowadza się następujące zmiany:
1)     tytuł rozdziału 3 otrzymuje
brzmienie:
„Interwencja
rynkowa”;
2)     uchyla się art. 45b–46b;
3)     w załączniku do ustawy:
a)     uchyla się pkt 1, 6 i 13,
b)    w pkt 14 kropkę zastępuje się
średnikiem i dodaje się pkt 15 i 16 w brzmieniu:
„15) rozporządzenie delegowane Komisji (UE)
2016/1238 z dnia 18 maja 2016 r. uzupełniające rozporządzenie Parlamentu
Europejskiego i Rady (UE) nr 1308/2013 w odniesieniu do interwencji publicznej
i dopłat do prywatnego przechowywania (Dz. Urz. UE L 206 z 30.07.2016, str.
15);
16)   rozporządzenie wykonawcze
Komisji (UE) 2016/1240 z dnia 18 maja 2016 r. ustalające zasady stosowania
rozporządzenia Parlamentu Europejskiego i Rady (UE) nr 1308/2013 w
odniesieniu do interwencji publicznej i dopłat do prywatnego przechowywania
(Dz. Urz. UE L 206 z 30.07.2016, str. 71).”.
Art. 4.
W
ustawie z dnia 15 grudnia 2016 r. o zmianie ustawy o wspieraniu rozwoju
obszarów wiejskich z udziałem środków Europejskiego Funduszu Rolnego na rzecz
Rozwoju Obszarów Wiejskich w ramach Programu Rozwoju Obszarów Wiejskich na lata
2014–2020 oraz niektórych innych ustaw (Dz. U. z 2017 r. poz. 5) w art. 9:
1)     ust. 1 otrzymuje brzmienie:
„1. Przepisów art. 43a ustawy zmienianej
w art. 1 nie stosuje się do ponoszenia kosztów kwalifikowalnych objętych umową
o przyznaniu pomocy lub pomocy technicznej zawartą przed dniem wejścia w życie
niniejszej ustawy, a w przypadku:
1)     podmiotów
obowiązanych do stosowania przepisów o zamówieniach publicznych – również do
kosztów kwalifikowalnych objętych umową o przyznaniu pomocy lub pomocy
technicznej zawartą od dnia wejścia w życie niniejszej ustawy, jeżeli przed
dniem wejścia w życie niniejszej ustawy wszczęte zostało postępowanie
o udzielenie zamówienia publicznego obejmującego te koszty;
2)     poddziałania,
o którym mowa w art. 3 ust. 1 pkt 4 lit. b ustawy zmienianej w art. 1 – również
do kosztów kwalifikowalnych objętych umową o przyznaniu pomocy zawartą od dnia
wejścia w życie niniejszej ustawy, jeżeli wniosek o przyznanie tej pomocy
został złożony przed tym dniem;
3)     kosztów
ogólnych, o których mowa w art. 45 ust. 2 lit. c rozporządzenia Parlamentu
Europejskiego i Rady (UE) nr 1305/2013 z dnia 17 grudnia 2013 r. w sprawie
wsparcia rozwoju obszarów wiejskich przez Europejski Fundusz Rolny na rzecz
Rozwoju Obszarów Wiejskich (EFRROW) i uchylającego rozporządzenie Rady (WE) nr
1698/2005 (Dz. Urz. UE L 347 z 20.12.2013, str. 487, z późn. zm.[4])) – również do tych kosztów objętych umową o
przyznaniu pomocy zawartą od dnia wejścia w życie niniejszej ustawy, jeżeli
zostały one poniesione przed tym dniem.”;
2)     w ust. 2:
a)     pkt 1 otrzymuje brzmienie:
„1)   na realizację operacji podmiotu,
o którym mowa w art. 55 ust. 2 pkt 1 ustawy zmienianej w art. 1, zwanego dalej
„partnerem KSOW”, w ramach dwuletniego planu operacyjnego, zawartą przed dniem
wejścia w życie niniejszej ustawy, a w przypadku partnerów KSOW obowiązanych do
stosowania przepisów o zamówieniach publicznych – również do kosztów objętych
umową na realizację operacji partnera KSOW w ramach dwuletniego planu
operacyjnego, zawartą od dnia wejścia w życie niniejszej ustawy, jeżeli przed
dniem wejścia w życie niniejszej ustawy wszczęte zostało postępowanie o
udzielenie zamówienia publicznego obejmującego te koszty.”,
b)    uchyla się pkt 2.
Art. 5. W
ustawie z dnia 10 lutego 2017 r. o Krajowym Ośrodku Wsparcia Rolnictwa (Dz. U.
poz. 623) w art. 9:
1)     w ust. 2 uchyla się pkt 18 i
19;
2)     dodaje się ust. 5 w brzmieniu:
„5. Dane gromadzone przez Krajowy
Ośrodek są udostępniane Głównemu Urzędowi Statystycznemu zgodnie ze
szczegółowym zakresem, w formie, postaci i terminach określonych w
programie badań statystycznych statystyki publicznej, ustalonym na podstawie
art. 18 ustawy z dnia 29 czerwca 1995 r. o statystyce publicznej (Dz. U. z 2016
r. poz. 1068 oraz z 2017 r. poz. 60).”.
Art. 6. W
ustawie z dnia 10 lutego 2017 r. – Przepisy wprowadzające ustawę
o Krajowym Ośrodku Wsparcia Rolnictwa (Dz. U. poz. 624) wprowadza się
następujące zmiany:
1)     w
art. 2 w pkt 2 kropkę zastępuje się średnikiem i dodaje się pkt 3 w brzmieniu:
„3)   w art. 9 w ust. 3 użyty
dwukrotnie oraz w art. 10 w ust. 1 w pkt 3 wyraz „będącej” zastępuje się
wyrazem „będącego”.”;
2)     w
art. 10 po pkt 1 dodaje się pkt 1a w brzmieniu:
„1a) w art. 6 w ust. 1 w pkt 2 wyraz
„jej” zastępuje się wyrazem „jego”;”;
3)     w art. 21 uchyla się pkt 13 i
14;
4)     w art. 22:
a)     pkt 17 otrzymuje brzmienie:
„17) w art. 38i w ust. 1 i 2, w art. 38j w
ust. 1 w części wspólnej, w ust. 2 i w ust. 3 we wprowadzeniu do
wyliczenia, w art. 38k w ust. 3, 6 i 8, w art. 38l we wprowadzeniu do
wyliczenia, w art. 38m w ust. 1, w art. 38n w ust. 1 oraz w art. 40e w
ust. 1 we wprowadzeniu do wyliczenia wyraz „terenowego” zastępuje się wyrazem
„regionalnego”;”,
b)    pkt 19 otrzymuje brzmienie:
„19) w art. 38q ust. 3a otrzymuje brzmienie:
„3a. Dyrektor oddziału terenowego Krajowego
Ośrodka właściwy według miejsca siedziby lub zamieszkania nabywcy przeprowadza
kontrole spełniania obowiązku zawierania umów, o których mowa
w ust. 1.”;”,
c)     po pkt 19 dodaje się pkt 19a w
brzmieniu:
„19a) w art. 38r w ust. 2 wyrazy „Prezes
Agencji” zastępuje się wyrazami „Dyrektor Generalny Krajowego Ośrodka”;”,
d)    w pkt 20 kropkę zastępuje się
średnikiem i dodaje się pkt 21–24 w brzmieniu:
„21) użyty w art. 38s, art. 38u ust. 1 we
wprowadzeniu do wyliczenia i ust. 2 oraz art. 38x ust. 1 w różnym
przypadku wyraz „Agencja” zastępuje się użytymi w odpowiednim przypadku
wyrazami „Krajowy Ośrodek”;
22)   po art. 38s dodaje się art.
38sa w brzmieniu:
„Art.
38sa. Zadania, o których mowa w art. 38s, są wykonywane jako zadania delegowane
Krajowemu Ośrodkowi zgodnie z przepisami o Agencji Restrukturyzacji i
Modernizacji Rolnictwa.”;
23)  
w art. 38z wprowadzenie do wyliczenia otrzymuje brzmienie: 
„Rada Ministrów określa, w
drodze rozporządzenia, corocznie do dnia 31 maja na kolejny rok szkolny:”;
24)   w art. 40j w ust. 1 w części wspólnej
i w ust. 3 wyraz „Agencji” zastępuje się wyrazami „Krajowego Ośrodka”.”;
5)     w art. 25:
a)     pkt 1–5 otrzymują brzmienie:
„1)   w art. 2 wyrazy „Agencję
Rynku Rolnego, zwaną dalej „Agencją”,” zastępuje się wyrazami „Krajowy Ośrodek
Wsparcia Rolnictwa”;
2)     w art. 2a:
a)     ust. 1
otrzymuje brzmienie:
„1. Informacje wymienione w art. 151
rozporządzenia, o którym mowa w pkt 11 załącznika, w zakresie określonym w
rozporządzeniu, o którym mowa w pkt 14 załącznika, przekazuje się w
terminie do 15. dnia każdego miesiąca za poprzedni miesiąc do dyrektora
oddziału terenowego Krajowego Ośrodka Wsparcia Rolnictwa właściwego ze względu
na miejsce zamieszkania albo siedzibę podmiotu skupującego, na formularzu
opracowanym przez Krajowy Ośrodek Wsparcia Rolnictwa, udostępnionym na stronie
internetowej Krajowego Ośrodka Wsparcia Rolnictwa.”,
b)    w ust. 2 i 3 wyrazy
„Prezes Agencji” zastępuje się wyrazami „Dyrektor Generalny Krajowego Ośrodka
Wsparcia Rolnictwa”,
c)     w ust. 6
wyrazy „Prezes Agencji zamieszcza na stronie internetowej Agencji” zastępuje
się wyrazami „Dyrektor Generalny Krajowego Ośrodka Wsparcia Rolnictwa
zamieszcza na stronie internetowej Krajowego Ośrodka Wsparcia Rolnictwa”,
d)    w ust. 7 wyrazy
„Prezesa Agencji” zastępuje się wyrazami „Dyrektora Generalnego Krajowego
Ośrodka Wsparcia Rolnictwa”;
3)     art. 42 otrzymuje
brzmienie:
„Art. 42. 1. Krajowy Ośrodek Wsparcia
Rolnictwa wykonuje zadania i czynności państwa członkowskiego, właściwego
organu państwa członkowskiego lub agencji interwencyjnej w zakresie określonym
w rozporządzeniach, o których mowa w pkt 3, 8, 11, 12 oraz 14–16
załącznika, w przepisach Unii Europejskiej wydanych w trybie tych rozporządzeń
oraz innych przepisach Unii Europejskiej dotyczących Wspólnej Polityki Rolnej w
zakresie rynku mleka, chyba że ustawa lub przepisy odrębne stanowią inaczej.
2. Zadania, o których mowa w ust. 1, są
wykonywane jako zadania delegowane Krajowemu Ośrodkowi Wsparcia Rolnictwa
zgodnie z przepisami o Agencji Restrukturyzacji i Modernizacji
Rolnictwa.”;
4)     w art. 43 ust. 1 i
2 otrzymują brzmienie:
„1. Realizując zadania w zakresie interwencji
publicznej określonym w rozporządzeniach, o których mowa w pkt 11, 12 i 15
załącznika, Dyrektor Generalny Krajowego Ośrodka Wsparcia Rolnictwa wydaje
świadectwa autoryzacji:
1)     zakładów
produkcyjnych;
2)     chłodni;
3)     magazynów.
2. Wnioski o wydanie świadectw autoryzacji, o
których mowa w ust. 1, składa się do Dyrektora Generalnego Krajowego
Ośrodka Wsparcia Rolnictwa na formularzach opracowanych przez Krajowy Ośrodek
Wsparcia Rolnictwa, udostępnionych na stronie internetowej Krajowego Ośrodka
Wsparcia Rolnictwa.”;
5)     art. 45a otrzymuje
brzmienie:
„Art. 45a. Dyrektor Generalny Krajowego
Ośrodka Wsparcia Rolnictwa w zakresie określonym w rozporządzeniu, o którym
mowa w pkt 15 załącznika, wydaje certyfikat jakości masła i odtłuszczonego
mleka w proszku przeznaczonych do wykorzystania w ramach mechanizmów
Wspólnej Polityki Rolnej w innych państwach członkowskich Unii Europejskiej.”,
b)    uchyla się pkt 6 i 7,
c)     po pkt 7 dodaje się pkt 7a w
brzmieniu:
„7a)  w art. 48a w ust. 1 wyrazy
„Dyrektor oddziału terenowego Agencji” zastępuje się wyrazami „Dyrektor
oddziału regionalnego Agencji Restrukturyzacji i Modernizacji Rolnictwa,
zwanej dalej „Agencją”,”;”,
d)    pkt 8 otrzymuje brzmienie:
„8)   w art. 48a w ust. 2 we
wprowadzeniu do wyliczenia i w ust. 3, w art. 48b w ust. 2 we wprowadzeniu
do wyliczenia, w art. 48d w ust. 1, 4 i 7, w art. 48e w ust. 1 w części
wspólnej, w ust. 4 we wprowadzeniu do wyliczenia i w ust. 5, w art. 48f we
wprowadzeniu do wyliczenia, w art. 48g w ust. 1 i w ust. 2 we wprowadzeniu do
wyliczenia, w art. 54o w ust. 1 oraz w art. 55 w ust. 4 wyraz „terenowego”
zastępuje się wyrazem „regionalnego”;”,
e)     w pkt 9 lit. a i b otrzymują
brzmienie:
„a)   ust. 1 otrzymuje brzmienie:
„1. Dyrektor oddziału regionalnego Agencji
przeprowadza kontrole uznanych organizacji producentów i uznanych zrzeszeń
organizacji producentów oraz uznanych organizacji międzybranżowych w zakresie
określonym w rozporządzeniu, o którym mowa w pkt 11 załącznika.”,
b)     po ust. 2 dodaje
się ust. 2a w brzmieniu:
„2a. Dyrektor oddziału terenowego Krajowego
Ośrodka Wsparcia Rolnictwa przeprowadza kontrole pierwszych podmiotów
skupujących mleko krowie w rozumieniu art. 151 rozporządzenia, o którym mowa w
pkt 11 załącznika, obowiązanych do przekazywania informacji, o których mowa w
art. 2a, oraz podmiotów wymienionych w art. 43 w zakresie wykonywania przez te
podmioty obowiązków związanych z zakupem interwencyjnym, sprzedażą
interwencyjną i dopłatami do przechowywania w ramach realizacji zadań
określonych w ustawie.”,”;
6)     w art. 34 pkt 2 otrzymuje
brzmienie:
„2)   w art. 6:
a)    
dotychczasową treść oznacza się jako ust. 1, w pkt 2 kropkę zastępuje się
średnikiem i dodaje się pkt 3–9 w brzmieniu:
„3)   na rynkach produktów rolnych
i żywnościowych mające na celu stabilizację tych rynków w ramach mechanizmów
Wspólnej Polityki Rolnej;
4)     w zakresie
opracowania i upowszechniania informacji związanych z realizacją
mechanizmów Wspólnej Polityki Rolnej i mechanizmów krajowych oraz innych
mechanizmów na rynkach produktów rolnych i żywnościowych oraz warunków udziału
w tych mechanizmach;
5)     w zakresie
wsparcia pszczelarstwa w ramach Wspólnej Polityki Rolnej;
6)     w zakresie
programów krajowych mających na celu pomoc państwa dla podmiotów sektora
rolnego oraz sektora rybackiego i ich grup, prowadzących działalność związaną z
produkcją, przetwórstwem lub obrotem produktami rolnymi oraz produktami
rybołówstwa, w zakresie określonym przepisami Unii Europejskiej lub
dopuszczonym tymi przepisami do uregulowania przez państwo członkowskie Unii
Europejskiej;
7)     w zakresie
administrowania obrotem z zagranicą towarami rolnymi w ramach Wspólnej Polityki
Rolnej oraz towarami przetworzonymi nieobjętymi załącznikiem I do Traktatu o
funkcjonowaniu Unii Europejskiej (towary z grupy non-aneks I), w szczególności
przez:
a)     wydawanie i
rozliczanie pozwoleń na przywóz i wywóz,
b)     wydawanie
dokumentów wymaganych do naliczenia i wypłacenia refundacji wywozowych
oraz naliczenia opłat wywozowych,
c)     naliczanie i
wypłacanie refundacji wywozowych i dopłat przywozowych,
d)     nakładanie
kar pieniężnych;
8)     określone w przepisach
dotyczących:
a)     rynków owoców
i warzyw oraz rynku chmielu,
b)     grup
producentów rolnych i ich związków,
c)     organizacji
rynku mleka i przetworów mlecznych,
d)     rynku cukru,
e)     rynku mięsa,
f)     rynku zbóż,
g)     wyrobu i
rozlewu wyrobów winiarskich, obrotu tymi wyrobami i organizacji rynku wina;
9)     związane:
a)     z udzielaniem
dopłat z tytułu zużytego do siewu lub sadzenia materiału siewnego kategorii
elitarny lub kwalifikowany,
b)     ze
wspieraniem działań promocyjnych i informacyjnych na rynkach wybranych
produktów rolnych w ramach Wspólnej Polityki Rolnej,
c)     z realizacją
działań „Modernizacja gospodarstw rolnych” oraz „Zwiększanie wartości dodanej
podstawowej produkcji rolnej i leśnej”, objętych Krajowym Programem
Restrukturyzacji,
d)     z
przyznawaniem oraz wypłatą pomocy finansowej z tytułu realizacji działań w
ramach programu dla szkół, o którym mowa w przepisach o organizacji niektórych
rynków rolnych.”,
b)    
dodaje się ust. 2 i 3 w brzmieniu:
„2. Zadania agencji płatniczej w zakresie
dotyczącym:
1)     programu dla
szkół, o którym mowa w przepisach o organizacji niektórych rynków rolnych,
2)     rynku cukru, w tym
w zakresie dywersyfikacji przemysłu cukrowniczego, monitorowania produkcji oraz
opłat na rynku cukru, przetwarzania cukru przemysłowego i rafinacji cukru
przywiezionego spoza Unii Europejskiej,
3)     administrowania
obrotem z zagranicą towarami rolnymi w ramach Wspólnej Polityki Rolnej oraz
towarami przetworzonymi nieobjętymi załącznikiem I do Traktatu o funkcjonowaniu
Unii Europejskiej (towary z grupy non-aneks I),
4)     dopłat do
przechowywania oraz interwencyjnych zakupów i sprzedaży produktów rolnych na
poszczególnych rynkach, w tym masła, odtłuszczonego mleka w proszku, zbóż i
mięsa,
5)     administrowania
potencjałem produkcyjnym winorośli i wina,
6)     wspierania działań
promocyjnych i informacyjnych na rynkach wybranych produktów rolnych w ramach
Wspólnej Polityki Rolnej,
7)     realizacji
wsparcia pszczelarstwa w ramach Wspólnej Polityki Rolnej
– z wyjątkiem dochodzenia zwrotu
nienależnych kwot pomocy oraz dokonywania płatności, o którym mowa w art. 7
ust. 1 akapit drugi rozporządzenia nr 1306/2013, wykonuje, jako zadania
delegowane zgodnie z pkt 1.C.1 załącznika I do rozporządzenia delegowanego
Komisji (UE) nr 907/2014 z dnia 11 marca 2014 r. uzupełniającego rozporządzenie
Parlamentu Europejskiego i Rady (UE) nr 1306/2013 w odniesieniu do agencji
płatniczych i innych organów, zarządzania finansami, rozliczania rachunków,
zabezpieczeń oraz stosowania euro (Dz. Urz. UE L 255 z 28.08.2014, str. 18, z
późn. zm.[5])), Krajowy
Ośrodek Wsparcia Rolnictwa.
3. Minister właściwy do spraw gospodarki w
porozumieniu z ministrem właściwym do spraw rynków rolnych może określić,
w drodze rozporządzenia, szczegółowy tryb i sposób działania Agencji
w zakresie administrowania obrotem z zagranicą towarami, o których mowa w
ust. 1 pkt 7, mając na względzie stabilizację rynku wewnętrznego oraz monitorowanie
przywozu i wywozu produktów rolno-spożywczych w Unii Europejskiej.”;”;
7)     w
art. 41 pkt 3 otrzymuje brzmienie:
„3)   art. 7 i art. 8
otrzymują brzmienie: 
„Art.
7. 1. Minister właściwy do spraw rozwoju wsi:
1)     przekazuje
Komisji Europejskiej informacje, o których mowa w art. 102 rozporządzenia nr
1306/2013;
2)     prowadzi
sprawy związane z postępowaniami kontrolnymi Komisji Europejskiej, o których
mowa w art. 52 rozporządzenia nr 1306/2013.
2. Agencja płatnicza, organy
administracji publicznej oraz państwowe i samorządowe jednostki organizacyjne
na żądanie ministra właściwego do spraw rozwoju wsi udzielają informacji i
wyjaśnień w zakresie dotyczącym spraw, o których mowa w ust. 1 pkt 2.
Art. 8. Agencja płatnicza przesyła
ministrowi właściwemu do spraw rozwoju wsi dane finansowe i informacje w celu
ich przekazania Komisji Europejskiej, w terminach i formie określonych w art. 7
ust. 3 rozporządzenia nr 1306/2013 oraz art. 3, art. 9, art. 10, art. 19–22 i
art. 29 rozporządzenia nr 908/2014.”;”;
8)    
po art. 47 dodaje się art. 47a  w brzmieniu:
„Art. 47a. 1. Przepisu art. 47 nie
stosuje się w sprawach dotyczących przyznania dopłat z tytułu zużytego do siewu
lub sadzenia materiału siewnego kategorii elitarny lub kwalifikowany, o których
mowa w rozdziale 9b ustawy zmienianej w art. 22, za 2017 r.
2. Organem właściwym w sprawach
określonych w ust. 1 jest dyrektor oddziału terenowego Krajowego Ośrodka
Wsparcia Rolnictwa, a odwołanie przysługuje do Dyrektora Generalnego Krajowego
Ośrodka Wsparcia Rolnictwa.
3. Wszczęte przed dniem wejścia w życie
niniejszej ustawy postępowania w sprawach określonych w ust. 1 przez organy ARR
prowadzą, z dniem wejścia w życie niniejszej ustawy, stosownie do swojej
właściwości organy KOWR.
4. Akta spraw określonych w ust. 1, prowadzone
przez organy ARR, z dniem wejścia w życie niniejszej ustawy przejmują właściwe
organy KOWR.
5. Dyrektor oddziału terenowego
Krajowego Ośrodka Wsparcia Rolnictwa, w terminie 14 dni od dnia, w którym
decyzja w sprawach określonych w ust. 1, stała się ostateczna, przekazuje akta
sprawy będącej przedmiotem takiej decyzji kierownikowi biura powiatowego
Agencji Restrukturyzacji i Modernizacji Rolnictwa.
6. W
przypadku wydania decyzji w sprawach określonych w ust. 1, do:
1)     uchylenia
bądź zmiany takiej decyzji – właściwy jest kierownik biura powiatowego Agencji
Restrukturyzacji i Modernizacji Rolnictwa, jeżeli uchylenie bądź zmiana dotyczy
decyzji, od której nie wniesiono odwołania, albo dyrektor oddziału regionalnego
Agencji Restrukturyzacji i Modernizacji Rolnictwa, gdy decyzja stała się
ostateczna na skutek rozpatrzenia odwołania przez organ II instancji;
2)     stwierdzenia
nieważności decyzji – właściwy jest dyrektor oddziału regionalnego Agencji
Restrukturyzacji i Modernizacji Rolnictwa, przy czym jeżeli decyzja została
wydana przez Dyrektora Generalnego Krajowego Ośrodka Wsparcia Rolnictwa,
właściwy jest Prezes Agencji Restrukturyzacji i Modernizacji Rolnictwa;
3)     wznowienia
postępowania – właściwy jest kierownik biura powiatowego Agencji Restrukturyzacji
i Modernizacji Rolnictwa, jeżeli postępowanie, którego wznowienie dotyczy,
zakończyło się decyzją, od której nie wniesiono odwołania, albo dyrektor
oddziału regionalnego Agencji Restrukturyzacji i Modernizacji Rolnictwa, gdy
decyzja stała się ostateczna na skutek rozpatrzenia odwołania przez organ II
instancji; w każdym przypadku podanie o wznowienie postępowania wnosi się do
kierownika biura powiatowego Agencji Restrukturyzacji i Modernizacji Rolnictwa.
7. W przypadku stwierdzenia nieważności decyzji
w sprawach określonych w ust. 1, po dniu wejścia w życie niniejszej ustawy
organem właściwym do rozstrzygania w sprawach określonych w ust. 1 jest
kierownik biura powiatowego Agencji Restrukturyzacji i Modernizacji Rolnictwa.
8. Stroną postępowania
sądowo-administracyjnego dotyczącego spraw określonych w ust. 1 jest dyrektor
oddziału regionalnego Agencji Restrukturyzacji i Modernizacji Rolnictwa.
9. W 2017 r. stawki dopłat z tytułu
zużytego do siewu lub sadzenia materiału siewnego kategorii elitarny lub
kwalifikowany, o których mowa w art. 40c ust. 6 pkt 1 ustawy zmienianej w art.
22, Rada Ministrów określi do dnia 31 października 2017 r.”;
9)    
po art. 52 dodaje się art. 52a w brzmieniu:
„Art. 52a. Dyrektor Generalny Krajowego
Ośrodka Wsparcia Rolnictwa przesyła ministrowi właściwemu do spraw rozwoju wsi
dane finansowe i informacje dotyczące wydatków zrealizowanych przez Agencję
Rynku Rolnego z Europejskiego Funduszu Rolniczego Gwarancji w okresie od dnia
16 października 2016 r. do dnia 31 sierpnia 2017 r. w celu ich przekazania
Komisji Europejskiej, w terminach i formie określonych w art. 7 ust. 3
rozporządzenia Parlamentu Europejskiego i Rady (UE) nr 1306/2013 z dnia 17
grudnia 2013 r. w sprawie finansowania wspólnej polityki rolnej, zarządzania nią
i monitorowania jej oraz uchylającego rozporządzenia Rady (EWG) nr 352/78, (WE)
nr 165/94, (WE) nr 2799/98, (WE) nr 814/2000, (WE) nr 1290/2005 i (WE) nr
485/2008 (Dz. Urz. L 347 z 20.12.2013, str. 549, z późn. zm.[6]))
oraz art. 3, art. 9, art. 10, art. 19–22 i art. 29 rozporządzenia wykonawczego
Komisji (UE) nr 908/2014 z dnia 6 sierpnia 2014 r. ustanawiającego zasady
dotyczące stosowania rozporządzenia Parlamentu Europejskiego i Rady (UE) nr
1306/2013 w odniesieniu do agencji płatniczych i innych organów, zarządzania
finansami, rozliczania rachunków, przepisów dotyczących kontroli, zabezpieczeń
i przejrzystości (Dz. Urz. UE. L 255 z 28.08.2014, str. 59, z późn. zm.[7])).”;
10)   po art. 58
dodaje się art. 58a w brzmieniu:
„Art.
58a. W sprawach określonych w:
1)     art. 14
ustawy z dnia 10 lipca 2015 r. o zmianie ustawy o Agencji Rynku Rolnego i
organizacji niektórych rynków rolnych oraz niektórych innych ustaw (Dz. U. poz.
1419),
2)    
art. 7 ustawy z dnia 11 września 2015 r. o zmianie ustawy o grupach producentów
rolnych i ich związkach oraz o zmianie innych ustaw oraz ustawy o wspieraniu
rozwoju obszarów wiejskich z udziałem środków Europejskiego Funduszu Rolnego na
rzecz Rozwoju Obszarów Wiejskich w ramach Programu Rozwoju Obszarów Wiejskich
na lata 2014–2020 (Dz. U. poz. 1888)
–   w których właściwy
jest dyrektor oddziału terenowego Agencji Rynku Rolnego albo Prezes Agencji
Rynku Rolnego, z dniem wejścia w życie niniejszej ustawy, jest właściwy
odpowiednio dyrektor oddziału regionalnego Agencji Restrukturyzacji i
Modernizacji Rolnictwa albo Prezes Agencji Restrukturyzacji i Modernizacji
Rolnictwa. Przepis art. 47 stosuje się odpowiednio.”;
11)   w art. 59 uchyla się pkt 2;
12)   po art. 59 dodaje się art. 59a w
brzmieniu:
„Art. 59a. Działania prowadzone przez
Agencję Rynku Rolnego na podstawie przepisów wydanych na podstawie art. 12a
ustawy zmienianej w art. 22 związane z rozkładaniem na raty opłaty
należnej od producentów mleka za przekroczenie kwot indywidualnych w roku
kwotowym 2014/2015 są prowadzone na podstawie przepisów dotychczasowych do dnia
zakończenia tych działań, przy czym zadania związane z prowadzeniem tych
działań realizuje Krajowy Ośrodek Wsparcia Rolnictwa.”;
13)   w art. 60:
a)     w ust. 1 pkt 2 otrzymuje
brzmienie:
„2)   art. 19 ust. 2 pkt 2, 14 i 19
ustawy zmienianej w art. 21 zachowują moc do dnia wejścia w życie przepisów
wykonawczych wydanych na podstawie art. 19 ust. 2 pkt 2, 14 i 19 ustawy
zmienianej w art. 21,”,
b)    w ust. 2:
–     pkt 4 i 5 otrzymują brzmienie:
„4)   art. 19 ust. 2 pkt 12 ustawy
zmienianej w art. 21,
5)     art. 20 ust. 9,
art. 27 ust. 3, art. 38x ust. 1, art. 38y ust. 2 oraz art. 38z ustawy
zmienianej w art. 22,”,
–     pkt 7 otrzymuje brzmienie:
„7)   art. 48a ust. 7 ustawy
zmienianej w art. 25,”.
Art. 7.
Do
umów na dostarczanie produktów rolnych należących do sektorów, o których mowa w
art. 1 ust. 2 rozporządzenia Parlamentu Europejskiego i Rady (UE) nr 1308/2013 z dnia
17 grudnia 2013 r. ustanawiającego wspólną organizację rynków produktów rolnych
oraz uchylającego rozporządzenia Rady (EWG) nr 922/72, (EWG) nr 234/79, (WE)
nr 1037/2001 i (WE) nr 1234/2007 (Dz. Urz. UE L 347 z 20.12.2013, str.
671, z późn. zm.[8])), zwanego
dalej „rozporządzeniem nr 1308/2013”, zawartych przed dniem wejścia w życie
niniejszej ustawy, stosuje się przepisy ustawy zmienianej w art. 1 w brzmieniu
nadanym niniejszą ustawą.
Art. 8. Do
postępowań w sprawie nałożenia kar pieniężnych, wszczętych na podstawie ustawy
zmienianej w art. 1 i niezakończonych decyzją ostateczną do dnia wejścia w
życie niniejszej ustawy, stosuje się przepisy ustawy zmienianej w art. 1 w
brzmieniu nadanym niniejszą ustawą.
Art. 9. 1. Do
pomocy w sprawach dotyczących realizacji programu „Owoce i warzywa w szkole”, w
tym realizacji środków towarzyszących, o których mowa w art. 3 ust. 4
rozporządzenia Komisji (WE) nr 288/2009 z dnia 7 kwietnia 2009 r.
ustanawiającego szczegółowe zasady stosowania rozporządzenia Rady (WE) nr
1234/2007 w odniesieniu do pomocy wspólnotowej przeznaczonej na dostarczanie
dzieciom w placówkach oświatowych owoców i warzyw świeżych i przetworzonych
oraz produktów z bananów w ramach programu „Owoce w szkole” (Dz. Urz. UE L 94 z
08.04.2009, str. 38, z późn. zm.[9])) albo
art. 2 ust. 2 rozporządzenia delegowanego Komisji (UE) 2016/247 z dnia 17
grudnia 2015 r. uzupełniającego rozporządzenie Parlamentu Europejskiego i Rady
(UE) nr 1308/2013 w odniesieniu do pomocy unijnej na dostarczanie i
dystrybucję owoców i warzyw, przetworzonych owoców i warzyw oraz produktów z
bananów w ramach programu „Owoce i warzywa w szkole” (Dz. Urz. UE L 46 z
23.02.2016, str. 1), oraz programu „Mleko w szkole” do zakończenia roku
szkolnego 2016/2017 stosuje się przepisy dotychczasowe, z tym że od dnia 1
września 2017 r.:
1)     zadania w tym zakresie stają
się zadaniami Agencji Restrukturyzacji i Modernizacji Rolnictwa, jako agencji
płatniczej, a wykonuje je, jako zadania delegowane, Krajowy Ośrodek Wsparcia
Rolnictwa, zgodnie z pkt 1.C.1 załącznika I do rozporządzenia delegowanego
Komisji (UE) nr 907/2014 z dnia 11 marca 2014 r. uzupełniającego rozporządzenie
Parlamentu Europejskiego i Rady (UE) nr 1306/2013 w odniesieniu do agencji
płatniczych i innych organów, zarządzania finansami, rozliczania rachunków,
zabezpieczeń oraz stosowania euro (Dz. Urz. UE L 255 z 28.08.2014, str. 18,
z późn. zm.[10])), z wyjątkiem dochodzenia zwrotu nienależnych kwot
pomocy oraz dokonywania płatności, o którym mowa w art. 7 ust. 1 akapit drugi
rozporządzenia Parlamentu Europejskiego i Rady (UE) nr 1306/2013 z dnia 17
grudnia 2013 r. w sprawie finansowania wspólnej polityki rolnej, zarządzania nią
i monitorowania jej oraz uchylającego rozporządzenia Rady (EWG) nr 352/78, (WE)
nr 165/94, (WE) nr 2799/98, (WE) nr 814/2000, (WE) nr 1290/2005 i (WE) nr
485/2008 (Dz. Urz. UE L 347 z 20.12.2013, str. 549, z późn. zm.[11]));
2)     dyrektor oddziału terenowego
Krajowego Ośrodka Wsparcia Rolnictwa jest właściwy w sprawach, w których
był właściwy dyrektor oddziału terenowego Agencji Rynku Rolnego, a Dyrektor
Generalny Krajowego Ośrodka Wsparcia Rolnictwa jest właściwy w sprawach, w
których był właściwy Prezes Agencji Rynku Rolnego.
2. Do zadań delegowanych, o których mowa w
ust. 1, stosuje się odpowiednio art. 6a ust. 1–4 ustawy z dnia 9 maja 2008 r. o
Agencji Restrukturyzacji i Modernizacji Rolnictwa (Dz. U. z 2016 r. poz. 1512 i
2048 oraz z 2017 r. poz. 624).
Art. 10. 1.
Podmioty zatwierdzone na podstawie ustawy zmienianej w art. 2 w zakresie
dostarczania produktów dzieciom uczęszczającym do placówek oświatowych objętych
programem „Owoce i warzywa w szkole” uznaje się za dostawców zatwierdzonych
w zakresie określonym w art. 5 ust. 1 lit. a rozporządzenia delegowanego
Komisji (UE) 2017/40 z dnia 3 listopada 2016 r. uzupełniającego rozporządzenie
Parlamentu Europejskiego i Rady (UE) nr 1308/2013, w odniesieniu do pomocy unijnej
na dostarczanie owoców i warzyw, bananów oraz mleka do placówek
oświatowych oraz zmieniającego rozporządzenie delegowane Komisji (UE) nr
907/2014 (Dz. Urz. UE L 5 z 10.01.2017, str. 11), zwanego dalej
„rozporządzeniem 2017/40”, w odniesieniu do grupy produktów obejmującej
produkty, o których mowa w art. 23 ust. 3 lit. a oraz ust. 4 lit. a
rozporządzenia nr 1308/2013, zgodnie z przepisami ustawy zmienianej w art.
1 w brzmieniu nadanym niniejszą ustawą.
2. Podmioty zatwierdzone na podstawie ustawy
zmienianej w art. 3 uznaje się za dostawców zatwierdzonych w zakresie
określonym w art. 5 ust. 1 lit. a rozporządzenia 2017/40 w odniesieniu do grupy
produktów obejmującej produkty, o których mowa w art. 23 ust. 3 lit. b, ust. 4
lit. b oraz ust. 5 rozporządzenia nr 1308/2013, zgodnie z przepisami ustawy
zmienianej w art. 1 w brzmieniu nadanym niniejszą ustawą.
Art. 11.
Ustawa wchodzi w życie po upływie 14 dni od dnia ogłoszenia, z wyjątkiem:
1)     art. 1 pkt 3, który wchodzi w
życie z dniem następującym po dniu ogłoszenia;
2)     art. 5 i art. 6, które wchodzą
w życie z dniem 1 września 2017 r.
 
 
 
                                                                                              
MARSZAŁEK SEJMU
 
 
 
                                                                                              
/ – / Marek Kuchciński
 
 







[1])   
Niniejszą ustawą zmienia się ustawy: ustawę z dnia 19 grudnia 2003 r. o
organizacji rynków owoców i warzyw oraz rynku chmielu, ustawę z dnia 20
kwietnia 2004 r. o organizacji rynku mleka i przetworów mlecznych, ustawę z
dnia 15 grudnia 2016 r. o zmianie ustawy o wspieraniu rozwoju obszarów
wiejskich z udziałem środków Europejskiego Funduszu Rolnego na rzecz
Rozwoju Obszarów Wiejskich w ramach Programu Rozwoju Obszarów Wiejskich na lata
2014–2020 oraz niektórych innych ustaw, ustawę z dnia 10 lutego 2017 r. o
Krajowym Ośrodku Wsparcia Rolnictwa i ustawę z dnia 10 lutego 2017 r. –
Przepisy wprowadzające ustawę o Krajowym Ośrodku Wsparcia Rolnictwa.


[2])   
Zmiany wymienionego rozporządzenia zostały ogłoszone w Dz. Urz. UE L 347 z
20.12.2013, str. 865, Dz. Urz. UE L 181 z 20.06.2014, str. 1, Dz. Urz. UE
L 280 z 24.09.2014, str. 1, Dz. Urz. UE L 281 z 25.09.2014, str. 1, Dz.
Urz. UE L 367 z 23.12.2014, str. 16, Dz. Urz. UE L 135 z 02.06.2015, str. 8,
Dz. Urz. UE L 28 z 04.02.2016, str. 8 i Dz. Urz. UE L 130 z 19.05.2016,
str. 16. 


[3])   
Zmiany tekstu jednolitego wymienionej ustawy zostały ogłoszone w Dz. U. z 2016
r. poz. 831, 996, 1020, 1250, 1265, 1579, 1920 i 2260 oraz z 2017 r. poz. 933. 


[4])   
Zmiany wymienionego rozporządzenia zostały ogłoszone w Dz. Urz. UE L 347 z
20.12.2013, str. 865, Dz. Urz. UE L 280 z 24.09.2014, str. 1, Dz. Urz. UE
L 367 z 23.12.2014, str. 16, Dz. Urz. UE L 127 z 22.05.2015, str. 1, Dz.
Urz. UE L 28 z 04.02.2016, str. 8, Dz. Urz. UE L 130 z 19.05.2016, str. 1 i Dz.
Urz. UE L 129 z 19.05.2017, str. 1.


[5])   
Zmiany wymienionego rozporządzenia zostały ogłoszone w Dz. Urz. UE L 27 z
03.02.2015, str. 7 i Dz. Urz. UE L 5 z 10.01.2017, str. 11.


[6])   
Zmiany wymienionego rozporządzenia zostały ogłoszone w Dz. Urz. UE L 347 z 20.12.2013,
str. 865, Dz. Urz. UE L 130 z 19.05.2016, str. 11 i Dz. Urz. UE L 135
z 24.05.2016, str. 1.


[7])   
Zmiany wymienionego rozporządzenia zostały ogłoszone w Dz. Urz. UE L 97 z
14.04.2015, str. 5, Dz. Urz. UE L 122 z 19.05.2015, str. 1, Dz. Urz. UE L 316 z
02.12.2015, str. 2, Dz. Urz. UE L 273 z 08.10.2016, str. 31 i Dz. Urz. UE L 115
z 04.05.2017, str. 43.


[8])   
Zmiany wymienionego rozporządzenia zostały ogłoszone w Dz. Urz. UE L 347 z
20.12.2013, str. 865, Dz. Urz. UE L 189 z 27.06.2014, str. 261, Dz. Urz.
UE L 130 z 19.05.2016, str. 20, Dz. Urz. UE L 135 z 24.05.2016, str. 1,
Dz. Urz. UE L 193 z 19.07.2016, str. 17, Dz. Urz. UE L 202 z 28.07.2016, str. 5
i Dz. Urz. UE L 91 z 05.04.2017, str. 44.


[9])    
Zmiany
wymienionego rozporządzenia zostały ogłoszone w Dz. Urz. UE L 14 z 19.01.2011,
str. 6, Dz. Urz. UE L 305 z 23.11.2011, str. 53, Dz. Urz. UE L 14 z 18.01.2013,
str. 7, Dz. Urz. UE L 69 z 08.03.2014, str. 102 i Dz. Urz. UE L 145 z
16.05.2014, str. 12.


[10])  Zmiany
wymienionego rozporządzenia zostały ogłoszone w Dz. Urz. UE L 27 z 03.02.2015,
str. 7 i Dz. Urz. UE L 5 z 10.01.2017, str. 11.


[11])  Zmiany
wymienionego rozporządzenia zostały ogłoszone w Dz. Urz. UE L 347 z 20.12.2013,
str. 865, Dz. Urz. UE L 130 z 19.05.2016, str. 11 i Dz. Urz. UE L 135
z 24.05.2016, str. 1.
