



Dz.U. z 2000 r. Nr 88, poz. 986
                                       
                                       
                                       
                                       
                                    USTAWA
                          z dnia 15 września 2000 r.
                                       
      o zmianie ustawy o zakazie stosowania wyrobów zawierających azbest
                                       
                                       
                                    Art. 1.
W ustawie z dnia 19 czerwca 1997 r. o zakazie stosowania wyrobów zawierających
azbest (Dz.U. Nr 101, poz. 628 i z 1998 r. Nr 156, poz. 1018) wprowadza się
następujące zmiany:
1) w art. 5 w ust. 1 skreśla się wyrazy "z którymi rozwiązano stosunek pracy,
  po dniu wejścia w życie ustawy, z przyczyn dotyczących pracodawcy,";
2) w art. 7 w ust. 2 dodaje się zdanie drugie w brzmieniu:
   "Podmiot wystawiający książeczki zobowiązany jest do ich ewidencjonowania.";
3) w art. 7a:
   a) w ust. 1 w pkt 2 na końcu dodaje się wyrazy "potwierdzonego przez lekarza
     ubezpieczenia zdrowotnego,";
   b) ust. 3 otrzymuje brzmienie:
     "3. Minister właściwy do spraw zdrowia określi, w drodze rozporządzenia,
       wykaz leków, o których mowa w ust. 1 pkt 3, sposób realizacji recept
       oraz tryb rozliczania przez instytucje powszechnego ubezpieczenia
       zdrowotnego z budżetem państwa kosztów tych leków.";
4) załącznik nr 3 do ustawy otrzymuje brzmienie: "WYKAZ ZAKŁADÓW, KTÓRE
  ZAPRZESTAŁY PRODUKCJI WYROBÓW ZAWIERAJĄCYCH AZBEST
   1. "Fabryka Okładzin Ciernych" Spółka Akcyjna w Markach k. Warszawy,
   2. Przedsiębiorstwo Państwowe "Gambit" w Lubawce,
   3. Wytwórnia Uszczelek "Morpak" Spółka z o.o. w Gdańsku,
   4. Fabryka Odzieży i Tkanin Żaroodpornych "Izo-term" w Gryfowie Śląskim,
   5. Zakłady Wyrobów Uszczelniających i Termoizolacyjnych "Polonit" Spółka
     z o.o. w Łodzi,
   6. Zakłady Uszczelnień i Wyrobów Azbestowych "Polonit" w likwidacji,
     w Łodzi,
   7. Zakłady Wyrobów Azbestowo-Cementowych w Małkini,
   8. Pruszkowskie Zakłady Materiałów Izolacyjnych w Pruszkowie,
   9. Lubelskie Zakłady Eternitu w Lublinie,
  10. Lubelskie Przedsiębiorstwo Produkcyjno-Usługowe Ceramiki Budowlanej w
     Niemcach z siedzibą w Lublinie,
  11. Zakład Produkcji Płytek Azbestowo-Cementowych w Końskowoli,
  12. Przedsiębiorstwo Materiałów Izolacji Budowlanej "Izolacja" w Jarocinie,
  13. Zakłady Wyrobów Azbestowo-Cementowych "COBRPIB" w Katowicach,
  14. Zakład Materiałów Hydroizolacyjnych "COBRPIB" w Pruszkowie,
  15. Fabryka Płyt Filtracyjnych "Filtr" w Pilchowicach,
  16. Zakłady Wyrobów Azbestowo-Cementowych w Szczucinie.".
                                    Art. 2.
Ustawa wchodzi w życie po upływie 30 dni od dnia ogłoszenia.
