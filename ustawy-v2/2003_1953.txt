


Tekst ustawy
ustalony ostatecznie po rozpatrzeniu poprawek Senatu
 
USTAWA
z dnia 5 lipca 2018 r.
o
zmianie ustawy o związkach zawodowych oraz niektórych innych ustaw[1])
Art. 1. W ustawie z dnia 23 maja 1991
r. o związkach zawodowych (Dz. U. z 2015 r. poz. 1881) wprowadza się
następujące zmiany:
1)        po art. 1 dodaje się
art. 11 w brzmieniu:
„Art. 11. Ilekroć w ustawie jest mowa o:
1)        osobie
wykonującej pracę zarobkową – należy przez to rozumieć pracownika lub osobę
świadczącą pracę za wynagrodzeniem na innej podstawie niż stosunek pracy,
jeżeli nie zatrudnia do tego rodzaju pracy innych osób, niezależnie od podstawy
zatrudnienia, oraz ma takie prawa i interesy związane z wykonywaniem pracy,
które mogą być reprezentowane i bronione przez związek zawodowy;
2)        pracodawcy – należy przez to
rozumieć pracodawcę w rozumieniu art. 3 ustawy z dnia 26 czerwca 1974
r. - Kodeks
pracy (Dz. U. z 2018 r. poz. 917, 1000 i 1076) oraz jednostkę organizacyjną,
choćby nie posiadała osobowości prawnej, a także osobę fizyczną, jeżeli
zatrudniają one inną niż pracownik osobę wykonującą pracę zarobkową,
niezależnie od podstawy tego zatrudnienia; 
3)        pracowniku – należy przez to
rozumieć osobę, o której mowa w art. 2 ustawy z dnia 26 czerwca 1974 r. –
Kodeks pracy.”;
2)        w art. 2:
a)       ust. 1 otrzymuje
brzmienie:
„1. Prawo tworzenia i wstępowania do związków
zawodowych przysługuje osobom wykonującym pracę zarobkową.”,
b)       ust. 3 otrzymuje
brzmienie:
„3. Przejście na emeryturę lub rentę nie
pozbawia osób, o których mowa w ust. 1, prawa przynależności i wstępowania
do związków zawodowych.”,
c)       po ust. 4 dodaje się
ust. 41 w brzmieniu:
„41.
Wolontariuszom, stażystom i innym osobom, które świadczą osobiście pracę bez wynagrodzenia,
przysługuje prawo wstępowania do związków zawodowych w przypadkach i na
warunkach określonych statutami związków.”,
d)       ust. 5–7 otrzymują
brzmienie:
„5. Prawo tworzenia i wstępowania do związków
zawodowych działających u pracodawców przysługuje również osobom
skierowanym do tych pracodawców w celu odbycia służby zastępczej. Do tych osób
stosuje się odpowiednio przepisy ustawy dotyczące osób wykonujących pracę
zarobkową. 
6. Do praw związkowych funkcjonariuszy Policji,
Straży Granicznej, Służby Celno-Skarbowej i Służby Więziennej oraz strażaków
Państwowej Straży Pożarnej, a także pracowników Najwyższej Izby Kontroli
stosuje się odpowiednio przepisy ustawy, z uwzględnieniem ograniczeń
wynikających z odrębnych ustaw.
7. Przepisy ustawy dotyczące pracowników
stosuje się odpowiednio do funkcjonariuszy.”;
3)        art. 3–5 otrzymują
brzmienie:
„Art.
3. 1. Zakazuje się nierównego traktowania w zatrudnieniu osób, o których mowa w
art. 2 ust. 1 i 3–6, z powodu przynależności do związku zawodowego lub pozostawania
poza nim albo wykonywania funkcji związkowej, którego skutkiem jest
w szczególności:
1)        odmowa nawiązania lub
rozwiązanie stosunku prawnego,
2)        niekorzystne ukształtowanie
wynagrodzenia za pracę zarobkową lub innych warunków zatrudnienia albo pominięcie
przy awansowaniu lub przyznawaniu innych świadczeń związanych z pracą
zarobkową,
3)        pominięcie
przy typowaniu do udziału w szkoleniach podnoszących kwalifikacje zawodowe
– chyba że pracodawca
udowodni, że kierował się obiektywnymi powodami.
2. W sprawach dotyczących roszczeń z
tytułu naruszenia zakazu nierównego traktowania w zatrudnieniu z powodu
przynależności do związku zawodowego lub pozostawania poza nim albo wykonywania
funkcji związkowej do innych niż pracownicy osób wymienionych w ust. 1 stosuje się
odpowiednio przepisy art. 183d i art. 183e ustawy z dnia 26 czerwca 1974 r. – Kodeks pracy.
3. Do postępowań w sprawach dotyczących
naruszenia zakazu nierównego traktowania w zatrudnieniu z powodu przynależności
do związku zawodowego lub pozostawania poza nim albo wykonywania funkcji
związkowej wobec innych niż pracownicy osób wymienionych w ust. 1, stosuje się
odpowiednio przepisy ustawy z dnia 17 listopada 1964 r. – Kodeks postępowania
cywilnego (Dz. U. z 2018 r. poz. 155, z późn. zm.[2])) o postępowaniu w sprawach z zakresu prawa
pracy. Sądem właściwym do rozpoznawania tych spraw jest właściwy sąd pracy.
4. Postanowienia umów i innych aktów, na
podstawie których inne niż pracownicy osoby wymienione w ust. 1 świadczą pracę,
naruszające zasadę równego traktowania w zatrudnieniu z powodu
przynależności do związku zawodowego lub pozostawania poza nim albo wykonywania
funkcji związkowej są nieważne. Zamiast takich postanowień stosuje się
odpowiednie przepisy prawa regulujące stosunek prawny łączący te osoby z
pracodawcą, a w razie braku takich przepisów postanowienia te zastępuje się
odpowiednimi postanowieniami niemającymi charakteru dyskryminacyjnego.
Art. 4. Związki zawodowe reprezentują
osoby, o których mowa w art. 2 ust. 1 i 3–6, a także bronią ich godności, praw
oraz interesów materialnych i moralnych, zarówno zbiorowych, jak i
indywidualnych.
Art. 5. Związki zawodowe mają prawo
reprezentowania na forum międzynarodowym interesów osób, o których mowa w art.
2 ust. 1 i 3–6.”;
4)        art. 7 i art. 8
otrzymują brzmienie:
„Art. 7. 1. W zakresie praw i interesów
zbiorowych związki zawodowe reprezentują wszystkie osoby, o których mowa w art.
2 ust. 1 i 3–6, niezależnie od ich przynależności związkowej.
2. W sprawach indywidualnych dotyczących
wykonywania pracy zarobkowej związki zawodowe reprezentują prawa i interesy
swoich członków.
3. Na wniosek niezrzeszonej osoby, o
której mowa w art. 2 ust. 1 i 3–6, związek zawodowy może podjąć się obrony jej
praw i interesów wobec pracodawcy.
Art. 8. Na zasadach przewidzianych w
niniejszej ustawie oraz w ustawach odrębnych związki zawodowe kontrolują
przestrzeganie przepisów dotyczących interesów osób, o których mowa w art. 2
ust. 1 i 3–6, a także interesów rodzin tych osób.”;
5)        w art. 11 w ust. 3 wyrazy „międzynarodowych
organizacji pracowników” zastępuje się wyrazami „międzynarodowych organizacji
związkowych”;
6)        po art. 11 dodaje
się art. 111 w brzmieniu:
„Art. 111.
1. Składki członkowskie wnoszone do międzynarodowych organizacji związkowych,
reprezentujących interesy osób wykonujących pracę zarobkową wobec instytucji
Unii Europejskiej, przez organizacje związkowe, reprezentatywne w rozumieniu
ustawy z dnia 24 lipca 2015 r. o Radzie Dialogu Społecznego i innych
instytucjach dialogu społecznego (Dz. U. poz. 1240 oraz z 2017 r. poz. 2371),
zwanej dalej „ustawą o Radzie Dialogu Społecznego”, wchodzące w skład Rady
Dialogu Społecznego, mogą być dofinansowane z budżetu państwa w formie dotacji
celowej.
2. Dotacji celowej, o której mowa w ust.
1, udziela – na wniosek organizacji związkowej – minister właściwy do spraw
pracy, na podstawie umowy zawartej z tą organizacją.
3. O dofinansowanie składek, o których
mowa w ust. 1, może ubiegać się organizacja związkowa, o której mowa w ust. 1,
która na dzień złożenia wniosku jest członkiem międzynarodowej organizacji
związkowej od co najmniej 12 miesięcy.
4. Kwota dotacji celowej na dofinansowanie
składek z budżetu państwa w danym roku, dla każdej organizacji związkowej, o
której mowa w ust. 1, nie może być wyższa niż 300 000 zł i stanowić więcej
niż 95 % wysokości tych składek.
5. Minister właściwy do spraw pracy
określi, w drodze rozporządzenia, szczegółowy tryb składania wniosków, o
których mowa w ust. 2, wzór wniosku o udzielenie dotacji oraz niezbędne
dokumenty, mając na względzie zapewnienie prawidłowości, przejrzystości i
efektywności wydatkowania środków publicznych.”;
7)        art. 16 otrzymuje
brzmienie:
„Art. 16. Związek zawodowy zawiadamia
właściwy sąd o zmianie statutu w terminie 30 dni od dnia podjęcia uchwały
w tym zakresie.”;
8)        w art. 17 w ust. 1
pkt 2 otrzymuje brzmienie:
„2)      pracodawca, u którego dotychczas
działał związek zawodowy, został wykreślony z właściwego rejestru z powodu
jego likwidacji lub upadłości albo jego przekształcenia organizacyjno-prawnego,
uniemożliwiającego kontynuowanie działalności tego związku;”;
9)        uchyla się art. 18;
10)     w art. 19 ust. 1–21 otrzymują brzmienie:
„1. Organizacja związkowa, reprezentatywna
w rozumieniu ustawy o Radzie Dialogu Społecznego, ma prawo opiniowania założeń
i projektów aktów prawnych w zakresie objętym zadaniami związków zawodowych.
Nie dotyczy to założeń projektu budżetu państwa oraz projektu ustawy
budżetowej, których opiniowanie regulują odrębne przepisy.
2. Organy władzy i administracji rządowej
oraz organy samorządu terytorialnego kierują założenia albo projekty aktów
prawnych, o których mowa w ust. 1, do odpowiednich władz statutowych związku,
określając termin przedstawienia opinii nie krótszy jednak niż 30 dni. Termin
ten może zostać skrócony do 21 dni ze względu na ważny interes publiczny.
Skrócenie terminu wymaga szczególnego uzasadnienia. Bieg terminu na
przedstawienie opinii liczy się od następnego dnia roboczego, z wyłączeniem
soboty, następującego po dniu przekazania założeń albo projektu wraz z
informacją określającą termin przedstawienia opinii. Nieprzedstawienie opinii w
wyznaczonym terminie uważa się za rezygnację z prawa jej wyrażenia.
21.
Założenia albo projekty aktów prawnych, o których mowa w ust. 1, wraz
z informacją określającą termin przedstawienia opinii, organy władzy i
administracji rządowej oraz organy samorządu terytorialnego przekazują na
odpowiedni adres elektroniczny wskazany przez właściwy organ statutowy związku.
Opinia związku jest przesyłana na odpowiedni adres elektroniczny wskazany przez
organ władzy lub administracji rządowej albo organ samorządu terytorialnego w
informacji określającej termin przedstawienia opinii.”;
11)     w art. 191 ust. 1 otrzymuje brzmienie:
„1. Organizacja związkowa, reprezentatywna
w rozumieniu ustawy o Radzie Dialogu Społecznego, ma prawo opiniowania
dokumentów konsultacyjnych Unii Europejskiej, w szczególności białych ksiąg,
zielonych ksiąg i komunikatów, oraz projektów aktów prawnych Unii Europejskiej
w zakresie spraw objętych zadaniami związków zawodowych.”;
12)     w art. 21 dodaje się
ust. 3 w brzmieniu:
„3. Przepisy działu jedenastego ustawy z
dnia 26 czerwca 1974 r. – Kodeks pracy stosuje się odpowiednio do innych niż
pracownicy osób wykonujących pracę zarobkową oraz ich pracodawców, a także do
organizacji zrzeszających te podmioty.”;
13)     art. 25 i art. 251 otrzymują brzmienie:
„Art. 25. 1. Pracownikowi powołanemu do
pełnienia z wyboru funkcji związkowej poza zakładem pracy, jeżeli z wyboru
wynika obowiązek wykonywania tej funkcji w charakterze pracownika,
przysługuje – na wniosek organizacji związkowej – prawo do urlopu bezpłatnego.
2. Pracownik, w okresie urlopu
bezpłatnego, o którym mowa w ust. 1, zachowuje prawo do umundurowania oraz do
korzystania z lokalu mieszkalnego lub innego pomieszczenia mieszkalnego, zajmowanego
przed urlopem bezpłatnym, jeżeli pracodawca jest uprawniony do określania
warunków zajmowania przez pracowników takiego lokalu lub pomieszczenia.
3. Pracownikowi, który po upływie urlopu
bezpłatnego lub wygaśnięciu mandatu do pełnienia z wyboru funkcji związkowej,
stawi się do pracy w terminie przewidzianym w art. 74 ustawy z dnia 26 czerwca
1974 r. – Kodeks pracy, okres urlopu bezpłatnego wlicza się do okresu pracy, od
którego zależą uprawnienia pracownicze.
4. Rada Ministrów określi, w drodze rozporządzenia,
tryb udzielania urlopu bezpłatnego, o którym mowa w ust. 1, oraz sposób
postępowania w przypadku wygaśnięcia mandatu do pełnienia z wyboru funkcji
związkowej przez pracownika korzystającego z urlopu bezpłatnego, mając na
względzie niwelowanie ujemnych następstw wynikających z pełnienia funkcji
związkowej przez pracownika, a także zabezpieczenie potrzeb pracodawcy.
5. Pracownik ma prawo do zwolnienia od
pracy zawodowej z zachowaniem prawa do wynagrodzenia na czas niezbędny do
wykonania doraźnej czynności wynikającej z jego funkcji związkowej poza
zakładem pracy, jeżeli czynność ta nie może być wykonana w czasie wolnym od
pracy.
6. Inna niż pracownik osoba wykonująca
pracę zarobkową ma prawo do zwolnienia od pracy zawodowej na czas niezbędny do
wykonania doraźnej czynności wynikającej z jej funkcji związkowej poza zakładem
pracy, jeżeli czynność ta nie może być wykonana w czasie wolnym od pracy. Osoba
ta zachowuje prawo do wynagrodzenia, chyba że przepisy szczególne stanowią
inaczej.
7. Umowa zawarta między pracodawcą a inną
niż pracownik osobą wykonującą pracę zarobkową, w której określono termin
wykonania pracy, nie ulega przedłużeniu o czas zwolnienia od pracy, o
którym mowa w ust. 6.
8. W układzie zbiorowym pracy można
określić limity czasu zwolnień od pracy zawodowej na czas niezbędny do
wykonania doraźnej czynności wynikającej z funkcji związkowej osób wykonujących
pracę zarobkową.
Art. 251. 1. Uprawnienia zakładowej organizacji związkowej
przysługują organizacji zrzeszającej co najmniej 10 członków będących:
1)        pracownikami u pracodawcy
objętego działaniem tej organizacji lub
2)        innymi niż pracownicy osobami
wykonującymi pracę zarobkową, które świadczą pracę przez co najmniej 6 miesięcy
na rzecz pracodawcy objętego działaniem tej organizacji.
2. Organizacja, o której mowa w ust. 1,
przedstawia pracodawcy, co 6 miesięcy – według stanu na dzień 30 czerwca i 31
grudnia – w terminie do 10. dnia miesiąca następującego po tym okresie,
informację o liczbie członków, o których mowa w ust. 1, z zastrzeżeniem ust. 3.
3. Organizacja wskazana w ust. 1, która
została utworzona w ciągu 6-miesięcznego okresu sprawozdawczego, przedstawia
pracodawcy pierwszą informację o liczbie członków – według stanu na dzień
złożenia informacji – w terminie 2 miesięcy od dnia utworzenia organizacji
związkowej. Przedstawienie informacji w terminie określonym w zdaniu poprzednim
nie wyłącza obowiązku złożenia przez tę organizację informacji w terminie,
o którym mowa w ust. 2.
4. Informacja, o której mowa w ust. 2 lub
3, jest udostępniana przez pracodawcę do wglądu innej działającej u niego
organizacji związkowej na pisemny wniosek tej organizacji.
5. Jeżeli osoba wykonująca pracę zarobkową
należy do więcej niż jednej zakładowej organizacji związkowej u danego
pracodawcy, przy ustalaniu liczby członków zrzeszonych w organizacji
związkowej, o której mowa w ust. 1, osoba ta może być uwzględniona tylko jako
członek jednej wskazanej przez siebie zakładowej organizacji związkowej.
6. Organizacji, która nie wypełniła w
terminie obowiązków, o których mowa w ust. 2 lub 3, nie przysługują
uprawnienia zakładowej organizacji związkowej do czasu wykonania tych
obowiązków.
7. Pracodawca lub działająca u niego
organizacja związkowa może zgłosić pisemne zastrzeżenie co do liczebności danej
zakładowej organizacji związkowej w terminie 30 dni od dnia przedstawienia
przez tę organizację informacji, o której mowa w ust. 2 lub 3.
8. W przypadku, o którym mowa w ust. 7,
zakładowa organizacja związkowa, wobec której zostało zgłoszone zastrzeżenie,
występuje do sądu rejonowego – sądu pracy właściwego ze względu na siedzibę
pracodawcy z wnioskiem o ustalenie liczby członków na ostatni dzień danego
półrocza. Zakładowa organizacja związkowa może również z własnej inicjatywy
wystąpić z wnioskiem o ustalenie liczby członków. Sąd wydaje w tej sprawie
orzeczenie w terminie 60 dni od dnia złożenia wniosku, w trybie przepisów
ustawy z dnia 17 listopada 1964 r. – Kodeks postępowania cywilnego
o postępowaniu nieprocesowym.
9. Organizacji związkowej, która w
terminie 30 dni od dnia zgłoszenia zastrzeżenia nie wystąpiła do sądu, nie
przysługują uprawnienia zakładowej organizacji związkowej do czasu wykonania
tego obowiązku.
10. W postępowaniu sądowym do
przetwarzania danych ujawniających przynależność związkową osób wykonujących
pracę zarobkową jest upoważniony wyłącznie sąd oraz osoby działające w imieniu
zakładowej organizacji związkowej, która złożyła wniosek o ustalenie liczby jej
członków.
11. Przy ustalaniu uprawnień organizacji
związkowej bierze się pod uwagę odpowiednio liczbę jej członków podaną w
informacji, o której mowa w ust. 2 lub 3, albo liczbę tych członków ustaloną
przez sąd w trybie określonym w ust. 8. Zmiany stanu liczbowego, które nastąpią
w ciągu 6-miesięcznego okresu sprawozdawczego, pozostają bez wpływu na te
uprawnienia.
12. Jeżeli uprzednio zgłoszone przez
pracodawcę lub zakładową organizację związkową, o której mowa w ust. 7,
zastrzeżenie co do liczebności danej zakładowej organizacji związkowej okazało
się bezpodstawne, ponowne zgłoszenie przez te podmioty zastrzeżenia co do
liczebności tej samej organizacji związkowej może nastąpić nie wcześniej niż po
upływie roku od dnia uprawomocnienia się orzeczenia w sprawie ustalenia
liczby członków tej organizacji.”;
14)     po rozdziale 3 dodaje
się rozdział 3a w brzmieniu:
„Rozdział
3a
Reprezentatywna
organizacja związkowa
Art. 252. 1. Reprezentatywną ponadzakładową organizacją
związkową jest ponadzakładowa organizacja związkowa:
1)        reprezentatywna w rozumieniu
ustawy o Radzie Dialogu Społecznego lub
2)        zrzeszająca co najmniej 15%
ogółu osób wykonujących pracę zarobkową objętych zakresem działania statutu,
nie mniej jednak niż 10 000 osób wykonujących pracę zarobkową, lub
3)        zrzeszająca największą liczbę
osób wykonujących pracę zarobkową, dla których ma być zawarty określony
ponadzakładowy układ zbiorowy pracy.
2. Ponadzakładowa organizacja związkowa, o
której mowa w ust. 1 pkt 2 i 3, występuje do Sądu Okręgowego w Warszawie z
wnioskiem o stwierdzenie reprezentatywności, zawierającym informację o liczbie
jej członków, który wydaje w tej sprawie orzeczenie w terminie 30 dni od dnia
złożenia wniosku, w trybie przepisów ustawy z dnia 17 listopada 1964 r. - Kodeks
postępowania cywilnego o postępowaniu nieprocesowym.
3. W przypadku stwierdzenia
reprezentatywności ogólnokrajowej organizacji międzyzwiązkowej (konfederacji) z
mocy prawa stają się reprezentatywne, wchodzące w jej skład, ogólnokrajowe
związki zawodowe i zrzeszenia (federacje) związków zawodowych.
Art. 253. 1. Reprezentatywną zakładową organizacją związkową
jest zakładowa organizacja związkowa:
1)        będąca jednostką organizacyjną
albo organizacją członkowską ponadzakładowej organizacji związkowej uznanej za
reprezentatywną w rozumieniu ustawy o Radzie Dialogu Społecznego, zrzeszająca
co najmniej 8% osób wykonujących pracę zarobkową zatrudnionych u pracodawcy lub
2)        zrzeszająca co najmniej 15% osób
wykonujących pracę zarobkową zatrudnionych u pracodawcy.
2. Jeżeli żadna z zakładowych organizacji
związkowych nie spełnia wymogów, o których mowa w ust. 1, reprezentatywną
zakładową organizacją związkową jest organizacja zrzeszająca największą liczbę
osób wykonujących pracę zarobkową zatrudnionych u pracodawcy.
3. Jeżeli u pracodawcy działa więcej niż
jedna organizacja związkowa reprezentatywna w rozumieniu ust. 1 pkt 1,
wchodząca w skład tego samego zrzeszenia (federacji) związków zawodowych lub
ogólnokrajowej organizacji międzyzwiązkowej (konfederacji), organizacje te
wyłaniają wspólną reprezentację w sprawach dotyczących zbiorowych praw i
interesów osób wykonujących pracę zarobkową.
4. W przypadku niewyłonienia wspólnej
reprezentacji, o której mowa w ust. 3, reprezentatywną zakładową organizacją
związkową jest organizacja zrzeszająca największą spośród nich liczbę osób
wykonujących pracę zarobkową zatrudnionych u pracodawcy lub organizacja
spełniająca kryterium reprezentatywności, o którym mowa w ust. 1 pkt 2.
5. Utrata przymiotu reprezentatywności w
sprawach dotyczących zbiorowych praw i interesów osób wykonujących pracę
zarobkową pozostaje bez wpływu na pozostałe uprawnienia reprezentatywnych
zakładowych organizacji związkowych i posiadanie przymiotu reprezentatywności w
pozostałych sprawach.
6. Przy ustalaniu liczby osób wykonujących
pracę zarobkową zrzeszonych w zakładowej organizacji związkowej, o której
mowa w ust. 1 lub 2, uwzględnia się wyłącznie osoby wykonujące pracę zarobkową
należące do tej organizacji przez okres co najmniej 6 miesięcy przed
przystąpieniem do rokowań lub uzgodnień.
7. Przy ustalaniu liczby osób wykonujących
pracę zarobkową zatrudnionych u pracodawcy, od której liczy się procent
wskazany w ust. 1 pkt 1 lub 2, lub przy ustalaniu największej liczby osób
wykonujących pracę zarobkową zatrudnionych u pracodawcy, o której mowa w
ust. 2, uwzględnia się wyłącznie osoby wykonujące pracę zarobkową zatrudnione u
pracodawcy przez okres co najmniej 6 miesięcy przed rozpoczęciem rokowań lub
uzgodnień.
8. W celu stwierdzenia reprezentatywności
stosuje się odpowiednio przepisy art. 251 ust.
2–12.”;
15)     w art. 26 pkt 1 i 2
otrzymują brzmienie:
„1)      zajmowanie stanowiska w
indywidualnych sprawach pracowniczych w zakresie unormowanym w przepisach
prawa pracy oraz w indywidualnych sprawach osób wykonujących pracę
zarobkową w zakresie związanym z wykonywaniem tej pracy;
2)        zajmowanie stanowiska wobec
pracodawcy lub organu samorządu załogi w sprawach dotyczących zbiorowych
interesów i praw osób wykonujących pracę zarobkową;”;
16)     art. 261 otrzymuje brzmienie:
„Art. 261.
1. W razie przejścia zakładu pracy lub jego części na nowego pracodawcę w
rozumieniu art. 3 ustawy z dnia 26 czerwca 1974 r. - Kodeks
pracy, dotychczasowy i nowy pracodawca w rozumieniu art. 3 ustawy z dnia 26
czerwca 1974 r. - Kodeks pracy są obowiązani do poinformowania
na piśmie działających u każdego z nich zakładowych organizacji
związkowych o przewidywanym terminie tego przejścia, jego przyczynach,
prawnych, ekonomicznych oraz socjalnych skutkach dla swoich pracowników, a
także zamierzonych działaniach dotyczących warunków zatrudnienia tych
pracowników, w szczególności warunków pracy, płacy i przekwalifikowania.
2. Informacje, o których mowa w ust. 1,
dotychczasowy i nowy pracodawca w rozumieniu art. 3 ustawy z dnia 26
czerwca 1974 r. – Kodeks pracy są obowiązani przekazać co najmniej na 30 dni
przed przewidywanym terminem przejścia zakładu pracy lub jego części.
3. Jeżeli dotychczasowy lub nowy
pracodawca w rozumieniu art. 3 ustawy z dnia 26 czerwca 1974 r. - Kodeks
pracy zamierza podjąć działania dotyczące warunków zatrudnienia pracowników,
jest obowiązany do podjęcia negocjacji z zakładowymi organizacjami związkowymi
w celu zawarcia porozumienia w tym zakresie, w terminie nie dłuższym niż 30 dni
od dnia przekazania informacji o tych działaniach.
 4. Porozumienie, o którym mowa w ust. 3,
zawierają wszystkie zakładowe organizacje związkowe, które prowadziły
negocjacje nad tym porozumieniem. Jeżeli nie jest możliwe uzgodnienie treści
porozumienia ze wszystkimi zakładowymi organizacjami związkowymi, pracodawca w
rozumieniu art. 3 ustawy z dnia 26 czerwca 1974 r. – Kodeks pracy uzgadnia
treść porozumienia z uczestniczącymi w negocjacjach reprezentatywnymi w
rozumieniu art. 253 ust. 1 lub 2 zakładowymi
organizacjami związkowymi, z których każda zrzesza co najmniej 5% pracowników
zatrudnionych u pracodawcy w rozumieniu art. 3 ustawy z dnia 26 czerwca 1974
r. – Kodeks pracy.
5. W razie niezawarcia porozumienia w
terminie, o którym mowa w ust. 3, z powodu niemożności uzgodnienia jego
treści przez pracodawcę w rozumieniu art. 3 ustawy z dnia 26 czerwca 1974 r. –
Kodeks pracy z zakładowymi organizacjami związkowymi albo z uczestniczącymi w
negocjacjach reprezentatywnymi w rozumieniu art. 253
ust. 1 lub 2 zakładowymi organizacjami związkowymi zrzeszającymi pracowników,
pracodawca w rozumieniu art. 3 ustawy z dnia 26 czerwca 1974 r. – Kodeks pracy
samodzielnie podejmuje działania w sprawach dotyczących warunków zatrudnienia
pracowników, uwzględniając ustalenia dokonane z zakładowymi organizacjami
związkowymi w toku negocjacji nad zawarciem porozumienia.
6. Przepisy ust. 3–5 nie mają
zastosowania, jeżeli tryb dokonania działań dotyczących warunków zatrudnienia
pracowników, jakie zamierza podjąć pracodawca w rozumieniu art. 3 ustawy z
dnia 26 czerwca 1974 r. - Kodeks pracy, określają odrębne przepisy.”;
17)     w art. 27 ust. 2 i 3
otrzymują brzmienie:
„2. Przyznawanie świadczeń z funduszu, o
którym mowa w ust. 1, jest dokonywane w uzgodnieniu z zakładową organizacją
związkową.
3. Regulaminy nagród i premiowania są
ustalane i zmieniane w uzgodnieniu z zakładową organizacją związkową; dotyczy
to również zasad podziału środków na wynagrodzenia dla pracowników
zatrudnionych w jednostkach sektora finansów publicznych.”;
18)     art. 28 otrzymuje
brzmienie:
„Art.
28. 1. Pracodawca jest obowiązany udzielić na wniosek zakładowej organizacji
związkowej informacji niezbędnych do prowadzenia działalności związkowej, w
szczególności informacji dotyczących:
1)        warunków pracy i zasad
wynagradzania;
2)        działalności i sytuacji
ekonomicznej pracodawcy związanych z zatrudnieniem oraz przewidywanych w tym
zakresie zmian;
3)        stanu, struktury i
przewidywanych zmian zatrudnienia oraz działań mających na celu utrzymanie
poziomu zatrudnienia;
4)        działań, które mogą powodować
istotne zmiany w organizacji pracy lub podstawach zatrudnienia.
2. Pracodawca udziela zakładowej
organizacji związkowej informacji, o których mowa w ust. 1, w terminie 30 dni
od dnia otrzymania wniosku.”;
19)     w art. 29 ust. 1
otrzymuje brzmienie:
„1. W razie uzasadnionego podejrzenia, że
w zakładzie pracy lub w miejscu wyznaczonym przez pracodawcę do wykonywania
pracy zarobkowej występuje zagrożenie dla życia lub zdrowia osób, o których
mowa w art. 2 ust. 1 i 41–6, zakładowa
organizacja związkowa może wystąpić do pracodawcy z wnioskiem o przeprowadzenie
odpowiednich badań, zawiadamiając o tym równocześnie właściwego okręgowego
inspektora pracy. Pracodawca jest obowiązany w terminie 14 dni od dnia
otrzymania wniosku zawiadomić zakładową organizację związkową o swoim stanowisku.
W razie przeprowadzenia badań, pracodawca niezwłocznie, nie później niż w
terminie 7 dni od dnia otrzymania wyników badań, udostępnia te wyniki każdej
działającej u niego zakładowej organizacji związkowej wraz z informacją o
sposobie i terminie usunięcia stwierdzonego zagrożenia.”;
20)     art. 30 otrzymuje
brzmienie:
„Art. 30. 1. Jeżeli u pracodawcy działa
więcej niż jedna zakładowa organizacja związkowa, każda z nich broni praw i
reprezentuje interesy swoich członków.
2. Osoba wykonująca pracę zarobkową niezrzeszona
w związku zawodowym ma prawo do obrony swoich praw na zasadach dotyczących osób
wykonujących pracę zarobkową będących członkami związku, jeżeli wybrana przez
nią zakładowa organizacja związkowa wyrazi zgodę na obronę jej praw.
3. W indywidualnych sprawach ze stosunku
pracy, w których przepisy prawa pracy zobowiązują pracodawcę w rozumieniu art.
3 ustawy z dnia 26 czerwca 1974 r. - Kodeks pracy do
współdziałania z zakładową organizacją związkową, przed podjęciem działania,
pracodawca w rozumieniu art. 3 ustawy z dnia 26 czerwca 1974 r. - Kodeks
pracy, jest obowiązany zwrócić się do tej organizacji o informację o pracowniku
korzystającym z jej obrony, zgodnie z ust. 1 i 2. Nieudzielenie tej informacji
w terminie 5 dni od dnia otrzymania przez zakładową organizację związkową
wniosku zwalnia pracodawcę w rozumieniu art. 3 ustawy z dnia 26 czerwca 1974 r.
- Kodeks
pracy z obowiązku współdziałania z zakładową organizacją związkową w
sprawach dotyczących tego pracownika.
4. W sprawach dotyczących zbiorowych praw
i interesów osób wykonujących pracę zarobkową zakładowe organizacje związkowe
mogą tworzyć wspólną reprezentację związkową.
5. W sprawach wymagających zawarcia
porozumienia lub uzgodnienia stanowiska z zakładowymi organizacjami związkowymi
organizacje te przedstawiają wspólnie uzgodnione stanowisko. Sposób ustalania i
przedstawiania tego stanowiska przez wyłonioną do tych spraw wspólną
reprezentację związkową określa porozumienie zawarte przez organizacje
związkowe.
6.
Jeżeli w sprawie ustalenia:
1)        regulaminu wynagradzania, 
2)        regulaminów nagród i
premiowania, 
3)        regulaminu zakładowego funduszu
świadczeń socjalnych, 
4)        planu urlopów lub regulaminu
pracy, 
5)        okresu rozliczeniowego, o którym
mowa w art. 135 § 2 i 3 ustawy z dnia 26 czerwca 1974 r. - Kodeks
pracy, 
6)        wykazu prac, o którym mowa w
art. 1517 § 4
ustawy z dnia 26 czerwca 1974 r. - Kodeks pracy, 
7)        indywidualnego
rozkładu czasu pracy, o którym mowa w art. 8 ust. 2–4 ustawy z dnia 16
kwietnia 2004 r. o czasie pracy kierowców (Dz. U. z 2012 r. poz. 1155,
z 2013 r. poz. 567 oraz z 2016 r. poz. 2206) 
– organizacje związkowe albo
reprezentatywne organizacje związkowe w rozumieniu art. 253 ust. 1 lub 2, z których każda zrzesza co
najmniej 5% pracowników zatrudnionych u pracodawcy, nie przedstawią wspólnie
uzgodnionego stanowiska w terminie 30 dni od dnia przekazania im przez
pracodawcę tego dokumentu, decyzje w sprawie jego ustalenia podejmuje
pracodawca, po rozpatrzeniu odrębnych stanowisk organizacji związkowych.
7. Przepis ust. 6 stosuje się odpowiednio,
jeżeli u pracodawcy działa jedna reprezentatywna zakładowa organizacja
związkowa zrzeszająca co najmniej 5% pracowników zatrudnionych u pracodawcy.”;
21)     w art. 31:
a)       ust. 1 i 2 otrzymują
brzmienie:
„1.
Prawo do zwolnienia z obowiązku świadczenia pracy na okres kadencji
w zarządzie zakładowej organizacji związkowej przysługuje:
1)        częściowo jednej osobie wykonującej
pracę zarobkową w miesięcznym wymiarze godzin równym liczbie członków
zatrudnionych przez pracodawcę, jeżeli ich liczba jest mniejsza od 150;
2)        jednej osobie wykonującej pracę
zarobkową, jeżeli związek liczy od 150 do 500 członków zatrudnionych przez
pracodawcę;
3)        dwóm osobom wykonującym pracę
zarobkową, jeżeli związek liczy od 501 do 1000 członków zatrudnionych przez
pracodawcę;
4)        trzem osobom wykonującym pracę
zarobkową, jeżeli związek liczy od 1001 do 2000 członków zatrudnionych przez
pracodawcę;
5)        kolejnej osobie wykonującej pracę
zarobkową za każdy rozpoczęty nowy tysiąc, jeżeli zakładowa organizacja
związkowa liczy ponad 2000 członków zatrudnionych przez pracodawcę;
6)        w niepełnym wymiarze godzin i wtedy
może ono być udzielane większej liczbie osób wykonujących pracę zarobkową,
zgodnie z zasadami określonymi w pkt 1–5.
2.
Osobie wykonującej pracę zarobkową w okresie zwolnienia od pracy, o którym
mowa w ust. 1, przysługują:
1)        uprawnienia lub świadczenia osoby
wykonującej pracę zarobkową;
2)        prawo do wynagrodzenia lub
świadczenia pieniężnego, o ile zarząd zakładowej organizacji związkowej
wystąpił z takim wnioskiem.”,
b)       po ust. 2 dodaje się
ust. 21 w brzmieniu:
„21. Rada Ministrów określi, w
drodze rozporządzenia, tryb udzielenia i korzystania ze zwolnienia od
pracy, o którym mowa w ust. 1, przysługującego osobie wykonującej pracę
zarobkową, sposób ustalenia wysokości wynagrodzenia albo świadczenia
pieniężnego przysługującego osobie w okresie zwolnienia od pracy oraz
wynikających z tego tytułu uprawnień i świadczeń, mając na względzie
niwelowanie ujemnych następstw wykonywania czynności w zarządzie zakładowej
organizacji związkowej oraz charakter stosunku łączącego osobę zwolnioną od
pracy z pracodawcą, a także zabezpieczenie potrzeb pracodawcy.”,
c)       dodaje się ust. 4 i 5
w brzmieniu:
„4. Inna niż pracownik osoba wykonująca pracę
zarobkową ma prawo do zwolnienia od pracy na czas niezbędny do wykonania
doraźnej czynności wynikającej z jej funkcji związkowej, jeżeli czynność ta nie
może być wykonana w czasie wolnym od pracy. Osoba ta zachowuje prawo do
wynagrodzenia, chyba że przepisy szczególne stanowią inaczej.
5. Umowa zawarta między pracodawcą a inną niż
pracownik osobą wykonującą pracę zarobkową, w której określono termin wykonania
pracy, nie ulega przedłużeniu o czas zwolnienia od pracy, o którym mowa w ust.
4.”;
22)     w art. 32:
a)       ust. 1 otrzymuje
brzmienie:
„1.
Pracodawca bez zgody zarządu zakładowej organizacji związkowej nie może:
1)        wypowiedzieć ani rozwiązać stosunku
prawnego ze wskazanym uchwałą zarządu jego członkiem lub z inną osobą
wykonującą pracę zarobkową będącą członkiem danej zakładowej organizacji
związkowej, upoważnioną do reprezentowania tej organizacji wobec pracodawcy
albo organu lub osoby dokonującej za pracodawcę czynności w sprawach z zakresu
prawa pracy,
2)        zmienić
jednostronnie warunków pracy lub wynagrodzenia na niekorzyść osoby wykonującej
pracę zarobkową, o której mowa w pkt 1
– z wyjątkiem przypadku ogłoszenia
upadłości lub likwidacji pracodawcy, a także jeżeli dopuszczają to przepisy
odrębne.”,
b)       po ust. 1 dodaje się
ust. 11–14 w brzmieniu:
„11. Termin na wyrażenie zgody lub odmowę
wyrażenia zgody przez zarząd zakładowej organizacji związkowej wynosi:
1)        14 dni roboczych liczonych od dnia
złożenia przez pracodawcę pisemnego zawiadomienia o zamiarze wypowiedzenia lub
jednostronnej zmiany stosunku prawnego, o których mowa w ust. 1 pkt 1 albo 2, z
podaniem przyczyny uzasadniającej wypowiedzenie lub jednostronną zmianę
stosunku prawnego;
2)        7 dni roboczych liczonych od dnia
złożenia przez pracodawcę pisemnego zawiadomienia o zamiarze rozwiązania
stosunku prawnego, o którym mowa w ust. 1 pkt 1, z podaniem przyczyny
uzasadniającej rozwiązanie stosunku prawnego.
12.
Bezskuteczny upływ terminów, o których mowa w ust. 11, jest równoznaczny z wyrażeniem zgody
przez zarząd zakładowej organizacji związkowej.
13.W
przypadku naruszenia przez pracodawcę warunków, o których mowa w ust. 1,
innej niż pracownik osobie wykonującej pracę zarobkową przysługuje, niezależnie
od wielkości poniesionej szkody, rekompensata w wysokości równej 6-miesięcznemu
wynagrodzeniu przysługującemu tej osobie w ostatnim okresie zatrudnienia, a
jeżeli wynagrodzenie tej osoby nie jest wypłacane w okresach miesięcznych – w
wysokości równej 6-krotności przeciętnego wynagrodzenia miesięcznego w
gospodarce narodowej w roku poprzednim, ogłaszanego przez Prezesa Głównego
Urzędu Statystycznego w Dzienniku Urzędowym Rzeczypospolitej Polskiej „Monitor
Polski”, na podstawie art. 5 ust. 7 ustawy z dnia 4 marca 1994 r. o
zakładowym funduszu świadczeń socjalnych (Dz. U. z 2017 r. poz. 2191 i
2371). Osoba ta może dochodzić odszkodowania lub zadośćuczynienia przenoszącego
wysokość rekompensaty.
14. Przy
ustalaniu wysokości wynagrodzenia, o którym mowa w ust. 13, bierze się pod uwagę przeciętne
miesięczne wynagrodzenie z okresu 6 miesięcy poprzedzających dzień rozwiązania,
wypowiedzenia lub jednostronnej zmiany stosunku prawnego, a jeżeli inna niż
pracownik osoba wykonująca pracę zarobkową świadczyła pracę przez okres krótszy
niż 6 miesięcy przeciętne
miesięczne wynagrodzenie z całego okresu jej zatrudnienia.”,
c)       ust. 3–7 otrzymują
brzmienie:
„3. Zarząd zakładowej organizacji związkowej,
reprezentatywnej w rozumieniu art. 253 ust. 1
lub 2, wskazuje pracodawcy osoby podlegające ochronie przewidzianej w ust. 1, w
liczbie nie większej niż liczba osób stanowiących kadrę kierowniczą u
pracodawcy albo w liczbie ustalonej zgodnie z ust. 4.
4.
Zarząd zakładowej organizacji związkowej, reprezentatywnej w rozumieniu art. 253 ust. 1 lub 2, zrzeszającej do 20 członków
zatrudnionych przez pracodawcę ma prawo wskazać pracodawcy 2 osoby wykonujące
pracę zarobkową podlegające ochronie przewidzianej w ust. 1, a jeżeli
organizacja zrzesza więcej niż 20 członków zatrudnionych przez pracodawcę ma
prawo wskazać, jako podlegające tej ochronie, 2 osoby wykonujące pracę
zarobkową oraz dodatkowo:
1)        po jednej osobie wykonującej pracę
zarobkową na każde rozpoczęte 10 członków tej organizacji zatrudnionych
przez pracodawcę, w przedziale od 21 do 50 tych członków;
2)        po jednej osobie wykonującej pracę
zarobkową na każde rozpoczęte 20 członków tej organizacji zatrudnionych
przez pracodawcę, w przedziale od 51 do 150 tych członków;
3)        po jednej osobie wykonującej pracę
zarobkową na każde rozpoczęte 30 członków tej organizacji zatrudnionych
przez pracodawcę, w przedziale od 151 do 300 tych członków;
4)        po jednej osobie wykonującej pracę
zarobkową na każde rozpoczęte 40 członków tej organizacji zatrudnionych
przez pracodawcę, w przedziale od 301 do 500 tych członków;
5)        po jednej osobie wykonującej pracę
zarobkową na każde rozpoczęte 50 członków tej organizacji zatrudnionych
przez pracodawcę, w przedziale powyżej 500 tych członków.
5. Osobami stanowiącymi kadrę kierowniczą, o
których mowa w ust. 3, są kierujący jednoosobowo zakładem pracy i ich zastępcy
albo osoby wchodzące w skład kolegialnego organu zarządzającego zakładem
pracy, a także inne osoby wyznaczone do dokonywania za pracodawcę czynności w
sprawach z zakresu prawa pracy.
6. Ochrona przewidziana w ust. 1, w zakładowej
organizacji związkowej innej niż wymieniona w ust. 3 i 4, przysługuje jednej
osobie wykonującej pracę zarobkową wskazanej uchwałą zarządu tej organizacji.
7. Ochrona przewidziana w ust. 1 przysługuje,
przez okres 6 miesięcy od dnia utworzenia komitetu założycielskiego zakładowej
organizacji związkowej, nie więcej niż trzem osobom wykonującym pracę zarobkową
wskazanym uchwałą komitetu założycielskiego.”,
d)       ust. 9 otrzymuje
brzmienie:
„9. Ochrona przewidziana w ust. 1 przysługuje
osobie wykonującej pracę zarobkową pełniącej z wyboru funkcję związkową poza
zakładową organizacją związkową, korzystającej u pracodawcy z urlopu
bezpłatnego lub ze zwolnienia z obowiązku świadczenia pracy. Ochrona
przysługuje w okresie tego urlopu lub zwolnienia oraz przez rok po upływie tego
okresu. Zgodę, o której mowa w ust. 1, wyraża właściwy statutowo organ
organizacji związkowej, w której dana osoba pełni albo pełniła tę funkcję.”,
e)       po ust. 9 dodaje się
ust. 91 i 92 w brzmieniu: 
„91.
Pracodawca powiadamia na piśmie zarząd zakładowej organizacji związkowej o
liczbie osób stanowiących kadrę kierowniczą, o których mowa w ust. 5.
Powiadomienie następuje w terminie 7 dni od dnia otrzymania pisemnego wniosku
zarządu zakładowej organizacji związkowej.
 92.
Zarząd zakładowej organizacji związkowej lub komitet założycielski zakładowej
organizacji związkowej wskazują pracodawcy na piśmie osoby, których stosunek
prawny podlega ochronie, o której mowa w ust. 1, poprzez podanie imienia i
nazwiska tych osób, a także czasu trwania ochrony. Zmiany we wskazaniu są
dokonywane przez zarząd lub komitet założycielski zakładowej organizacji
związkowej na piśmie w terminie 7 dni od dnia zaistnienia zmiany.”,
f)        uchyla się ust. 10;
23)     w art. 33 ust. 1
otrzymuje brzmienie:
„1. Pracodawca, na warunkach określonych w
układzie zbiorowym pracy lub umowie, jest obowiązany udostępnić zakładowej
organizacji związkowej pomieszczenia i urządzenia techniczne niezbędne do
wykonywania działalności związkowej u pracodawcy.”;
24)     art. 331 otrzymuje brzmienie:
„Art. 331 1.
Pracodawca, na pisemny wniosek zakładowej organizacji związkowej i za pisemną
zgodą osoby wykonującej pracę zarobkową, jest obowiązany pobierać
z wynagrodzenia tej osoby składkę związkową w zadeklarowanej przez nią
wysokości.
2. Pracodawca jest obowiązany niezwłocznie
przekazywać kwoty pobranych składek związkowych na rachunek bankowy lub
rachunek w spółdzielczej kasie oszczędnościowo-kredytowej wskazany przez
zakładową organizację związkową.”;
25)     art. 341 i art. 342 otrzymują
brzmienie:
„Art.
341. 1. Pracodawcy objęci działaniem
międzyzakładowej organizacji związkowej ponoszą koszty, w tym koszty
wynagrodzeń i składek na ubezpieczenia społeczne, związane z zatrudnianiem
osoby wykonującej pracę zarobkową zwolnionej:
1)        z obowiązku świadczenia pracy na
okres kadencji w zarządzie międzyzakładowej organizacji związkowej – na
podstawie art. 31 ust. 1 w związku z art. 34 ust. 2,
2)        od
pracy zawodowej z zachowaniem prawa do wynagrodzenia – na podstawie
art. 31 ust. 3 lub od pracy z zachowaniem prawa do wynagrodzenia – na
podstawie art. 31 ust. 4
– odpowiednio do udziału
liczby członków tej organizacji zatrudnionych u danego pracodawcy w łącznej
liczbie członków tej organizacji zatrudnionych u wszystkich pracodawców
objętych działaniem tej organizacji – w przeliczeniu na pełny wymiar czasu
pracy.
2. Zarząd międzyzakładowej organizacji
związkowej przedstawia pracodawcy, który zwolni osobę lub osoby wykonujące
pracę zarobkową z obowiązku świadczenia pracy, od pracy zawodowej z zachowaniem
prawa do wynagrodzenia lub od pracy z zachowaniem prawa do wynagrodzenia,
informacje o liczbie członków tej organizacji zatrudnionych u wszystkich
pracodawców objętych działaniem tej organizacji oraz u każdego z tych
pracodawców – w przeliczeniu na pełny wymiar czasu pracy, według stanu na
ostatni dzień miesiąca.
3. Zarząd międzyzakładowej organizacji
związkowej przedstawia informacje, o których mowa w ust. 2, w terminie do
10. dnia miesiąca następującego po miesiącu, w którym nastąpiło zwolnienie
osoby lub osób wykonujących pracę zarobkową z obowiązku świadczenia pracy,
od pracy zawodowej z zachowaniem prawa do wynagrodzenia lub od pracy z
zachowaniem prawa do wynagrodzenia.
4. Na potrzeby przeliczenia, o którym mowa
w ust. 1 i 2, w przypadku innych niż pracownicy osób wykonujących pracę
zarobkową będących członkami międzyzakładowej organizacji związkowej przyjmuje
się, że osoby te są zatrudnione w pełnym wymiarze czasu pracy.
5. Sposób i tryb ponoszenia kosztów, o
których mowa w ust. 1, określa każdy pracodawca, który zwolni osobę lub osoby
wykonujące pracę zarobkową z obowiązku świadczenia pracy lub od pracy zawodowej
z zachowaniem prawa do wynagrodzenia, w zakresie dotyczącym kosztów
związanych z zatrudnianiem tej osoby lub tych osób wykonujących pracę
zarobkową.
Art. 342. 1. Zarząd międzyzakładowej organizacji związkowej,
która co najmniej u jednego pracodawcy objętego jej działaniem zrzesza
osoby wykonujące pracę zarobkową w liczbie wymaganej do uzyskania statusu
organizacji reprezentatywnej w rozumieniu art. 253
ust. 1 lub 2, może wskazać osoby wykonujące pracę zarobkową podlegające
ochronie przewidzianej w art. 32 ust. 1:
1)        w liczbie ustalonej zgodnie z
art. 32 ust. 3 albo 4 lub
2)        w liczbie ustalonej zgodnie z
art. 32 ust. 3 albo 4 u jednego pracodawcy wskazanego przez tę organizację
spośród pracodawców objętych jej działaniem, u którego ta organizacja
zrzesza osoby wykonujące pracę zarobkową w liczbie wymaganej do uzyskania
statusu organizacji reprezentatywnej w rozumieniu art. 253 ust. 1 lub 2, powiększonej o liczbę
pozostałych pracodawców objętych działaniem tej organizacji, u których jest
zatrudnionych co najmniej 10 osób wykonujących pracę zarobkową będących jej
członkami.
2. Jeżeli międzyzakładowa organizacja
związkowa u żadnego pracodawcy objętego jej działaniem nie zrzesza liczby osób
wykonujących pracę zarobkową wymaganej do uzyskania statusu organizacji
reprezentatywnej w rozumieniu art. 253 ust. 1
lub 2, liczba osób wykonujących pracę zarobkową podlegających ochronie
przewidzianej w art. 32 ust. 1 nie może być większa od liczby pracodawców
objętych działaniem tej organizacji, którzy zatrudniają co najmniej 10 osób
wykonujących pracę zarobkową będących jej członkami.”;
26)     w art. 35:
a)       w ust. 1:
-      pkt 3 i 4 otrzymują
brzmienie:
„3)      dyskryminuje, wbrew zakazowi, o którym
mowa w art. 3 ust. 1, z powodu przynależności do związku zawodowego,
pozostawania poza związkiem zawodowym lub wykonywania funkcji związkowej,
4)        nie dopełnia w terminie obowiązku
informacyjnego, o którym mowa w art. 261 ust.
1,”,
-      dodaje się pkt 5–7 w
brzmieniu:
„5)      nie dopełnia w terminie obowiązku
podjęcia negocjacji z zakładowymi organizacjami związkowymi, o którym mowa w
art. 261 ust. 3,
6)        nie dopełnia obowiązku pobrania z
wynagrodzenia danej osoby składki związkowej w zadeklarowanej przez tę osobę
wysokości lub obowiązku niezwłocznego przekazania kwoty pobranych składek
związkowych, o których mowa w art. 331, na
rachunek bankowy lub rachunek w spółdzielczej kasie oszczędnościowo-kredytowej
wskazany przez zakładową organizację związkową,
7)        nie dopełnia obowiązku ponoszenia
kosztów, o którym mowa w art. 341 ust.
1, w odpowiedniej proporcji wskazanej w art. 341 ust. 1
z uwzględnieniem art. 341 ust. 4”,
b)       dodaje się ust. 21 w brzmieniu:
„21. Kto w związku z pełnioną funkcją
związkową:
1)        wbrew obowiązkowi nie zawiadamia w
terminie właściwego sądu o zmianie statutu, o której mowa w art. 16,
2)        niezgodnie z przepisem art. 24 ust.
1, przeznacza dochód z działalności gospodarczej prowadzonej przez związek
zawodowy na cele niesłużące realizacji zadań statutowych związku lub dzieli go
pomiędzy członków związku,
3)        w
celu uzyskania uprawnień zakładowej organizacji związkowej, reprezentatywnej
zakładowej organizacji związkowej, międzyzakładowej organizacji związkowej lub
reprezentatywnej ponadzakładowej organizacji związkowej w informacji, o
której mowa w art. 251 ust. 2 lub 3
lub w art. 341 ust. 2 lub we wniosku, o którym
mowa w art. 252 ust. 2, podaje lub na
podstawie art. 342 ust.
1 wskazuje liczbę członków organizacji związkowej wyższą niż wynikająca ze
stanu faktycznego
– podlega grzywnie.”;
27)     w art. 36:
a)       ust. 1 otrzymuje
brzmienie:
„1. Sąd rejestrowy w razie stwierdzenia, że
organ związku zawodowego prowadzi działalność niezgodną z prawem, wyznacza
termin co najmniej 14 dni na dostosowanie działalności tego organu do
obowiązującego prawa. Postępowanie wszczyna się na wniosek właściwego
prokuratora okręgowego.”,
b)       uchyla się ust. 4;
28)     art. 37 otrzymuje
brzmienie:
„Art. 37. Spory między związkami
zawodowymi a pracodawcami i ich organizacjami dotyczące interesów osób
wykonujących pracę zarobkową rozwiązywane są na zasadach określonych w ustawie
z dnia 23 maja 1991 r. o rozwiązywaniu sporów zbiorowych (Dz. U. z 2018 r. poz.
399 i 730).”;
29)     w art. 39 ust. 1
otrzymuje brzmienie:
„1. U pracodawców mogą być tworzone kasy
zapomogowo-pożyczkowe, których członkami mogą być osoby wykonujące pracę
zarobkową, emeryci i renciści bez względu na przynależność związkową. Nadzór
społeczny nad tymi kasami sprawują związki zawodowe.”.
Art. 2. W ustawie z dnia 26 czerwca
1974 r. – Kodeks pracy (Dz. U. z 2018 r. poz. 917, 1000 i 1076) wprowadza
się następujące zmiany:
1)        w art. 676 § 2 otrzymuje brzmienie:
„§ 2. Jeżeli nie jest możliwe uzgodnienie
treści porozumienia ze wszystkimi zakładowymi organizacjami związkowymi,
pracodawca uzgadnia treść porozumienia z organizacjami związkowymi
reprezentatywnymi w rozumieniu art. 253 ust. 1
lub 2 ustawy o związkach zawodowych, z których każda zrzesza co najmniej
5% pracowników zatrudnionych u pracodawcy.”;
2)        w art. 139 § 5
otrzymuje brzmienie:
„§ 5. Jeżeli nie jest możliwe uzgodnienie
treści porozumienia, o którym mowa w § 3, ze wszystkimi zakładowymi
organizacjami związkowymi, pracodawca uzgadnia treść porozumienia z
organizacjami związkowymi reprezentatywnymi w rozumieniu art. 253 ust. 1 lub 2 ustawy o związkach zawodowych, z
których każda zrzesza co najmniej 5% pracowników zatrudnionych u pracodawcy.”;
3)        w art. 150 w § 3 pkt
1 otrzymuje brzmienie:
„1)      w układzie zbiorowym pracy lub w
porozumieniu z zakładowymi organizacjami związkowymi; jeżeli nie jest możliwe
uzgodnienie treści porozumienia ze wszystkimi zakładowymi organizacjami
związkowymi, pracodawca uzgadnia treść porozumienia z organizacjami związkowymi
reprezentatywnymi w rozumieniu art. 253 ust. 1
lub 2 ustawy o związkach zawodowych, z których każda zrzesza co najmniej 5%
pracowników zatrudnionych u pracodawcy, albo”;
4)        w art. 239 § 2
otrzymuje brzmienie:
„§ 2. Układem mogą być objęci emeryci i
renciści.”;
5)        w art. 2419 § 4 otrzymuje brzmienie:
„§ 4. Organizacja związkowa, która po
zawarciu układu stała się reprezentatywna na podstawie art. 252 ust. 1 lub art. 253 ust.
1 ustawy o związkach zawodowych, może wstąpić w prawa i obowiązki strony
układu, składając w tym celu oświadczenie stronom tego układu. Do zakładowej
organizacji związkowej stosuje się odpowiednio art. 253
ust. 3–6 ustawy o związkach zawodowych, a w celu stwierdzenia
reprezentatywności – art. 251 ust. 2–12 ustawy
o związkach zawodowych.”;
6)        w art. 24114a § 2 otrzymuje brzmienie:
„§ 2. Ogólnokrajowa organizacja
międzyzwiązkowa (konfederacja) uczestniczy w rokowaniach i zawiera układ
ponadzakładowy w miejsce wchodzących w jej skład ponadzakładowych organizacji
związkowych, reprezentujących pracowników, dla których układ ten ma być zawarty
i które uzyskały reprezentatywność na podstawie art. 252 ust. 3 ustawy o związkach zawodowych, w razie
skierowania do niej umotywowanego pisemnego wniosku w tej sprawie przez
organizację pracodawców prowadzącą rokowania w sprawie zawarcia tego układu lub
co najmniej jedną z pozostałych ponadzakładowych organizacji związkowych
prowadzących rokowania w sprawie zawarcia tego układu. Organizacja, do
której skierowano wniosek, nie może odmówić przystąpienia do rokowań; odmowa
skutkuje pozbawieniem reprezentatywności dla potrzeb określonego układu
ponadzakładowego wszystkich organizacji, w miejsce których powinna wstąpić
organizacja, do której skierowany został wniosek.”;
7)        w art. 24116:
a)       § 3 otrzymuje
brzmienie:
„§ 3. Warunkiem prowadzenia rokowań, o których
mowa w § 2, jest uczestniczenie w nich co najmniej jednej reprezentatywnej
ponadzakładowej organizacji związkowej w rozumieniu art. 252 ust. 1 ustawy o związkach zawodowych.”,
b)       § 5 otrzymuje
brzmienie:
„§ 5. Układ ponadzakładowy zawierają wszystkie
organizacje związkowe, które prowadziły rokowania nad tym układem, bądź co
najmniej wszystkie reprezentatywne organizacje związkowe, w rozumieniu art. 252 ust. 1 ustawy o związkach
zawodowych, uczestniczące w rokowaniach.”;
8)        uchyla się art. 24117;
9)        w art. 24125:
a)       § 3 otrzymuje
brzmienie:
„§ 3. Warunkiem prowadzenia rokowań, o których
mowa w § 2, jest uczestniczenie w nich co najmniej jednej reprezentatywnej
zakładowej organizacji związkowej w rozumieniu art. 253 ust. 1 lub 2 ustawy o związkach
zawodowych.”,
b)       § 5 otrzymuje
brzmienie:
„§ 5. Układ zakładowy zawierają wszystkie
organizacje związkowe, które prowadziły rokowania nad tym układem, bądź
przynajmniej wszystkie reprezentatywne organizacje związkowe, w rozumieniu art.
253 ust. 1 lub 2 ustawy o
związkach zawodowych, uczestniczące w rokowaniach.”;
10)     uchyla się art. 24125a;
11)     w art. 24128 § 4 i 5 otrzymują brzmienie:
„§ 4. Jeżeli w terminie wyznaczonym przez
podmiot występujący z inicjatywą zawarcia układu zakładowego, nie krótszym niż
30 dni od dnia zgłoszenia inicjatywy zawarcia układu, nie wszystkie organizacje
związkowe przystąpią do rokowań, do prowadzenia rokowań są uprawnione
organizacje związkowe, które do nich przystąpiły, pod warunkiem uczestniczenia
w tych rokowaniach wszystkich organów, o których mowa w § 3, wskazanych przez
ponadzakładowe organizacje związkowe reprezentujące pracowników zatrudnionych u
pracodawców wchodzących w skład osoby prawnej, reprezentatywne w rozumieniu
art. 252 ust. 1 pkt 1 i 2 oraz ust. 3 ustawy o
związkach zawodowych.
§ 5. Układ zakładowy zawierają wszystkie
organizacje związkowe, które prowadziły rokowania nad tym układem, bądź co
najmniej wszystkie organy, o których mowa w § 3, wskazane przez ponadzakładowe organizacje
związkowe reprezentujące pracowników zatrudnionych u pracodawców wchodzących w
skład osoby prawnej, reprezentatywne w rozumieniu art. 252 ust. 1 pkt 1 i 2 oraz ust. 3 ustawy o związkach
zawodowych.”.
Art. 3. W ustawie z dnia 23 maja 1991
r. o organizacjach pracodawców (Dz. U. z 2015 r. poz. 2029) wprowadza
się następujące zmiany:
1)        w art. 1 ust. 2
otrzymuje brzmienie:
„2. Pracodawcą w rozumieniu ustawy jest
podmiot, o którym mowa w art. 11 pkt 2 ustawy z
dnia 23 maja 1991 r. o związkach zawodowych (Dz. U. z 2015 r. poz. 1881 oraz z
2018 r. poz. …).”;
2)        po art. 2 dodaje się
art. 21 w brzmieniu:
 „Art. 21.
1. Składki członkowskie wnoszone do międzynarodowych organizacji pracodawców,
reprezentujących interesy pracodawców wobec instytucji Unii Europejskiej, przez
organizacje pracodawców, reprezentatywne w rozumieniu ustawy z dnia 24 lipca
2015 r. o Radzie Dialogu Społecznego i innych instytucjach dialogu społecznego
(Dz. U. poz. 1240 i z 2017 r. poz. 2371), zwanej dalej „ustawą o Radzie Dialogu
Społecznego”, wchodzące w skład Rady Dialogu Społecznego, mogą być
dofinansowane z budżetu państwa w formie dotacji celowej.
2. Dotacji celowej, o której mowa w ust.
1, udziela – na wniosek organizacji pracodawców – minister właściwy do spraw
pracy, na podstawie umowy zawartej z tą organizacją.
3. O dofinansowanie składek, o których
mowa w ust. 1, może ubiegać się organizacja pracodawców, o której mowa w ust.
1, która na dzień złożenia wniosku jest członkiem międzynarodowej organizacji
pracodawców od co najmniej 12 miesięcy.
4. Kwota dotacji celowej na dofinansowanie
składek z budżetu państwa w danym roku, dla każdej organizacji pracodawców, o
której mowa w ust. 1, nie może być wyższa niż 300 000 zł i stanowić więcej niż
95% wysokości tych składek.
5. Minister właściwy do spraw pracy
określi, w drodze rozporządzenia, szczegółowy tryb składania wniosków, o
których mowa w ust. 2, wzór wniosku o udzielenie dotacji oraz niezbędne
dokumenty, mając na względzie zapewnienie prawidłowości, przejrzystości i
efektywności wydatkowania środków publicznych.”;
3)        w art. 16 ust. 1
otrzymuje brzmienie:
„1. Organizacja
pracodawców, reprezentatywna w rozumieniu ustawy
o Radzie Dialogu Społecznego, ma prawo opiniowania założeń i projektów aktów
prawnych w zakresie praw i interesów związków pracodawców.
Nie dotyczy to założeń projektu budżetu państwa oraz projektu ustawy
budżetowej, których opiniowanie regulują odrębne przepisy.”;
4)        tytuł rozdziału 4
otrzymuje brzmienie:
„Odpowiedzialność
za naruszenie przepisów prawa”;
5)        w art. 19:
a)       ust. 1 otrzymuje
brzmienie:
„1. Sąd rejestrowy w razie stwierdzenia, że
dany organ związku pracodawców prowadzi działalność niezgodną z prawem,
wyznacza termin co najmniej 14 dni na dostosowanie działalności tego organu do
obowiązującego prawa. Postępowanie wszczyna się na wniosek właściwego
prokuratora okręgowego.”,
b)       w ust. 2 pkt 1
otrzymuje brzmienie:
„1)      orzec grzywnę wobec poszczególnych
członków danego organu związku w wysokości określonej w art. 163 § 1
ustawy z dnia 17 listopada 1964 r. – Kodeks postępowania cywilnego (Dz. U. z
2018 r. poz. 155, z późn. zm.[3]));”;
6)        po art. 19 dodaje
się art. 191 w
brzmieniu:
„Art. 191.
Kto w związku z pełnioną funkcją przeznacza dochód z działalności gospodarczej
prowadzonej przez związek pracodawców, federację lub konfederację na cele
niesłużące realizacji ich zadań statutowych lub dzieli go pomiędzy członków
związku, federacji lub konfederacji, podlega grzywnie.”.
Art. 4. W ustawie z dnia 23 maja 1991
r. o rozwiązywaniu sporów zbiorowych (Dz. U. z 2018 r. poz. 399 i 730) art. 5 i
art. 6 otrzymują brzmienie:
„Art. 5. Pracodawcą w rozumieniu ustawy
jest podmiot, o którym mowa w art. 11 pkt 2
ustawy z dnia 23 maja 1991 r. o związkach zawodowych (Dz. U. z 2015 r.
poz. 1881 oraz z 2018 r. poz. …).
Art. 6. Przepisy ustawy, w których jest
mowa o pracownikach, mają odpowiednie zastosowanie do innych niż pracownicy
osób wykonujących pracę zarobkową, o których mowa w art. 11 pkt 1 ustawy z dnia 23 maja 1991 r. o związkach
zawodowych, oraz osób, o których mowa w art. 2 ust. 5 i 6 ustawy z dnia 23 maja
1991 r. o związkach zawodowych.”.
Art. 5. W ustawie z dnia 25
października 1991 r. o organizowaniu i prowadzeniu działalności kulturalnej
(Dz. U. z 2017 r. poz. 862 oraz z 2018 r. poz. 152 i 1105) w art. 16 w ust. 4
pkt 3 otrzymuje brzmienie:
„3)      dwóch przedstawicieli zakładowych
organizacji związkowych reprezentatywnych w rozumieniu art. 253 ust. 1 lub 2 ustawy z dnia 23 maja 1991
r. o związkach zawodowych (Dz. U. z 2015 r. poz. 1881 oraz z 2018 r. poz. …),
działających w tej instytucji kultury;”.
Art. 6. W ustawie z dnia 4 marca 1994
r. o zakładowym funduszu świadczeń socjalnych (Dz. U. z 2017 r. poz. 2191 i
2371) w art. 8 ust. 2 otrzymuje brzmienie:
„2. Zasady i warunki korzystania z usług i
świadczeń finansowanych z Funduszu, z uwzględnieniem ust. 1, oraz zasady
przeznaczania środków Funduszu na poszczególne cele i rodzaje działalności
socjalnej określa pracodawca w regulaminie ustalanym zgodnie z art. 27 ust. 1
albo z art. 30 ust. 6 ustawy z dnia 23 maja 1991 r. o związkach zawodowych (Dz.
U. z 2015 r. poz. 1881 oraz z 2018 r. poz. …). Pracodawca, u którego nie działa
zakładowa organizacja związkowa, uzgadnia regulamin z pracownikiem wybranym
przez załogę do reprezentowania jej interesów.”.
Art. 7. W ustawie z dnia 5 kwietnia
2002 r. o europejskich radach zakładowych (Dz. U. z 2018 r. poz. 1247) w art. 8
ust. 2 otrzymuje brzmienie:
„2. Zakładowa organizacja związkowa jest
reprezentatywna, jeżeli spełnia warunki określone w art. 253 ust. 1 ustawy z dnia 23 maja 1991 r. o związkach
zawodowych (Dz. U. z 2015 r. poz. 1881 oraz z 2018 r. poz. …). Przepisy
art. 253 ust. 3, 4, 6 i 7 ustawy z dnia 23 maja
1991 r. o związkach zawodowych stosuje się odpowiednio.”.
Art. 8. W ustawie z dnia 13 marca
2003 r. o szczególnych zasadach rozwiązywania z pracownikami stosunków
pracy z przyczyn niedotyczących pracowników (Dz. U. z 2016 r. poz. 1474 oraz z
2017 r. poz. 2181) w art. 3 ust. 3 otrzymuje brzmienie:
„3. Jeżeli nie jest możliwe uzgodnienie
treści porozumienia ze wszystkimi zakładowymi organizacjami związkowymi,
pracodawca uzgadnia treść porozumienia z organizacjami związkowymi
reprezentatywnymi w rozumieniu art. 253 ust. 1
lub 2 ustawy z dnia 23 maja 1991 r. o związkach zawodowych (Dz. U. z 2015
r. poz. 1881 oraz z 2018 r. poz. …), z których każda zrzesza co najmniej 5%
pracowników zatrudnionych u pracodawcy.”.
Art. 9. W ustawie z dnia 9 lipca 2003
r. o zatrudnianiu pracowników tymczasowych (Dz. U. z 2018 r. poz. 594) w art.
23 ust. 1 otrzymuje brzmienie:
„1. Pracodawca użytkownik jest obowiązany
informować organizację związkową reprezentatywną w rozumieniu art. 253 ust. 1 lub 2 ustawy z dnia 23 maja 1991 r.
o związkach zawodowych (Dz. U. z 2015 r. poz. 1881 oraz z 2018 r. poz. …)
o zamiarze powierzenia wykonywania pracy tymczasowej pracownikowi agencji pracy
tymczasowej. Jednakże pracodawca użytkownik, który zamierza powierzyć
pracownikowi agencji pracy tymczasowej wykonywanie pracy przez okres dłuższy
niż 6 miesięcy, jest obowiązany podjąć działania zmierzające do
uzgodnienia tego zamierzenia z reprezentatywnymi organizacjami związkowymi.”.
Art. 10. W ustawie z dnia 20 kwietnia
2004 r. o pracowniczych programach emerytalnych (Dz. U. z 2016 r. poz. 1449
oraz z 2018 r. poz. 1091) w art. 11 ust. 8 otrzymuje brzmienie:
„8. Jeżeli w okresie 2 miesięcy od dnia
przedstawienia przez pracodawcę reprezentacji pracowników oferty utworzenia
programu, o której mowa w ust. 7, nie dojdzie do zawarcia umowy zakładowej z
powodu niemożności uzgodnienia przez strony jej treści, pracodawca może zawrzeć
umowę zakładową z organizacjami związkowymi reprezentatywnymi w rozumieniu art.
253 ust. 1 lub 2 ustawy z dnia 23 maja 1991
r. o związkach zawodowych (Dz. U. z 2015 r. poz. 1881 oraz z 2018 r. poz. …), z
których każda zrzesza co najmniej 5% pracowników zatrudnionych
u pracodawcy. Przepis ust. 7 stosuje się odpowiednio.”.
Art. 11. W ustawie z dnia 4 marca 2005
r. o europejskim zgrupowaniu interesów gospodarczych i spółce europejskiej (Dz.
U. z 2015 r. poz. 2142 oraz z 2018 r. poz. 398) w art. 65 ust. 1 otrzymuje
brzmienie:
„1. W przypadku gdy pracownicy spółki
uczestniczącej, zainteresowanej spółki zależnej albo zakładu, mających wejść w
skład SE, są zatrudnieni w Rzeczypospolitej Polskiej u jednego pracodawcy,
członków specjalnego zespołu negocjacyjnego wyznacza reprezentatywna zakładowa
organizacja związkowa w rozumieniu art. 253
ust. 1 ustawy z dnia 23 maja 1991 r. o związkach zawodowych (Dz. U. z 2015
r. poz. 1881 oraz z 2018 r. poz. …). Przepisy art. 253 ust. 3, 4, 6 i 7 ustawy z dnia 23 maja 1991 r.
o związkach zawodowych stosuje się odpowiednio. W przypadku braku takiej
organizacji, członków specjalnego zespołu negocjacyjnego wybiera zebranie
załogi.”.
Art. 12. W ustawie z dnia 22 lipca
2006 r. o spółdzielni europejskiej (Dz. U. z 2016 r. poz. 7 oraz z 2018 r. poz.
398) w art. 41 ust. 1 otrzymuje brzmienie:
„1. W przypadku gdy pracownicy podmiotu
uczestniczącego, zainteresowanej spółki zależnej albo zakładu, mających wejść w
skład SCE, są zatrudnieni w Rzeczypospolitej Polskiej u jednego
pracodawcy, członków specjalnego zespołu negocjacyjnego wyznacza
reprezentatywna zakładowa organizacja związkowa w rozumieniu art. 253 ust. 1 ustawy z dnia 23 maja 1991 r. o związkach
zawodowych (Dz. U. z 2015 r. poz. 1881 oraz z 2018 r. poz. …). Przepisy art. 253 ust. 3, 4, 6 i 7 ustawy z dnia 23 maja 1991 r. o
związkach zawodowych stosuje się odpowiednio. W przypadku braku takiej
organizacji, członków specjalnego zespołu negocjacyjnego wybiera zebranie
załogi.”.
Art. 13. W ustawie z dnia 25 kwietnia
2008 r. o uczestnictwie pracowników w spółce powstałej w wyniku
transgranicznego połączenia się spółek (Dz. U. poz. 525) w art. 10 ust. 1 otrzymuje
brzmienie:
„1. W przypadku gdy pracownicy spółki
uczestniczącej, zainteresowanej spółki zależnej albo zakładu, mających wejść w
skład spółki powstałej w wyniku połączenia transgranicznego spółek, są
zatrudnieni w Rzeczypospolitej Polskiej u jednego pracodawcy, członków
specjalnego zespołu negocjacyjnego wyznacza reprezentatywna zakładowa
organizacja związkowa w rozumieniu art. 253
ust. 1 ustawy z dnia 23 maja 1991 r. o związkach zawodowych (Dz. U. z 2015 r.
poz. 1881 oraz z 2018 r. poz. …). Przepisy art. 253
ust. 3, 4, 6 i 7 ustawy z dnia 23 maja 1991 r. o związkach zawodowych stosuje
się odpowiednio. W przypadku braku takiej organizacji, członków specjalnego
zespołu negocjacyjnego wybiera zebranie załogi.”.
Art. 14. W ustawie z dnia 11
października 2013 r. o szczególnych rozwiązaniach związanych z ochroną miejsc
pracy (Dz. U. z 2017 r. poz. 842 oraz z 2018 r. poz. 650) w art. 4 ust. 1
otrzymuje brzmienie:
„1. Warunki i tryb wykonywania pracy w
okresie przestoju ekonomicznego lub obniżonego wymiaru czasu pracy
przedsiębiorca ustala w układzie zbiorowym pracy lub w porozumieniu z
zakładowymi organizacjami związkowymi; jeżeli nie jest możliwe uzgodnienie
treści porozumienia ze wszystkimi zakładowymi organizacjami związkowymi,
przedsiębiorca uzgadnia treść porozumienia z organizacjami związkowymi
reprezentatywnymi w rozumieniu art. 253 ust. 1
lub 2 ustawy z dnia 23 maja 1991 r. o związkach zawodowych (Dz. U. z 2015
r. poz. 1881 oraz z 2018 r. poz. …), z których każda zrzesza co najmniej 5%
pracowników zatrudnionych u pracodawcy.”.
Art. 15. W ustawie z dnia 24 lipca
2015 r. o Radzie Dialogu Społecznego i innych instytucjach dialogu społecznego
(Dz. U. poz. 1240 oraz z 2017 r. poz. 2371) wprowadza się następujące zmiany:
1)        w art. 1 ust. 1 otrzymuje brzmienie:
„1. Tworzy się Radę Dialogu Społecznego,
zwaną dalej „Radą”, jako forum trójstronnej współpracy strony reprezentującej
osoby wykonujące pracę zarobkową, o których mowa w art. 11 pkt 1 ustawy z dnia 23 maja 1991 r.
o związkach zawodowych (Dz. U. z 2015 r. poz. 1881 oraz z 2018 r. poz. …),
zwanej dalej „stroną pracowników”, strony pracodawców, o których mowa
w art. 11 pkt
2 tej ustawy, oraz strony rządowej, zwanych dalej „stronami Rady”.”;
2)        w art. 23:
a)       w ust. 2 pkt 1
otrzymuje brzmienie:
„1)      zrzeszają więcej niż 300 000
członków będących osobami wykonującymi pracę zarobkową, o których mowa w art. 11 pkt 1 ustawy z dnia 23 maja 1991 r.
o związkach zawodowych;”,
b)       ust. 3 otrzymuje
brzmienie:
„3. Przy ustalaniu kryterium liczebności, o
którym mowa w ust. 2 pkt 1, uwzględnia się nie więcej niż po 100 000
członków organizacji związkowej będących osobami wykonującymi pracę zarobkową
zatrudnionymi w podmiotach gospodarki narodowej, których podstawowy rodzaj
działalności jest określony w jednej sekcji Polskiej Klasyfikacji
Działalności (PKD), o której mowa w przepisach o statystyce publicznej.
Organizacja związkowa ubiegająca się o uznanie jej za reprezentatywną
organizację związkową przy ustalaniu liczby osób wykonujących pracę zarobkową,
o której mowa w ust. 2 pkt 1, nie uwzględnia osób wykonujących pracę zarobkową
zrzeszonych w tych spośród jej organizacji członkowskich, które są lub w
okresie roku przed złożeniem wniosku o stwierdzenie reprezentatywności
były zrzeszone w reprezentatywnej organizacji związkowej mającej
przedstawicieli w składzie Rady.”;
3)        w art. 24: 
a)       w ust. 2 pkt 1
otrzymuje brzmienie:
„1)      zrzeszają pracodawców, o których mowa
w art. 11 pkt 2
ustawy z dnia 23 maja 1991 r. o związkach zawodowych, zwanych dalej
„pracodawcami”, zatrudniających łącznie co najmniej 300 000 osób
wykonujących pracę zarobkową, z zastrzeżeniem ust. 3;”,
b)       ust. 3 i 4 otrzymują
brzmienie:
„3.
Przy ustalaniu kryterium liczebności, o którym mowa w ust. 2 pkt 1:
1)        w przypadku pracodawcy prowadzącego
działalność w zakresie jednej sekcji PKD wszystkie osoby wykonujące pracę
zarobkową są przyporządkowywane do tej sekcji albo
2)        w
przypadku pracodawcy prowadzącego działalność w więcej niż jednej sekcji PKD
wszystkie zatrudnione osoby wykonujące pracę zarobkową zostają przyporządkowane
do sekcji obejmującej podstawowy rodzaj działalności danego podmiotu
– przy czym uwzględnia się nie więcej niż
100 000 osób wykonujących pracę zarobkową w danej sekcji PKD.
4. Przy ustalaniu liczby sekcji, o których mowa
w ust. 2 pkt 2, uwzględnia się sekcje obejmujące co najmniej 3000 osób
wykonujących pracę zarobkową.”;
3)        w art. 44 ust. 1
otrzymuje brzmienie:
„1. WRDS może rozpatrywać sprawy społeczne
lub gospodarcze powodujące konflikty między pracodawcami i osobami wykonującymi
pracę zarobkową, jeżeli uzna te sprawy za istotne dla zachowania pokoju
społecznego.”.
Art. 16. Do
opiniowania założeń i projektów aktów prawnych, które przed dniem wejścia w
życie niniejszej ustawy zostały skierowane do odpowiednich władz statutowych
związku zawodowego lub odpowiednich władz statutowych organizacji pracodawców w
celu zasięgnięcia opinii, o której mowa w art. 19 ust. 1 ustawy zmienianej w
art. 1 lub w art. 16 ust. 1 ustawy zmienianej w art. 3, stosuje się przepisy
dotychczasowe.
Art. 17. Osobom
będącym w dniu wejścia w życie niniejszej ustawy członkami związków zawodowych
przysługują uprawnienia na zasadach dotychczasowych.
Art. 18.
Związki zawodowe, istniejące w dniu wejścia w życie niniejszej ustawy,
w terminie 6 miesięcy od dnia jej wejścia w życie dostosują swoje statuty
do zmian wynikających z tej ustawy.
Art. 19. 1. W
okresie pełnienia przez pracownika funkcji związkowej z wyboru dokonanego na
podstawie przepisów w brzmieniu dotychczasowym, pracownikowi przysługuje prawo,
o którym mowa w art. 25 ust. 1 ustawy zmienianej w art. 1, na zasadach
określonych w przepisach w brzmieniu dotychczasowym.
2. Pracownik korzystający z prawa, o którym
mowa w art. 31 ustawy zmienianej w art. 1 na podstawie przepisów w brzmieniu
dotychczasowym, korzysta z tego prawa do upływu okresu oraz w wymiarze, o
których mowa w art. 31 ust. 1 ustawy zmienianej w art. 1 w brzmieniu
dotychczasowym.
3. Pracownik objęty ochroną, o której mowa w
art. 32 ustawy zmienianej w art. 1, nabytą na podstawie przepisów w brzmieniu dotychczasowym,
podlega tej ochronie do upływu okresu, o którym mowa w art. 32 ust. 2 ustawy
zmienianej w art. 1.
Art. 20. 1.
Organizacje związkowe, których reprezentatywność została stwierdzona na
podstawie orzeczenia sądowego, o którym mowa w art. 24117 § 2 lub art. 24125a
§ 5 ustawy zmienianej w art. 2 w brzmieniu dotychczasowym, utrzymują tę
reprezentatywność przez okres roku od dnia wejścia w życie niniejszej ustawy.
2. Sprawy dotyczące reprezentatywności
zakładowych organizacji związkowych i ponadzakładowych organizacji
związkowych, wszczęte i niezakończone przed dniem wejścia w życie niniejszej
ustawy, ulegają umorzeniu z mocy prawa z dniem wejścia w życie niniejszej
ustawy.
Art. 21.
Reprezentatywne
organizacje związkowe i reprezentatywne organizacje pracodawców, o których mowa
w art. 23 i art. 24 ustawy zmienianej w art. 15 w brzmieniu
dotychczasowym, których reprezentatywność została stwierdzona na podstawie
orzeczenia sądowego, o którym mowa w art. 25 ust. 1 tej ustawy, utrzymują tę
reprezentatywność przez czas pozostały do upływu okresu 4 lat wskazanego w ust.
2 tego przepisu.
Art. 22.
1.
W latach 2019 – 2028 maksymalny limit wydatków będących skutkiem finansowym
ustawy, w związku z art. 111 ustawy zmienianej
w art. 1 i art. 21 ustawy zmienianej w art. 3,
będzie wynosić, w części 31 – Praca:
1)        2019 – 2 100 tys. zł;
2)        2020 – 2 100 tys. zł;
3)        2021 – 2 100 tys. zł;
4)        2022 – 2 100 tys. zł;
5)        2023 – 2 100 tys. zł;
6)        2024 – 2 100 tys. zł;
7)        2025 – 2 100 tys. zł;
8)        2026 – 2 100 tys. zł;
9)        2027 – 2 100 tys. zł;
10)     2028 – 2 100 tys. zł.
2. W przypadku wykorzystania przyjętego na dany
rok budżetowy maksymalnego limitu wydatków zostanie zastosowany mechanizm
korygujący, polegający na zmniejszeniu kwoty dotacji celowej, przeznaczonej na
realizację zadań wynikających z art. 111 ustawy
zmienianej w art. 1 i art. 21 ustawy zmienianej
w art. 3.
3. Organem właściwym do monitorowania
wykorzystania limitów wydatków oraz wdrożenia mechanizmu korygującego jest
minister właściwy do spraw pracy.
Art. 23. Ustawa
wchodzi w życie z dniem 1 stycznia 2019 r., z wyjątkiem art. 1 pkt 14 w
zakresie art. 253 ust. 6, który wchodzi w
 życie po upływie 12 miesięcy od dnia ogłoszenia.
 
 
 
                                                                                                                                    MARSZAŁEK
SEJMU
 
 
 
                                                                                                                                    /
– / Marek Kuchciński
 
 




[1])    Niniejszą
ustawą zmienia się ustawy: ustawę z dnia 26 czerwca 1974 r. – Kodeks pracy,
ustawę z dnia 23 maja 1991 r. o organizacjach pracodawców, ustawę z dnia
23 maja 1991 r. o rozwiązywaniu sporów zbiorowych, ustawę z dnia 25
października 1991 r. o organizowaniu i prowadzeniu działalności kulturalnej, ustawę
z dnia 4 marca 1994 r. o zakładowym funduszu świadczeń socjalnych, ustawę z
dnia 5 kwietnia 2002 r. o europejskich radach zakładowych, ustawę z dnia 13
marca 2003 r. o szczególnych zasadach rozwiązywania z pracownikami
stosunków pracy z przyczyn niedotyczących pracowników, ustawę z dnia 9 lipca
2003 r. o zatrudnianiu pracowników tymczasowych, ustawę z dnia 20 kwietnia
2004 r. o pracowniczych programach emerytalnych, ustawę z dnia 4 marca 2005 r. o europejskim
zgrupowaniu interesów gospodarczych i spółce europejskiej, ustawę z dnia 22
lipca 2006 r. o spółdzielni europejskiej, ustawę z dnia 25 kwietnia 2008
r. o uczestnictwie pracowników w spółce powstałej w wyniku transgranicznego
połączenia się spółek, ustawę z dnia 11 października 2013 r.
o szczególnych rozwiązaniach związanych z ochroną miejsc pracy oraz ustawę
z dnia 24 lipca 2015 r. o Radzie Dialogu Społecznego i innych instytucjach
dialogu społecznego.


[2])    Zmiany
tekstu jednolitego wymienionej ustawy zostały ogłoszone w Dz. U. z 2017 r. poz.
2491 oraz z 2018 r. poz. 5, 138, 398, 416, 650, 730, 756, 770, 771, 1000, 1009
i 1104.


[3])      Zmiany tekstu jednolitego wymienionej ustawy
zostały ogłoszone w Dz. U. z 2017 r. poz. 2491 oraz z 2018 r. poz. 5, 138, 398,
416, 650, 730, 756, 770, 771, 1000, 1009 i 1104.
