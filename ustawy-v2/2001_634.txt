



Dz.U. z 2001 r. Nr 63, poz. 634
                                        
                                        
                                        
                                        
                                        
                                        
                                        
                                        
                                     USTAWA
                             z dnia 11 maja 2001 r.
                                        
                   o warunkach zdrowotnych żywności i żywienia
                                        
                                        
                                   Rozdział 1
                                 Przepisy ogólne
                                        
                                     Art. 1.
1. Ustawa określa:
   1) warunki produkcji środków spożywczych, używek, substancji pomagających w
     przetwarzaniu, dozwolonych substancji dodatkowych oraz innych dodatków do
     środków spożywczych i używek oraz obrotu tymi artykułami,
   2) wymagania dotyczące zapewnienia właściwej jakości zdrowotnej artykułów, o
     których mowa w  pkt 1,
   3) wymagania dotyczące przestrzegania zasad higieny w procesie produkcji i w
     obrocie artykułami, o których mowa w pkt 1,
   4) wymagania zdrowotne wobec osób biorących udział w procesie produkcji i w
     obrocie artykułami, o których mowa w pkt 1, oraz wymagania dotyczące
     kwalifikacji tych osób w zakresie przestrzegania zasad higieny,
   5)  wymagania dotyczące materiałów i wyrobów przeznaczonych do kontaktu z
     żywnością,
   6)  zasady przeprowadzania urzędowej kontroli żywności.
2. Przepisy ustawy dotyczące dozwolonych substancji dodatkowych i zanie
  czyszczeń, wymagań sanitarnych w zakładach produkcyjnych, wymagań zdrowotnych
  wobec osób biorących udział w procesie produkcji i w obrocie, a także
  przepisy dotyczące materiałów i wyrobów przeznaczonych do kontaktu z
  żywnością stosuje się również do wyrobu i rozlewu wyrobów winiarskich, a
  także do wyrobu spirytusu  oraz wyrobu i rozlewu wyrobów spirytusowych.
                                        
                                     Art. 2.
Ustawy nie stosuje się do:
   1) środków spożywczych i używek produkowanych, przechowywanych, spożywanych
     i używanych wyłącznie we własnym gospodarstwie domowym do zaspokajania
     potrzeb tego gospodarstwa lub przywożonych w tym celu z zagranicy,
   2) artykułów przeznaczonych do rozpoznawania, zapobiegania lub leczenia
     chorób, uznanych, na podstawie odrębnych przepisów, za środki
     farmaceutyczne lub materiały medyczne.
                                        
                                     Art. 3.
1. Użyte w ustawie określenia oznaczają:
   1)  środki spożywcze - produkty żywnościowe, substancje lub ich mieszaniny
     zawierające składniki przeznaczone do odżywiania ludzi, w stanie
     naturalnym lub przetworzonym,
   2)  używki - produkty, substancje lub ich mieszaniny niezawierające
     składników odżywczych lub zawierające je w ilościach niemających znaczenia
     dla odżywiania organizmu ludzkiego, które jednak ze względu na swoje
     oddziaływanie fizjologiczne lub cechy organoleptyczne są przeznaczone do
     spożywania lub w inny sposób są wprowadzane do organizmu ludzkiego,
   3) dozwolone substancje dodatkowe  - substancje niespożywane odrębnie jako
     żywność, niebędące typowymi składnikami żywności, posiadające wartość
     odżywczą lub jej nieposiadające, których celowe użycie technologiczne w
     procesie produkcji, przetwarzania, przygotowywania,  pakowania, przewozu i
     przechowywania spowoduje zamierzone lub spodziewane rezultaty w środku
     spożywczym albo w półproduktach będących jego komponentami; dozwolone
     substancje dodatkowe mogą stać się bezpośrednio lub pośrednio składnikami
     żywności lub w inny sposób oddziaływać na jej cechy charakterystyczne, z
     wyłączeniem substancji dodawanych w celu zachowania lub poprawienia
     wartości odżywczej; dozwolone substancje dodatkowe mogą być stosowane
     tylko wtedy, kiedy ich użycie jest technologicznie uzasadnione i nie
     stwarza zagrożenia dla zdrowia lub życia człowieka,
   4) suplement diety - skoncentrowane źródło witamin lub składników
     mineralnych i innych składników odżywczych występujących pojedynczo lub w
     kombinacjach, stosowane jako uzupełnienie spożycia składników odżywczych w
     normalnej diecie, wyprodukowane w postaci kapsułek, tabletek, pastylek,
     pigułek, proszku w saszetkach, płynów w ampułkach lub  w butelkach z
     kroplomierzem,
   5) inne dodatki do środków spożywczych lub używek - substancje niespożywane
     odrębnie jako żywność oraz niebędące charakterystycznymi składnikami
     żywności, niezależnie od tego, czy mają wartość odżywczą, które staną się
     składnikami żywności, jeżeli zostaną dodane do żywności w procesie
     produkcji w celu technologicznym,
   6) substancje pomagające w przetwarzaniu - substancje, które nie są same spo
     żywane jako składniki żywności, celowo stosowane w przetwarzaniu surowców,
     żywności lub ich składników dla osiągnięcia zamierzonego celu
     technologicznego w procesie produkcji, które mogą spowodować
     niezamierzone, lecz technicznie nieuniknione występowanie ich pozostałości
     lub ich pochodnych w produkcie końcowym, które nie zagrażają  zdrowiu oraz
     nie wywierają wpływu technologicznego na gotowy produkt,
    7) zanieczyszczenie - każdą substancję, która nie jest celowo dodawana do
     żywności, a jest w niej obecna w następstwie procesu produkcji, w tym
     czynności wykonywanych w procesie produkcji roślinnej i zwierzęcej oraz w
     zabiegach weterynaryjnych, lub nieprawidłowości występujących w obrocie
     albo jest następstwem zanieczyszczenia środowiska; termin ten obejmuje
     obecne w żywności szkodniki, mikroorganizmy, toksyny, substancje chemiczne
     lub inne substancje obce, które mogą stanowić zagrożenie dla zdrowia
     człowieka lub powodować nieprzydatność do spożycia, z wyłączeniem
     substancji obcych, takich jak części owadów, włosy zwierząt, części
     metaliczne i szklane,
   8) produkcja środków spożywczych - działania, których celem jest uzyskanie
     \rodków spożywczych, obejmujące przygotowywanie surowców do przerobu, ich
     przechowywanie, poddawanie procesom technologicznym, pakowanie i  zna
     kowanie oraz inne przygotowywanie do obrotu, a także przechowywanie
     wyrobów gotowych do czasu  wprowadzenia ich do obrotu oraz  przygoto
     wywanie w zakładach żywienia zbiorowego lub w innych zakładach, potraw,
     napojów lub wyrobów garmażeryjnych,
   9) obrót środkami spożywczymi - działania mające na celu dostarczenie
     gotowych środków spożywczych oraz surowców lub półproduktów konsumentom
     lub do zakładów żywienia zbiorowego, w tym sprzedaż, przechowywanie i
     przewóz oraz podawanie potraw lub wyrobów garmażeryjnych w samolotach i
     innych środkach przewozu,
  10) zakład - miejsce wykonywania działalności gospodarczej w zakresie
     produkcji i obrotu żywnością,
   11) zakład żywienia zbiorowego - miejsce prowadzenia działalności w zakresie
     żywienia ludzi lub wprowadzania do obrotu wyrobów garmażeryjnych,
  12) system analizy zagrożeń i krytycznych punktów kontroli (Hazard Analysis
     and Critical Control Point), zwany dalej "systemem HACCP" - postępowanie
     mające na celu zapewnienie bezpieczeństwa żywności poprzez identyfikację i
     oszacowanie skali zagrożeń z punktu widzenia jakości zdrowotnej żywności
     oraz ryzyka wystąpienia zagrożeń podczas przebiegu wszystkich etapów
     procesu produkcji i obrotu żywnością; system ten ma również na celu
     określenie metod ograniczania zagrożeń oraz ustalenie działań naprawczych,
  13) jakość zdrowotna żywności - ogół cech i kryteriów, przy pomocy których
     charakteryzuje się żywność pod względem wartości odżywczej, jakości
     organoleptycznej oraz bezpieczeństwa dla zdrowia konsumenta,
  14) jakość organoleptyczna żywności - zespół cech obejmujących smak, zapach,
     wygląd, barwę i konsystencję, które można wyodrębnić i ocenić przy pomocy
     zmysłów człowieka,
  15) bezpieczeństwo żywności - ogół warunków, które muszą być spełnione i
     działań, które muszą być podjęte na wszystkich etapach produkcji żywności
     i obrotu żywnością w celu zapewnienia zdrowia i życia człowieka,
  16) środki spożywcze specjalnego przeznaczenia żywieniowego:
     a) środki spożywcze, które ze względu na specjalny skład lub sposób
       przygotowania różnią się od środków spożywczych powszechnie spożywanych,
       i przeznaczone są do zaspokajania szczególnych potrzeb żywieniowych
       osób, których procesy trawienia i metabolizmu są zachwiane lub osób, dla
       których ze względu na specjalny stan fizjologiczny wskazane jest
       kontrolowanie spożycia określonych substancji w żywności; środki te mogą
       być określane jako dietetyczne środki spożywcze,
     b) środki spożywcze, które ze względu na specjalny skład lub sposób
       przygotowania różnią się od środków spożywczych powszechnie spożywanych
       i przeznaczone są do zaspokajania szczególnych potrzeb żywieniowych
       zdrowych niemowląt i małych dzieci,
     c) posiłki lub zestawy posiłków, jeżeli nie zostały one zaliczone do leków
       na podstawie odrębnych przepisów, przeznaczone do usuwania skutków
       nieprawidłowego odżywiania lub chorób, ustalone zgodnie ze wskazaniami
       lekarza i stosowane w sposób przez niego określony,
  17) mleko początkowe - środek spożywczy specjalnego przeznaczenia
     żywieniowego stosowany w żywieniu niemowląt pokrywający całkowite
     zapotrzebowanie żywieniowe przez pierwsze cztery do sześciu miesięcy
     życia,
  18) mleko następne - środek spożywczy specjalnego przeznaczenia żywieniowego
     stanowiący podstawowy składnik stopniowo różnicującej się diety, stosowany
     w żywieniu niemowląt powyżej czwartego miesiąca życia,
  19) mieszanka mleczna - środek spożywczy specjalnego przeznaczenia
     "ywieniowego stanowiący połączenie mleka następnego z kleikiem zbożowym,
     stosowany w żywieniu niemowląt powyżej czwartego miesiąca życia,
  20) środek spożywczy o niewłaściwej jakości zdrowotnej - środek spożywczy,
     który nie odpowiada obowiązującym wymaganiom w zakresie warunków
     zdrowotnych żywności i żywienia,
  21) środek spożywczy szkodliwy dla zdrowia lub życia człowieka - środek
     spożywczy, którego spożycie może spowodować negatywne skutki dla zdrowia
     lub życia człowieka, jeżeli zawiera drobnoustroje chorobotwórcze lub zanie
     czyszczenia pochodzące z mikroorganizmów lub powstałe w wyniku ich
     obecności w ilości mogącej stanowić zagrożenie dla zdrowia lub życia
     człowieka lub zawiera inne substancje toksyczne niezależnie od ich
     pochodzenia,
  22) środek spożywczy zepsuty - środek spożywczy, którego skład lub
     właściwości uległy zmianom wskutek nieprawidłowości zaistniałych w
     procesie technologicznym lub pod wpływem działań czynników naturalnych,
     takich jak: wilgotność, czas, temperatura lub światło, albo wskutek
     obecności mikroorganizmów lub pasożytów, powodując jego nieprzydatność do
     spożycia zgodnie z przeznaczeniem,
  23) data minimalnej trwałości - datę, do której prawidłowo przechowywany lub
     transportowany środek spożywczy zachowuje pełne właściwości fizyczne,
     chemiczne, mikrobiologiczne i organoleptyczne; data powinna być
     poprzedzona określeniem "najlepiej spożyć przed",
  24) termin przydatności do spożycia - termin, po upływie którego środek
     spożywczy traci przydatność do spożycia; termin ten jest stosowany do
     oznaczania środków spożywczych nietrwałych mikrobiologicznie, łatwo
     psujących się; data powinna być poprzedzona określeniem "należy spożyć
     do:",
  25) środek spożywczy sfałszowany - środek spożywczy, którego skład lub inne
     właściwości zostały zmienione, a nabywca nie został o tym poinformowany w
     sposób określony w art. 24; sfałszowany jest również środek spożywczy, w
     którym wprowadzone zostały zmiany mające na celu ukrycie jego
     rzeczywistego składu lub innych właściwości; środek spożywczy jest
     sfałszowany, jeżeli:
     a) dodano do niego substancje zmieniające jego skład i obniżające jego
       wartość odżywczą,
     b) odjęto lub zmniejszono zawartość jednego lub kilku składników
       decydujących o wartości odżywczej lub innej właściwości środka
       spożywczego mającego wpływ na jego jakość zdrowotną,
     c) dokonano zabiegów, które ukryły rzeczywisty jego skład lub nadały mu
       wygląd środka spożywczego o należytej jakości,
     d) podano niezgodnie z prawdą jego nazwę, skład, datę lub miejsce
       produkcji, termin przydatności do spożycia lub datę minimalnej
       trwałości, albo w inny sposób nieprawidłowo go oznakowano,
  26) nowa żywność - substancje lub ich mieszaniny, które dotychczas nie były
     wykorzystywane do żywienia ludzi, w tym środki spożywcze, używki lub ich
     składniki:
     a) zawierające lub składające się z genetycznie zmodyfikowanych organizmów
       albo ich fragmentów, określonych w odrębnych przepisach,
     b) otrzymane z organizmów, o których mowa w lit. a), ale ich
       niezawierające,
     c) o nowej lub celowo zmodyfikowanej podstawowej strukturze molekularnej,
     d) wyizolowane z mikroorganizmów, grzybów lub wodorostów lub składające
       się z nich,
     e) składające się z roślin lub uzyskane z roślin lub ze zwierząt, z
       wyjątkiem żywności i składników żywności otrzymanych przy zastosowaniu
       tradycyjnych metod rozmnażania lub hodowli,
     f) poddane procesowi technologicznemu niestosowanemu dotychczas, powo
       dującemu istotne zmiany ich składu lub struktury, który wpływa na
       wartość odżywczą, metabolizm i zawartość niepożądanych substancji,
  27) produkt genetycznie zmodyfikowany - produkt składający się z organizmów
     genetycznie zmodyfikowanych lub ich fragmentów lub kombinacji, zawierający
     DNA lub białka z organizmów genetycznie zmodyfikowanych,
  28)  materiały i wyroby przeznaczone do kontaktu z żywnością - urządzenia,
     aparaty, sprzęt, narzędzia, opakowania i inne materiały, które stykają się
     w procesie produkcji lub obrocie ze środkami spożywczymi, używkami,
     substancjami pomagającymi w przetwarzaniu, dozwolonymi substancjami
     dodatkowymi oraz innymi dodatkami do środków spożywczych i używek,
  29)  urzędowa kontrola żywności - kontrolę zgodności środków spożywczych, uży
     wek i substancji pomagających w przetwarzaniu, dozwolonych substancji
     dodatkowych, a ponadto substancji wzbogacających i innych dodatków do
     środków spożywczych lub używek przeznaczonych do produkcji tych artykułów
     oraz materiałów i wyrobów przeznaczonych do kontaktu z tymi artykułami, z
     obowiązującymi wymaganiami w zakresie warunków zdrowotnych żywności i
     żywienia oraz znakowania żywności, przeprowadzaną przez organy Inspekcji
     Sanitarnej i Inspekcji Weterynaryjnej oraz inne uprawnione organy w ramach
     swoich kompetencji,
  30) laboratorium referencyjne - laboratorium odwoławcze uprawnione przez
     ministra właściwego do spraw zdrowia, na podstawie przepisów o systemie
     oceny zgodności i akredytacji, stosujące, w zakresie oceny jakości
     zdrowotnej żywności, wiarygodne metody badań potwierdzone w systemie badań
     międzylaboratoryjnych,
   31) żywność - każdą substancję lub produkt przetworzony, częściowo
     przetworzony lub nieprzetworzony, przeznaczone do spożycia przez ludzi, z
     wyłączeniem określonych w przepisach odrębnych pasz, roślin przed zbiorem,
     kosmetyków, tytoniu i wyrobów tytoniowych oraz środków odurzających i
     substancji psychotropowych.
2. Przepisy ust. 1 pkt 7-9, 12-15, 20-22 i 25 stosuje się odpowiednio do
  używek, substancji pomagających w przetwarzaniu, dozwolonych substancji
  dodatkowych lub innych dodatków do środków spożywczych lub używek.
                                        
                                     Art. 4.
Do postępowania przeprowadzanego przez organy urzędowej kontroli żywności mają
zastosowanie przepisy Kodeksu postępowania administracyjnego, jeżeli przepisy
ustawy nie stanowią inaczej.
                                        
                                        
                                   Rozdział 2
      Wymagania dotyczące jakości zdrowotnej żywności, przestrzegania zasad
                higieny oraz warunki produkcji i obrotu żywnością
                                        
                                     Art. 5.
1. Środki spożywcze, używki, substancje pomagające w przetwarzaniu, dozwolone
  substancje dodatkowe i inne dodatki do środków spożywczych i używek, prze
  znaczone do spożycia albo używania nie mogą być szkodliwe dla zdrowia lub
  "ycia człowieka, zepsute ani sfałszowane oraz naruszać warunków określonych w
  ustawie.
2. Za szkodę wyrządzoną przez artykuły, o których mowa w ust. 1, naruszające
  warunki jakości zdrowotnej odpowiada, na podstawie przepisów Kodeksu
  cywilnego, przedsiębiorca produkujący te artykuły, chyba że na podstawie
  dokumentacji, która określa ich stan w chwili wprowadzenia do obrotu oraz
  warunki ich przechowywania, zostanie wykazane, że za tę szkodę odpowiada
  przedsiębiorca wprowadzający te artykuły do obrotu.
                                     Art. 6.
1. Zakazuje się wykorzystywania do żywienia ludzi lub do produkcji innych
  środków spożywczych produktów pochodzących od zwierząt lub ze zwierząt,
  którym podawano substancje o działaniu hormonalnym, tyreostatycznym i betaagonistycznym.

2. Zakaz nie dotyczy produktów pochodzących od zwierząt lub ze zwierząt, którym
  podawano substancje wymienione w ust. 1 w celu leczniczym lub zootechnicznym
  zgodnie z warunkami, o których mowa w art. 7, z zastrzeżeniem ust. 3.
3. Produkty pochodzące od zwierząt lub ze zwierząt, którym podawano hormony i
  inne substancje, o których mowa w ust. 1, nie mogą być przeznaczone do
  produkcji środków spożywczych specjalnego przeznaczenia żywieniowego.
                                        
                                     Art. 7.
1. Zakazuje się wykorzystywania do żywienia ludzi oraz do produkcji środków
  spożywczych, używek, dozwolonych substancji dodatkowych i innych dodatków do
  środków spożywczych i używek, produktów pochodzących z roślin, ze zwierząt
  lub od zwierząt, które zawierają pozostałości zanieczyszczeń chemicznych,
  biologicznych, leków lub innych środków farmaceutycznych, a także skażeń
  promieniotwórczych w ilościach przekraczających najwyższe dopuszczalne
  poziomy.
2. Minister właściwy do spraw rolnictwa w porozumieniu z ministrem właściwym do
  spraw zdrowia określi, w drodze rozporządzenia, najwyższe dopuszczalne
  poziomy pozostałości zanieczyszczeń chemicznych, biologicznych, leków lub
  innych środków farmaceutycznych, a także skażeń promieniotwórczych w
  roślinach, u zwierząt, w tkankach lub narządach zwierząt po uboju i w
  środkach spożywczych pochodzenia roślinnego lub zwierzęcego, mając na
  względzie  wyniki badań naukowych i potrzebę zapewnienia ochrony zdrowia lub
  życia człowieka.
                                        
                                     Art. 8.
1. Napromienianie promieniowaniem jonizującym środków spożywczych, używek,
  dozwolonych substancji dodatkowych lub innych dodatków do środków spożywczych
  i używek jest dopuszczalne, jeżeli nie stanowi zagrożenia dla zdrowia lub
  życia człowieka i jest  uzasadnione technologicznie.
2. Napromienianie nie może:
   1) zastępować prawidłowych warunków sanitarnych oraz zasad przestrzegania
     higieny w procesie produkcji środków spożywczych, używek, dozwolonych
     substancji dodatkowych oraz innych dodatków do środków spożywczych i
     używek,
   2) być stosowane do żywności zawierającej substancje chemiczne służące do
     konserwacji i stabilizacji żywności.
3. Minister właściwy do spraw zdrowia określi, w drodze rozporządzenia, warunki
  napromieniania środków spożywczych, używek, dozwolonych substancji
  dodatkowych lub innych dodatków do środków spożywczych i używek, które mogą
  być poddane działaniu promieniowania jonizującego, ich wykazy, maksymalne
  dawki napromieniania oraz wymagania w zakresie znakowania i wprowadzania do
  obrotu, mając na względzie ust. 1 i 2, oraz zapewnienie bezpieczeństwa
  żywności.
                                        
                                     Art. 9.
1. Środki spożywcze, używki i dozwolone substancje dodatkowe nie mogą być
  używane do produkcji środków spożywczych lub używek oraz wprowadzane do
  obrotu, jeżeli zawierają dozwolone substancje dodatkowe lub zanieczyszczenia
  w ilościach szkodliwych dla zdrowia lub życia człowieka oraz powodują zmiany
  organoleptyczne tych artykułów w stopniu uniemożliwiającym ich spożycie lub
  użycie.
2. Przepis ust. 1 stosuje się również, gdy dozwolone substancje dodatkowe i
  zanieczyszczenia znajdują się na powierzchni środków spożywczych lub używek.
3. Środki spożywcze, używki i dozwolone substancje dodatkowe, po usunięciu do
  dopuszczalnych poziomów dozwolonych substancji dodatkowych oraz
  zanieczyszczeń, o których mowa w ust. 1 i 2, mogą być używane do produkcji
  innych środków spożywczych lub używek oraz wprowadzane do obrotu, jeżeli
  organ sprawujący nadzór nad jakością zdrowotną tych artykułów stwierdzi, w
  drodze decyzji, ich przydatność do spożycia lub używania.
4. Minister właściwy do spraw zdrowia określi, w drodze rozporządzenia:
   1) dozwolone substancje dodatkowe, substancje pomagające w przetwarzaniu,
     inne dodatki do środków spożywczych i używek oraz warunki ich stosowania,
   2) maksymalne poziomy zanieczyszczeń chemicznych i biologicznych, które mogą
     znajdować się w środkach spożywczych, używkach, substancjach pomagających
     w przetwarzaniu, innych dodatkach do środków spożywczych i używek, w
     dozwolonych substancjach dodatkowych albo na ich powierzchni,
   3) specyfikacje i kryteria czystości, wymagania dotyczące pobierania próbek
     i metod analitycznych stosowanych w trakcie urzędowej kontroli żywności do
     oznaczania parametrów właściwych dla poszczególnych substancji
     pomagających w przetwarzaniu, innych dodatków do środków spożywczych i
     używek, dla poszczególnych dozwolonych substancji dodatkowych oraz
     zawartości zanieczyszczeń,
   4) substancje wzbogacające dodawane do środków spożywczych lub używek oraz
     suplementy diety i warunki ich stosowania
   - mając na względzie zapewnienie bezpieczeństwa żywności.
5. Minister właściwy do spraw zdrowia określi, w drodze rozporządzenia,
  najwyższe dopuszczalne poziomy pozostałości środków chemicznych stosowanych
  przy uprawie, ochronie, przechowywaniu i przewozie roślin, które mogą
  znajdować się w środkach spożywczych lub na ich powierzchni bez szkody dla
  zdrowia lub życia człowieka, z uwzględnieniem ust. 1 i 2, mając na względzie
  zapewnienie bezpieczeństwa żywności.
                                        
                                    Art. 10.
1. Środki spożywcze specjalnego przeznaczenia żywieniowego, o których mowa w
  art. 3 ust. 1 pkt 16 lit. a) i b), mogą być produkowane w zakładach
  przeznaczonych do ich produkcji lub w wyodrębnionych liniach technologicznych
  zakładów produkujących również inne środki spożywcze lub w zakładach
  prowadzących działalność gospodarczą w zakresie produkcji środków
  farmaceutycznych na zasadach określonych w przepisach o środkach
  farmaceutycznych, materiałach medycznych, aptekach, hurtowniach i Inspekcji
  Farmaceutycznej.
2. Reklama i promocja mleka początkowego i przedmiotów służących do karmienia
  niemowląt nie mogą przekazywać informacji, że karmienie mlekiem początkowym
  jest równoważne lub lepsze od karmienia naturalnego oraz nie mogą być
  prowadzone w zakładach opieki zdrowotnej, w obrocie tymi artykułami, a także
  w środkach masowego przekazu, z wyjątkiem publikacji naukowych lub
  popularnonaukowych upowszechniających wiedzę z zakresu opieki nad dzieckiem.
3. Minister właściwy do spraw zdrowia określi, w drodze rozporządzenia, grupy
  środków spożywczych specjalnego przeznaczenia żywieniowego, wymagania, jakie
  powinny spełniać te środki oraz  sposób i formy reklamy i informacji, mając
  na względzie szczególne przeznaczenie tych środków oraz wymagania w zakresie
  wewnętrznej kontroli jakości zdrowotnej i wewnętrznej kontroli przestrzegania
  zasad higieny, z uwzględnieniem systemu HACCP.
4. Minister właściwy do spraw zdrowia określi, w drodze rozporządzenia,
  wymagania dla mleka początkowego i przedmiotów służących do karmienia
  niemowląt dotyczące sposobu i formy reklamy i informacji, uwzględniając w
  szczególności:
   1) niezbędne dane, jakie reklama ma zawierać,
   2) informacje, których reklama nie może przekazywać,
   3) sposób przekazywania informacji,
   4) sposób znakowania
 - mając na względzie propagowanie karmienia naturalnego oraz potrzebę
  zapewnienia ochrony zdrowia lub życia człowieka.
                                        
                                    Art. 11.
1. Nowa żywność nie może:
   1) stanowić zagrożenia dla zdrowia lub życia człowieka oraz środowiska,
   2) różnić się od żywności lub składników żywności, które ma zastąpić, w
     stopniu powodującym, że jej użycie lub spożycie byłoby niekorzystne ze
     względów zdrowotnych lub żywieniowych.
2. Nowa żywność składająca się z organizmów genetycznie zmodyfikowanych lub ich
  części, zawierająca białka lub DNA z tych organizmów powinna być znakowana
  informacją "produkt genetycznie zmodyfikowany",
3. Nowa żywność, w której nie wszystkie składniki stanowią organizmy
  genetycznie zmodyfikowane lub ich części, zawierająca białka lub DNA z tych
  organizmów, powinna być znakowana nazwą tych składników oraz informacją
  "genetycznie zmodyfikowany".
4. Obowiązek znakowania nowej żywności w sposób określony w ust. 2 i 3 nie
  dotyczy nowej żywności, w skład której wchodzą organizmy genetycznie
  zmodyfikowane lub produkty uzyskane z organizmów genetycznie zmodyfikowanych,
  jeżeli ich zawartość nie przekracza 1% danego składnika przy założeniu, że
  obecność białka lub DNA z organizmu genetycznie zmodyfikowanego jest
  niezamierzona.
                                        
                                    Art. 12.
1. Podjęcie produkcji nowej żywności lub wprowadzenie jej do obrotu poprzedza
  się postępowaniem niezbędnym do stwierdzenia, że nie stanowi ona zagrożenia
  dla zdrowia lub życia człowieka oraz środowiska.
2. Postępowanie, o którym mowa w ust. 1, przeprowadza Główny Inspektor
  Sanitarny, z zastrzeżeniem art. 15 ust. 2.
3. W odniesieniu do nowej żywności zawierającej lub składającej się z
  organizmów genetycznie zmodyfikowanych do postępowania, o którym mowa w ust.
  1, w zakresie nieuregulowanym ustawą, mają zastosowanie przepisy dotyczące
  organizmów genetycznie zmodyfikowanych.
                                        
                                    Art. 13.
1. Z wnioskiem o przeprowadzenie postępowania, o którym mowa w art. 12,
  występuje przedsiębiorca mający zamiar podjąć produkcję nowej żywności lub
  wprowadzić nową żywność do obrotu.
2. Wniosek zawiera:
   1) charakterystykę nowej żywności,
   2) przewidywaną wielkość produkcji lub ilość żywności wprowadzonej do obrotu
     w odniesieniu do nowej żywności, o której mowa w art. 3 ust. 1 pkt 26 lit.
     a),
   3) dane identyfikujące przedsiębiorcę mającego zamiar podjąć produkcję nowej
     żywności lub wprowadzić do obrotu nową żywność.
3. Postępowanie, o którym mowa w art. 12, przeprowadza się w sposób jawny i
  umożliwiający weryfikację, na podstawie dostępnych danych naukowotechnicznych
i przedłożonej przez przedsiębiorcę dokumentacji oraz wyników
  badań, biorąc pod uwagę mogące wystąpić zagrożenia.
4. Do wniosku należy dołączyć zaświadczenie z Krajowego Rejestru Sądowego oraz
  dokumentację zawierającą dane dotyczące:
   1) składu, wartości odżywczej i przeznaczenia nowej żywności,
   2) obecności w niej organizmów genetycznie zmodyfikowanych oraz
     zastosowanych technik modyfikacji genetycznej,
   3) znakowania nowej żywności.
5. Dokumentacja przedłożona przez przedsiębiorcę wymaga uzyskania opinii
  ekspertów lub jednostek naukowych właściwych ze względu na przedmiot
  zgłoszenia, a w uzasadnionych przypadkach przeprowadzenia badań
  laboratoryjnych przez laboratoria, o których mowa w art. 44.
 6. Koszty przeprowadzenia badań lub sporządzenia opinii, o których mowa w ust.
  5, ponoszą przedsiębiorcy.
 7. Jeżeli w wyniku postępowania, o którym mowa w art. 12, zostanie
  stwierdzone, że nowa żywność nie stanowi zagrożenia dla zdrowia lub życia
  człowieka oraz środowiska, Główny Inspektor Sanitarny wydaje decyzję
  zezwalającą na podjęcie produkcji lub wprowadzenie do obrotu nowej żywności.
8. Jeżeli w wyniku postępowania, o którym mowa w art. 12, zostanie stwierdzone,
  że nowa żywność stanowi zagrożenie dla zdrowia lub życia człowieka oraz
  środowiska, Główny Inspektor Sanitarny wydaje decyzję o zakazie podjęcia
  produkcji lub wprowadzenia do obrotu takiej żywności.
9. W przypadku powzięcia uzasadnionego podejrzenia, że nowa żywność produkowana
  lub wprowadzana do obrotu na podstawie decyzji, o której mowa w ust. 7,
  stanowi zagrożenie dla zdrowia lub życia człowieka oraz środowiska, Główny
  Inspektor Sanitarny ograniczy lub wstrzyma produkcję lub wprowadzanie tej
  żywności do obrotu do czasu przeprowadzenia postępowania niezbędnego do
  wyjaśnienia zagrożeń i w zależności od wyników tego postępowania wyda
  decyzję:
   1) o zakazie produkcji lub wprowadzania do obrotu nowej żywności,
   2) zezwalającą na produkcję lub wprowadzanie do obrotu tej żywności.
                                        
                                    Art. 14.
1. Główny Inspektor Sanitarny prowadzi rejestr decyzji, o których mowa w art.
  13 ust. 7, 8 i 9.
2. Dokumentacja postępowania, o którym mowa w art. 12, stanowi załącznik do
  rejestru.
3. Rejestr i załączniki do rejestru są jawne. Dotyczy to w szczególności:
   1)  danych przedsiębiorcy, o których mowa w art. 13 ust. 2 pkt 3,
   2) ogólnej charakterystyki nowej żywności,
   3) warunków wykorzystania i przeznaczenia nowej żywności,
   4) informacji mających istotne znaczenie dla zdrowia lub życia człowieka
     oraz środowiska.
4. Zasada jawności nie dotyczy:
   1) danych stanowiących tajemnicę służbową i tajemnicę przedsiębiorstwa
     określonych w odrębnych przepisach,
   2) danych, których ujawnienie według przedsiębiorcy produkującego lub
     wprowadzającego do obrotu nową żywność mogłoby naruszyć jego konkurencyjną
     pozycję na rynku, jeżeli Główny Inspektor Sanitarny, w drodze decyzji,
     wyrazi zgodę na nieujawnianie tych danych.
5. Główny Inspektor Sanitarny odmawia wyrażenia zgody, o której mowa w ust. 4
  pkt 2, jeżeli ze względu na bezpieczeństwo zdrowia lub życia człowieka jest
  to uzasadnione.
6. Główny Inspektor Sanitarny cofa zgodę w przypadku, gdy wystąpią nowe
  informacje lub zaistnieją uzasadnione podejrzenia, że nieujawnienie danych, o
  których mowa w ust 4 pkt 2, może stwarzać zagrożenie dla zdrowia lub życia
  człowieka.
                                        
                                    Art. 15.
1. Minister właściwy do spraw zdrowia określi, w drodze rozporządzenia, sposób
  i tryb postępowania oraz jednostki naukowe lub ekspertów właściwych ze
  względu na przedmiot postępowania, o którym mowa w art. 11-13, mając na
  względzie stwierdzenie, że nowa żywność nie stanowi zagrożenia dla zdrowia
  lub życia człowieka oraz środowiska.
2. Minister właściwy do spraw zdrowia w porozumieniu z ministrem właściwym do
  spraw środowiska wydaje rozporządzenie, o którym mowa w ust. 1, w zakresie
  nowej żywności określonej w art. 3 ust. 1 pkt 26 lit. a).
                                        
                                    Art. 16.
1. Wymagania w zakresie jakości zdrowotnej środków spożywczych, używek,
  dozwolonych substancji dodatkowych oraz innych dodatków do środków
  spożywczych i używek oraz metody badania tych artykułów lub ich grup, które
  nie są ustalone w ustawie, określają odrębne przepisy.
2. Minister właściwy do spraw zdrowia może, w drodze rozporządzenia, określić
  wymagania w zakresie jakości zdrowotnej środków spożywczych, używek,
  dozwolonych substancji dodatkowych lub innych dodatków do środków spożywczych
  i używek oraz metody ich badania, mając na względzie potrzebę zapewnienia
  ochrony zdrowia lub życia człowieka.
                                        
                                    Art. 17.
1. Środki spożywcze, używki, dozwolone substancje dodatkowe lub inne dodatki do
  środków spożywczych i używek oraz środki spożywcze specjalnego przeznaczenia
  żywieniowego produkowane w kraju i przywożone z zagranicy, które nie
  spełniają wymagań w zakresie jakości zdrowotnej ustalonych w:
   1)  ustawie,
   2) przepisach o zwalczaniu chorób zakaźnych zwierząt, badaniu zwierząt
     rzeźnych i mięsa oraz o Inspekcji Weterynaryjnej - w zakresie środków
     spożywczych pochodzenia zwierzęcego,
   3)  przepisach o ochronie roślin uprawnych
 - nie mogą być wprowadzone do obrotu w kraju w celu spożycia lub używania
  przez ludzi lub stosowania do produkcji żywności.
2. Środki spożywcze, używki, dozwolone substancje dodatkowe lub inne dodatki do
  środków spożywczych i używek oraz środki spożywcze specjalnego przeznaczenia
  żywieniowego spełniające inne wymagania niż ustalone w ustawie można
  produkować, jeżeli są one przeznaczone na eksport.
3. Główny Inspektor Sanitarny może wydać decyzję zezwalającą na:
   1)  odstępstwa od wymagań określonych w ustawie,
   2) produkcję lub wprowadzanie do obrotu środków spożywczych specjalnego
     przeznaczenia żywieniowego, dla których nie zostały ustalone szczegółowe
     wymagania w zakresie jakości zdrowotnej,
   3) wprowadzenie do obrotu w kraju artykułów, o których mowa w ust. 2.
                                        
                                    Art. 18.
1. Z wnioskiem o wydanie decyzji, o których mowa w art. 17 ust. 3, występuje
  przedsiębiorca produkujący lub wprowadzający do obrotu w kraju środki
  spożywcze, używki, dozwolone substancje dodatkowe lub inne dodatki do środków
  spożywczych i używek oraz środki spożywcze specjalnego przeznaczenia
  żywieniowego.
2. Wniosek zawiera:
   1) nazwę i charakterystykę środków spożywczych, używek, dozwolonych
     substancji dodatkowych lub innych dodatków do środków spożywczych
     i używek, środków spożywczych specjalnego przeznaczenia żywieniowego,
   2) dane identyfikujące producenta, a w odniesieniu do artykułów przywożonych
     z zagranicy także nazwę kraju, z którego pochodzą te artykuły,
   3) określenie wielkości partii artykułów i proponowanego sposobu
     wprowadzania ich do obrotu oraz odstępstw od warunków jakości zdrowotnej
     określonych w ustawie w odniesieniu do artykułów, o których mowa w art. 17
     ust. 2, które mają być wprowadzone do obrotu w kraju.
3. Do wniosku należy dołączyć:
   1)  zaświadczenie z Krajowego Rejestru Sądowego,
   2)  opinie ekspertów lub jednostek naukowych właściwych ze względu na
     przedmiot wniosku,
   3)  w odniesieniu do artykułów przywożonych z zagranicy, potwierdzenie, że
     artykuły te spełniają wymagania jakości zdrowotnej obowiązujące w kraju
     ich producenta i są dopuszczone do żywienia ludzi przez właściwy organ
     urzędowej kontroli tego kraju,
   4)  recepturę - skład ilościowy i jakościowy,
   5) próbki artykułu i projekt etykiety,
   6) projekt specyfikacji i wymagań dla artykułu.
4. Koszty sporządzenia opinii ponoszą przedsiębiorcy składający wnioski.
                                        
                                    Art. 19.
 1. Decyzje dotyczące artykułów, o których mowa w art. 17 ust. 2, wydawane są
  na określoną partię tych artykułów.
2. Decyzje powinny określać nazwę, skład, charakterystykę i rodzaj środka
  spożywczego, używki, dozwolonej substancji dodatkowej lub innych dodatków do
  środków spożywczych i używek lub środka spożywczego specjalnego przeznaczenia
  żywieniowego, ich przeznaczenie i warunki stosowania lub użycia do produkcji
  żywności, wymogi dotyczące ich znakowania, nazwę i adres przedsiębiorcy
  produkującego lub wprowadzającego je do obrotu.
    
                                    Art. 20.
1. Główny Inspektor Sanitarny prowadzi rejestr wydanych decyzji, o których mowa
  w art. 17 ust. 3.
2. Dokumentacja, o której mowa w art. 18, stanowi załącznik do rejestru.
3. Rejestr i załączniki do rejestru są jawne.
4. Zasada jawności nie dotyczy:
   1) danych stanowiących tajemnicę służbową i tajemnicę przedsiębiorstwa
     określonych w odrębnych przepisach,
   2) danych, których ujawnienie według przedsiębiorcy produkującego lub
     wprowadzającego do obrotu środki spożywcze, używki, dozwolone substancje
     dodatkowe lub inne dodatki do środków spożywczych i używek oraz środki
     spożywcze specjalnego przeznaczenia żywieniowego mogłoby naruszyć jego
     konkurencyjną pozycję na rynku, jeżeli Główny Inspektor Sanitarny przed
     wydaniem decyzji, o której mowa w art. 17 ust. 3, wyrazi zgodę, w drodze
     decyzji, na nieujawnianie tych danych.
                                        
                                    Art. 21.
Minister właściwy do spraw zdrowia określi, w drodze rozporządzenia, szczegółowy
zakres informacji podawanych we wnioskach o wydanie decyzji, o których mowa w
art. 17 ust. 3, szczegółowe warunki dotyczące wymagań niezbędnych dla ochrony
zdrowia lub życia człowieka, które powinny zostać określone w decyzji, zakres i
rodzaj dołączanej dokumentacji oraz jednostki naukowe lub ekspertów właściwych
ze względu na przedmiot wniosku, mając na względzie zapewnienie bezpieczeństwa
żywności, która będzie produkowana lub wprowadzana do obrotu w kraju na
podstawie wydanych decyzji.
                                        
                                    Art. 22.
1. W procesie produkcji przetworów grzybowych, środków spożywczych zawiera
  jących grzyby, skupie, przechowywaniu lub sprzedaży grzybów należy
  przestrzegać wymagań zapewniających bezpieczeństwo żywności oraz zatrudniać
  klasyfikatorów grzybów lub grzyboznawców.
2. Nadawanie i pozbawianie uprawnień klasyfikatora grzybów i grzyboznawcy
  następuje w drodze decyzji właściwego organu Inspekcji Sanitarnej.
3. W razie stwierdzenia nienależytego wykonywania obowiązków przez
  klasyfikatora grzybów lub grzyboznawcę, właściwy organ Inspekcji Sanitarnej
  uchyla, w drodze decyzji, nadane im uprawnienia.
4. Minister właściwy do spraw zdrowia określi, w drodze rozporządzenia:
   1) wykaz grzybów dopuszczonych do obrotu lub produkcji przetworów grzybowych
     albo artykułów spożywczych zawierających grzyby, wykaz przetworów grzy
     bowych dopuszczonych do obrotu, z uwzględnieniem cech dyskwalifikujących
     grzyby i przetwory grzybowe, wymagań technologicznych i warunków przetwa
     rzania, skupu, przechowywania i sprzedaży grzybów,
   2) organy Inspekcji Sanitarnej właściwe do nadawania i pozbawiania
     uprawnień, o których mowa w ust. 2, oraz warunki i tryb ich uzyskiwania,
   3) wykaz prac, przy których powinny być zatrudnione osoby posiadające
     uprawnienia klasyfikatora grzybów lub grzyboznawcy
   - mając na względzie zapewnienie bezpieczeństwa żywności.
                                        
                                    Art. 23.
1. W procesie produkcji i w obrocie żywnością nie można stosować procesów
  technologicznych lub metod postępowania, które mogą spowodować powstanie w
  żywności lub na jej powierzchni substancji szkodliwych dla zdrowia lub życia
  człowieka.
2. Minister właściwy do spraw zdrowia w celu zapobiegania powstawaniu
  negatywnych skutków dla zdrowia lub życia człowieka może, w drodze
  rozporządzenia:
   1) nakazać stosowanie określonych procesów technologicznych lub metod
     postępowania w procesie produkcji lub w obrocie w odniesieniu do
     wskazanych w rozporządzeniu artykułów,
   2) zakazać stosowania określonych procesów technologicznych lub metod
     postępowania w procesie produkcji i w obrocie środkami spożywczymi i
     używkami, dozwolonymi substancjami dodatkowymi i innymi dodatkami do
     środków spożywczych i używek,
   3) zakazać produkcji oraz wprowadzania do obrotu określonych środków
     spożywczych i używek, dozwolonych substancji dodatkowych i innych dodatków
     do środków spożywczych i używek
   - mając na względzie zagrożenia, o których mowa w ust. 1.
                                        
                                    Art. 24.
1. Opakowania jednostkowe środków spożywczych i używek powinny zawierać
  informacje istotne ze względu na ochronę zdrowia lub życia człowieka,
  dotyczące:
   1) składu tych środków spożywczych i używek,
   2) ich wartości odżywczej,
   3) obecności w nich dozwolonych substancji dodatkowych lub innych dodatków
     do środków spożywczych i używek,
    4) daty ich minimalnej trwałości lub terminu przydatności do spożycia,
    5) sposobu ich użycia, jeżeli brak tej informacji mógłby spowodować
     niewłaściwe postępowanie z tymi artykułami,
   6) właściwości zapobiegania lub wspomagania leczenia chorób - w odniesieniu
     do środków spożywczych specjalnego przeznaczenia żywieniowego oraz
     naturalnych wód mineralnych i naturalnych wód źródlanych,
   7) danych identyfikujących produkującego lub wprowadzającego te artykuły do
     obrotu w kraju, a w odniesieniu do artykułów przywożonych z zagranicy nazwę
kraju, w którym je wyprodukowano.
2. Informacje, o których mowa w ust. 1, nie powinny:
   1)  wprowadzać konsumenta w błąd tekstem lub znakiem graficznym,
   2) przypisywać środkowi spożywczemu lub używce:
     a) działania lub właściwości, których nie posiadają,
     b) właściwości zapobiegania lub wspomagania leczenia chorób, z wyłączeniem
       środków spożywczych specjalnego przeznaczenia żywieniowego oraz
       naturalnych wód mineralnych i naturalnych wód źródlanych.
3. Wymogi dotyczące informacji, o których mowa w ust. 1, stosuje się
  odpowiednio do substancji pomagających w przetwarzaniu, dozwolonych
  substancji dodatkowych, innych dodatków do środków spożywczych i używek oraz
  do nowej żywności.
4. Przepisy ust. 13 nie dotyczą środków spożywczych i używek przeznaczonych
  wyłącznie na eksport.
5. Minister właściwy do spraw rolnictwa w porozumieniu z ministrem właściwym do
  spraw zdrowia określi, w drodze rozporządzenia, sposób znakowania środków
  spożywczych, używek i substancji pomagających w przetwarzaniu, dozwolonych
  substancji dodatkowych oraz innych dodatków do środków spożywczych i używek,
  mając na względzie zasady określone w ust. 1-4.
                                        
                                    Art. 25.
1. Środki spożywcze, używki, dozwolone substancje dodatkowe lub inne dodatki do
  środków spożywczych lub używek rozprowadzane w opakowaniach jednostkowych,
  znakowane datą minimalnej trwałości lub terminem przydatności do spożycia,
  mogą  być wprowadzane do obrotu do tej daty lub terminu.
2. Przepis ust. 1 stosuje się również do artykułów, o których mowa w ust. 1,
  wprowadzanych do obrotu bez opakowań jednostkowych, jeżeli wobec nich została
  ustalona data minimalnej trwałości lub termin przydatności do spożycia.
                                    Art. 26.
 Materiały i wyroby przeznaczone do kontaktu z żywnością nie powinny zawierać
składników, które mogą powodować negatywne skutki dla zdrowia lub życia
człowieka, przenikając do tej żywności lub bezpośrednio do organizmu ludzkiego.
                                        
                                    Art. 27.
1. Produkcję lub obrót środkami spożywczymi, używkami, dozwolonymi substancjami
  dodatkowymi lub innymi dodatkami do środków spożywczych i używek oraz
  materiałami i wyrobami przeznaczonymi do kontaktu z żywnością wolno
  prowadzić, jeżeli zostaną spełnione wymagania konieczne do zapewnienia
  właściwej jakości zdrowotnej, w tym wymagania dotyczące pomieszczeń, urządzeń
  oraz ich lokalizacji, a osoby biorące udział w produkcji lub obrocie będą
  posiadały stan zdrowia wymagany przepisami o zwalczaniu chorób zakaźnych oraz
  kwalifikacje w zakresie przestrzegania zasad higieny w procesie produkcji i w
  obrocie żywnością.
2. Podjęcie przez przedsiębiorców produkcji lub obrotu artykułami, o których
  mowa w ust. 1, wymaga uzyskania uprzedniego stwierdzenia, w drodze decyzji,
  przez właściwy organ Inspekcji Sanitarnej, a w odniesieniu do uprawnień, o
  których mowa w art. 40 ust. 5 - organ Inspekcji Weterynaryjnej spełnienia
  wymagań koniecznych do zapewnienia higieny w procesie produkcji lub w obrocie
  oraz do zapewnienia właściwej jakości zdrowotnej tych artykułów.
                                        
                                    Art. 28.
1. Przestrzeganie właściwej jakości zdrowotnej żywności oraz zasad higieny w
  procesie produkcji i w obrocie żywnością w zakładach produkujących żywność
  lub wprowadzających ją do obrotu jest zapewnione przez kontrolę wewnętrzną.
2. Kontrola wewnętrzna w zakładzie obejmuje czynności niezbędne dla
  sprawdzenia:
   1) prawidłowości przestrzegania warunków i zasad higieny w celu zapewnienia
     właściwej jakości zdrowotnej środków spożywczych oraz materiałów i wyrobów
     przeznaczonych do kontaktu z tymi artykułami w toku produkcji,
     przechowywania i wprowadzania do obrotu,
   2) oceny skuteczności systemu HACCP.
                                        
                                    Art. 29.
 System HACCP obejmuje następujące zasady i tryb postępowania:
   1) zidentyfikowanie i ocenę zagrożeń jakości zdrowotnej żywności oraz ryzyka
     ich wystąpienia, a także ustalenie środków kontroli i metod
     przeciwdziałania tym zagrożeniom,
   2) określenie krytycznych punktów kontroli w celu wyeliminowania lub
     zminimalizowania występowania zagrożeń,
   3) ustalenie dla każdego krytycznego punktu kontroli wymagań (parametrów),
     jakie powinien spełniać, i określenie granic tolerancji (limitów
     krytycznych),
   4) ustalenie i wprowadzenie systemu monitorowania krytycznych punktów
     kontroli,
   5) ustalenie działań korygujących, jeżeli krytyczny punkt kontroli nie
     spełnia wymagań, o których mowa w pkt 3,
   6) ustalenie procedur weryfikacji w celu potwierdzenia, że system HACCP jest
     skuteczny i zgodny z planem,
   7) opracowanie dokumentacji systemu HACCP dotyczącej etapów jego
     wprowadzania oraz ustalenie sposobu rejestrowania i przechowywania danych
     oraz archiwizowania dokumentacji systemu.
                                        
                                    Art. 30.
1. Kontrolę wewnętrzną w zakładzie organizuje, prowadzi i koordynuje kierujący
  zakładem.
2. Kierujący zakładem jest obowiązany wdrożyć system HACCP uwzględniający
  specyfikę zakładu. Obowiązek wdrożenia systemu HACCP nie dotyczy małych i
  średnich przedsiębiorców, określonych w przepisach - Prawo działalności
  gospodarczej.
3. System HACCP wymaga zatwierdzenia, w drodze decyzji, przez organy urzędowej
  kontroli żywności.
                                        
                                    Art. 31.
W razie stwierdzenia w wyniku kontroli wewnętrznej niewłaściwej jakości
zdrowotnej określonej partii żywności kierujący zakładem zarządza zabezpieczenie
tej partii żywności i wycofanie jej z obrotu oraz powiadamia właściwy organ
Inspekcji Sanitarnej lub Inspekcji Weterynaryjnej.
                                        
                                    Art. 32.
Minister właściwy do spraw zdrowia w porozumieniu z ministrem właściwym do spraw
rolnictwa określi, w drodze rozporządzenia, szczegółowy zakres i metody
wewnętrznej kontroli jakości zdrowotnej żywności i przestrzegania zasad higieny
w procesie produkcji, z uwzględnieniem systemu HACCP oraz etapów wprowadzania
tego systemu, w zakładach produkujących lub wprowadzających do obrotu żywność
oraz materiały i wyroby przeznaczone do kontaktu z tą żywnością, mając na
względzie zapewnienie bezpieczeństwa żywności i jej właściwej jakości zdrowotnej
oraz jednolite wymagania w tym zakresie stosowane w krajach Unii Europejskiej.
                                        
                                    Art. 33.
Minister właściwy do spraw zdrowia określi, w drodze rozporządzenia, szczegółowe
wymagania higieniczno-sanitarne dotyczące zakładów i ich wyposażenia, warunki
sanitarne oraz wymagania w zakresie przestrzegania zasad higieny w procesie
produkcji i w obrocie środkami spożywczymi, używkami, dozwolonymi substancjami
dodatkowymi lub innymi dodatkami do środków spożywczych i używek, z wyłączeniem
środków spożywczych pochodzenia zwierzęcego, oraz materiałami i wyrobami przezna
czonymi do kontaktu z tymi artykułami dotyczące:
   1)  stanu technicznego budynków, pomieszczeń i  instalacji,
   2) jakości wody przeznaczonej do celów spożywczych i gospodarczych oraz pary
     wodnej i lodu używanych do produkcji żywności,
   3)  gromadzenia i przechowywania odpadów z produkcji żywności,
   4)  narzędzi, urządzeń i wyposażenia zakładu,
   5) osób wykonujących prace przy produkcji i w obrocie żywnością
   - mając na względzie zapewnienie bezpieczeństwa żywności.
                                        
                                    Art. 34.
Minister właściwy do spraw zdrowia określi, w drodze rozporządzenia, szczególne
warunki sanitarne oraz wymagania w zakresie przestrzegania zasad higieny:
   1)  w procesie produkcji lub w obrocie naturalnymi wodami mineralnymi i
     naturalnymi wodami źródlanymi,
   2) w obrocie środkami spożywczymi sprzedawanymi luzem, łatwo psującymi się
     dietetycznymi środkami spożywczymi, sypkimi i nieopakowanymi środkami
     spożywczymi,  pieczywem,  jajami,  wędlinami,  mięsem i mięsem mielonym,
     drobiem, rybami, mlekiem i przetworami mlecznymi, warzywami i owocami
     sprzedawanymi luzem, kosmetykami sprzedawanymi w sklepach spożywczych - ze
     względu na ich specyficzny charakter,
   3)  materiałami i wyrobami przeznaczonymi do kontaktu z artykułami, o
     których mowa w pkt 1 i 2
-  mając na względzie zapewnienie bezpieczeństwa żywności.
                                        
                                    Art. 35.
1. Przy pracach w procesie produkcji lub w obrocie, które wymagają
  bezpośredniego stykania się ze środkami spożywczymi, używkami, dozwolonymi
  substancjami dodatkowymi lub innymi dodatkami do środków spożywczych lub
  używek, nie wolno zatrudniać osób, które w myśl przepisów o zwalczaniu chorób
  zakaźnych nie mogą być zatrudnione przy tego rodzaju pracach oraz osób, w
  odniesieniu do których ustalono przeciwwskazania do wykonywania tych prac.
2. Zasady i tryb wykonywania badań lekarskich osób, o których mowa w ust. 1, do
  celów sanitarno-epidemiologicznych oraz profilaktycznych badań lekarskich
  pracowników określają przepisy o służbie medycyny pracy.
3. Przedsiębiorca jest obowiązany przechowywać orzeczenia lekarskie wydane na
  podstawie badań lekarskich osób, o których mowa w ust. 1, do celów sanitarnoepidemiologicznych
i udostępniać je na żądanie organów urzędowej kontroli
  żywności.
4. Osoby biorące udział w procesie produkcji środków spożywczych, używek,
  dozwolonych substancji dodatkowych lub innych dodatków do środków spożywczych
  i używek lub w obrocie nimi są obowiązane posiadać kwalifikacje w zakresie
  przestrzegania zasad higieny w procesie produkcji żywności i w obrocie
  żywnością.
5. Minister właściwy do spraw zdrowia określi, w drodze rozporządzenia,
  kwalifikacje wymagane od osób, biorących udział w procesie produkcji lub w
  obrocie środkami spożywczymi, używkami, materiałami i wyrobami przeznaczonymi
  do kontaktu z tymi artykułami, dozwolonymi substancjami dodatkowymi lub
  innymi dodatkami do środków spożywczych i używek oraz sposób i tryb
  uzyskiwania takich kwalifikacji, mając na względzie określenie wymaganych
  wiadomości z zakresu przestrzegania zasad higieny w procesie produkcji
  żywności lub w obrocie żywnością, sposób i tryb przeprowadzania egzaminów
  oraz wzór zaświadczenia potwierdzającego uzyskanie tych kwalifikacji.
6. Przedsiębiorca produkujący lub wprowadzający do obrotu artykuły, o których
  mowa w ust. 1, ponosi koszty szkoleń i egzaminów związanych z uzyskiwaniem
  kwalifikacji przez osoby biorące udział w procesie produkcji lub w obrocie
  tymi artykułami.
7. Warunki sanitarne oraz wymagania w zakresie przestrzegania zasad higieny w
  procesie produkcji i składowania środków spożywczych pochodzenia zwierzęcego
  określają przepisy o zwalczaniu chorób zakaźnych zwierząt, badaniu zwierząt
  rzeźnych i mięsa oraz o Inspekcji Weterynaryjnej.
8. Przepisy ust. 4 i 6 stosuje się odpowiednio do produkcji i wprowadzania do
  obrotu materiałów i wyrobów przeznaczonych do kontaktu ze środkami
  spożywczymi, używkami, dozwolonymi substancjami dodatkowymi lub innymi
  dodatkami do środków spożywczych i używek.
                                        
                                    Art. 36.
1. Zakład żywienia zbiorowego ma obowiązek przechowywać próbki wszystkich
  potraw wchodzących w skład każdego posiłku.
2. Zakład, o którym mowa w ust. 1, w przypadku wprowadzania do obrotu wyrobów
  garmażeryjnych innych zakładów ma obowiązek pobierania próbek poszczególnych
  wyrobów bezpośrednio przy przyjęciu danej partii oraz ich przechowywania.
3. Zakład, o którym mowa w ust. 1, ma obowiązek przechowywania próbki każdej
  wprowadzonej do obrotu partii wyrobów garmażeryjnych o krótkim okresie
  przydatności do spożycia.
4. Zakład, o którym mowa w ust. 1, ma obowiązek udostępniać pobrane próbki
  organom Inspekcji Sanitarnej.
5. Minister właściwy do spraw zdrowia określi, w drodze rozporządzenia, tryb,
  sposób, miejsce, czas i warunki pobierania i przechowywania próbek, mając na
  względzie zapewnienie bezpieczeństwa żywności.
6. Minister właściwy do spraw zdrowia może, w drodze rozporządzenia, określić
  wymagania przy prowadzeniu żywienia zbiorowego oraz produkcji i wprowadzaniu
  do obrotu wyrobów garmażeryjnych, mając na względzie normy żywienia, zasady
  systemu HACCP oraz wymagania higieniczne i sanitarne, o których mowa w art.
  33.
                                        
                                    Art. 37.
1. Środki spożywcze, używki, substancje pomagające w przetwarzaniu, dozwolone
  substancje dodatkowe lub inne dodatki do środków spożywczych i używek mogą
  być przewożone środkami transportu przeznaczonymi wyłącznie do tego celu i w
  taki sposób, aby nie została naruszona jakość zdrowotna tych artykułów.
2. Minister właściwy do spraw zdrowia określi, w drodze rozporządzenia,
  szczegółowe wymagania sanitarne dotyczące środków transportu, w tym dotyczące
  czynności związanych z załadunkiem, przeładunkiem lub wyładunkiem, mając na
  względzie różne rodzaje żywności i wymagania, które powinny być spełnione w
  czasie transportu, w celu zapewnienia właściwej jakości zdrowotnej żywności.
                                        
                                    Art. 38.
Tranzyt środków spożywczych, używek i substancji pomagających w przetwarzaniu,
dozwolonych substancji dodatkowych lub innych dodatków do środków spożywczych i
używek może odbywać się tylko w szczelnych środkach transportu, zabezpieczonych
przed ich niekontrolowanym otwarciem i zaopatrzonych w plomby polskiego urzędu
celnego zgodnie z przepisami Kodeksu celnego.
                                        
                                    Art. 39.
1. Handel obwoźny środkami spożywczymi i używkami może być prowadzony
  wyłącznie:
   1) na targowiskach lub w halach targowych - w uzgodnieniu z właściwym
     organem Inspekcji Sanitarnej, a w przypadku środków spożywczych
     pochodzenia zwierzęcego również z właściwym organem Inspekcji
     Weterynaryjnej,
   2)  na wskazanym przez gminę terenie
    - z zastrzeżeniem ust. 2 i 3.
2. Sprzedaż w handlu obwoźnym środków spożywczych i używek prowadzi się
  wyłącznie ze środków transportu przeznaczonych do tego celu  zgodnie z
  wymaganiami określonymi w art. 37 ust. 2.
3. Osoby zajmujące się handlem obwoźnym muszą posiadać odpowiedni stan zdrowia
  oraz kwalifikacje w zakresie przestrzegania zasad higieny, o których mowa w
  art. 35 ust. 1 i 4.
4. Właściwy organ Inspekcji Sanitarnej, a w przypadku środków spożywczych
  pochodzenia zwierzęcego właściwy organ Inspekcji Weterynaryjnej, określa w
  decyzji środki spożywcze i używki, które mogą być sprzedawane z danego środka
  transportu.
5. Minister właściwy do spraw zdrowia określi, w drodze rozporządzenia,
  wymagania higieniczne i sanitarne obowiązujące w handlu obwoźnym środkami
  spożywczymi i używkami, w tym dotyczące środków transportu, oraz wykazy
  artykułów, które nie mogą być wprowadzane do obrotu w handlu obwoźnym, mając
  na względzie warunki sprzedaży, a także zapewnienie właściwej jakości
  zdrowotnej żywności.
                                        
                                   Rozdział 3
                           Urzędowa kontrola żywności
                                        
                                    Art. 40.
1. Nadzór nad przestrzeganiem ustawy oraz nad wykonywaniem urzędowej kontroli
  żywności sprawuje minister właściwy do spraw zdrowia, który działa w
  porozumieniu z ministrem właściwym do spraw rolnictwa, z zastrzeżeniem ust.
  2.
2. Nadzór nad przestrzeganiem ustawy oraz nad wykonywaniem urzędowej kontroli
  żywności w odniesieniu do środków spożywczych pochodzenia zwierzęcego
  sprawuje minister właściwy do spraw rolnictwa, działając w porozumieniu z
  ministrem właściwym do spraw zdrowia.
3. Nadzór nad jakością zdrowotną środków spożywczych, używek, dozwolonych
  substancji dodatkowych, innych dodatków do środków spożywczych i używek oraz
  nad przestrzeganiem warunków sanitarnych w procesie produkcji i w obrocie
  tymi artykułami oraz artykułami przywożonymi z zagranicy sprawują organy
  Inspekcji Sanitarnej, z zastrzeżeniem ust. 5,
4. Nadzór nad jakością zdrowotną środków spożywczych, używek, dozwolonych
  substancji dodatkowych, innych dodatków do środków spożywczych i używek
  przywożonych z zagranicy sprawują, z zastrzeżeniem ust. 5, organy Inspekcji
  Sanitarnej.
5. Organy Inspekcji Weterynaryjnej sprawują nadzór nad:
   1) miejscami uboju zwierząt i rozbioru mięsa, zakładami przetwórstwa mięsa,
     zakładami uboju i przetwórstwa królików, nutrii, dziczyzny i drobiu oraz
     zwierząt dzikich utrzymywanych przez człowieka, a także wszystkich
     ubocznych artykułów ubojowych,
   2) punktami skupu i zakładami przetwórstwa mięsa zwierząt łownych,
   3) zakładami jajczarskimi, przetwórstwem jaj, ryb i innych zwierząt wodnych
     oraz mięczaków,
   4) zdrowotnymi warunkami jakości mleka i jego przetworów, warunkami
     sanitarnymi produkcji mleka i jego przetwarzania oraz wymaganiami
     sanitarnymi przy przewozie mleka,
   5) chłodniami składowymi, w których przechowuje się środki spożywcze
     pochodzenia zwierzęcego,
   6) produkcją lodów zawierających w swoim składzie mleko w zakładach objętych
     nadzorem organów Inspekcji Weterynaryjnej,
   7) sprzedażą mięsa w handlu obwoźnym,
   8) przywozem z zagranicy środków spożywczych pochodzenia zwierzęcego,
   9) sprzedażą bezpośrednią środków spożywczych pochodzenia zwierzęcego, które
     są przygotowane i przechowywane wyłącznie w celu sprzedaży konsumentom;
     sprzedaż ta powinna być dokonywana bezpośrednio przez producenta tych
     środków i odbywać się w sklepie lub w pomieszczeniu przyległym do
     pomieszczeń produkcyjnych.
6. Jeżeli środki spożywcze pochodzenia zwierzęcego są produkowane lub przecho
  wywane w zakładzie produkującym inne środki spożywcze, nadzór nad ich jakoś
  cią zdrowotną może być powierzony organowi Inspekcji Weterynaryjnej lub
  organowi Inspekcji Sanitarnej na podstawie uzgodnień między Głównym
  Inspektorem Sanitarnym i Głównym Lekarzem Weterynarii.
7. Sprawując nadzór, organy urzędowej kontroli żywności są obowiązane
  przeprowadzać kontrole bez wcześniejszego uprzedzenia kontrolowanego podmiotu
  o terminie i zakresie kontroli.
8. Przebieg kontroli oraz innych czynności przeprowadzanych przez organy
  urzędowej kontroli żywności dokumentuje się w protokole podpisywanym przez
  osobę przeprowadzającą kontrolę lub inną czynność w ramach nadzoru oraz osobę
  reprezentującą przedsiębiorcę, którego działalność jest kontrolowana. O
  odmowie podpisania protokołu przez tę osobę należy uczynić wzmiankę w
  protokole. Osoba ta może złożyć do protokołu wyjaśnienia dotyczące przyczyn
  odmowy jego podpisania.
                                        
                                    Art. 41.
1. Właściwe organy Inspekcji Sanitarnej równocześnie z kontrolą celną oraz w
  miejscu tej kontroli przeprowadzają kontrolę:
   1) jakości zdrowotnej przywożonych z zagranicy środków spożywczych, używek,
     dozwolonych substancji dodatkowych, innych dodatków do środków spożywczych
     i używek,
   2) przydatności do produkcji przywożonych z zagranicy substancji
     pomagających w przetwarzaniu
   - z zastrzeżeniem ust. 2.
2. W przypadku konieczności wykonania badań laboratoryjnych artykuły, o których
  mowa w ust. 1, mogą być, za zgodą organu celnego określoną w decyzji:
   1) składowane w miejscu i na warunkach określonych w tej decyzji do czasu
     uzyskania wyników badań próbek pobranych przez organy Inspekcji Sanitarnej
     albo
   2)  skierowane do miejsca przeznaczenia i poddane badaniom laboratoryjnym
     przez właściwy miejscowo organ Inspekcji Sanitarnej.
3. W wyniku przeprowadzonej kontroli właściwy organ Inspekcji Sanitarnej
  wydaje:
   1)  świadectwo o braku zastrzeżeń do jakości zdrowotnej artykułów, o których
     mowa w ust. 1 pkt 1,
   2) świadectwo o przydatności do produkcji substancji pomagających w
     przetwarzaniu.
4. W przypadku stwierdzenia, że artykuły, o których mowa w ust. 1, nie
  spełniają obowiązujących warunków określonych w ustawie, organ Inspekcji
  Sanitarnej wydaje decyzję o zakazie wprowadzania tych artykułów do obrotu w
  kraju oraz, w zależności od wyników badań, decyzję nakazującą wywóz badanej
  partii artykułów za granicę albo ich zniszczenie lub przeznaczenie zgodnie z
  art. 47 pkt 1 oraz powiadamia o tej decyzji Głównego Inspektora Sanitarnego.
5. W przypadku, o którym mowa w ust. 4, Główny Inspektor Sanitarny powiadamia
  organy właściwe w zakresie urzędowej kontroli żywności kraju, z którego
  pochodzą te artykuły.
6. Minister właściwy do spraw zdrowia określi, w drodze rozporządzenia, warunki
  i zakres przeprowadzania kontroli, o których mowa w ust. 1, wskazania doty
  czące częstotliwości wykonywania badań laboratoryjnych, rodzaje badań
  laboratoryjnych oraz wzory świadectw, o których mowa w ust. 3, mając na
  względzie zapewnienie bezpieczeństwa żywności.
7. Minister właściwy do spraw zdrowia określi, w drodze rozporządzenia:
   1)  w porozumieniu z ministrem właściwym do spraw administracji publicznej
     oraz ministrem właściwym do spraw transportu  wykaz przejść granicznych,
     przez które środki spożywcze, używki, dozwolone substancje dodatkowe lub
     inne dodatki do środków spożywczych i używek oraz substancje pomagające w
     przetwarzaniu mogą być wprowadzane na polski obszar celny,
   2)  w porozumieniu z ministrem właściwym do spraw finansów publicznych
     sposób współpracy organów Inspekcji Sanitarnej z organami celnymi w
     zakresie granicznej kontroli sanitarnej
 - mając na względzie konieczność sanitarnego zabezpieczenia granic państwa i
  zapewnienie właściwej jakości zdrowotnej artykułów, o których mowa w ust. 1.
8. Minister właściwy do spraw zdrowia ogłasza, w drodze obwieszczenia w
  Dzienniku Urzędowym Rzeczypospolitej Polskiej "Monitor Polski", wykaz
  towarów, które podlegają granicznej kontroli sanitarnej, z uwzględnieniem ich
  klasyfikacji według kodów taryfy celnej.
                                        
                                    Art. 42.
1. Środki spożywcze, używki, dozwolone substancje dodatkowe lub inne dodatki do
  środków spożywczych i używek, które stwarzają niebezpieczeństwo zagrożenia
  epidemicznego kraju lub bezpośrednie zagrożenie życia lub zdrowia człowieka,
  nie mogą być wprowadzane na polski obszar celny.
2. W razie uzasadnionego niebezpieczeństwa zagrożenia epidemicznego kraju lub
  bezpośredniego zagrożenia życia lub zdrowia człowieka minister właściwy do
  spraw zdrowia, a w odniesieniu do środków spożywczych pochodzenia zwierzęcego
  minister właściwy do spraw rolnictwa, w drodze rozporządzenia, wprowadzą
  zakaz wprowadzania tych artykułów na polski obszar celny, mając na względzie
  konieczność sanitarnego zabezpieczenia granic państwa.
                                        
                                    Art. 43.
Ocena jakości zdrowotnej środków spożywczych, używek, dozwolonych substancji
dodatkowych lub innych dodatków do środków spożywczych i używek oraz materiałów
i wyrobów przeznaczonych do kontaktu z tymi artykułami może być potwierdzona
świadectwem jakości zdrowotnej według wzoru, o którym mowa w art. 41 ust. 6,
oraz poprzedzona przeprowadzeniem badań laboratoryjnych w zakresie urzędowej
kontroli żywności.
                                    Art. 44.
1. Badania laboratoryjne, o których mowa w art. 43, wykonują:
   1)  laboratoria Inspekcji Sanitarnej,
   2) laboratoria referencyjne.
2. Do zadań laboratoriów referencyjnych należy:
   1) nadzór nad jakością badań wykonywanych przez laboratoria, o których mowa
     w ust. 1 pkt 1,
   2) wykonywanie analiz i badań żywności w przypadku rozbieżności,
     kwestionowania lub w celu potwierdzania wyników badań laboratoriów, o
     których mowa w ust. 1 pkt 1,
   3) organizowanie badań porównawczych w odniesieniu do poszczególnych metod
     analiz,
   4)  ujednolicanie metod i procedur badawczych,
   5) wdrażanie nowych metod badań,
   6) przekazywanie organom urzędowej kontroli żywności informacji dotyczących
     metod analiz i badań porównawczych stosowanych przez laboratoria
     referencyjne krajów Unii Europejskiej,
   7) szkolenie kadr laboratoriów, o których mowa w ust. 1 pkt 1, w zakresie
     nowych metod analiz i badań,
   8) międzynarodowa współpraca z laboratoriami referencyjnymi.
3. Do czasu zakończenia procesu akredytacji laboratoriów na podstawie przepisów
  ustawy z dnia 28 kwietnia 2000 r. o systemie oceny zgodności, akredytacji
  oraz zmianie niektórych ustaw (Dz.U. Nr 43, poz. 489) minister właściwy do
  spraw zdrowia wyznacza inne laboratoria do wykonywania zadań laboratoriów
  referencyjnych.
4. Minister właściwy do spraw zdrowia określi, w drodze rozporządzenia, wykaz
  laboratoriów referencyjnych, a także innych laboratoriów wykonujących zadania
  laboratoriów referencyjnych, mając na względzie zapewnienie wykonywania
  zadań, o których mowa w ust. 2.
                                        
                                    Art. 45.
1. Organom urzędowej kontroli żywności sprawującym nadzór przysługuje prawo:
   1) badania procesów technologicznych i receptur w zakresie niezbędnym do
     ochrony zdrowia i życia człowieka,
   2) przeglądania ksiąg i innych dokumentów kontrolowanego zakładu, jeżeli
     okaże się to konieczne do wyjaśnienia sprawy,
   3) podejmowania innych działań określonych w niniejszej ustawie i w
     przepisach odrębnych.
2. W razie braku wiarygodnych dowodów naukowych potwierdzających nieszkodliwość
  środków spożywczych, używek i substancji pomagających w przetwarzaniu,
  dozwolonych substancji dodatkowych i innych dodatków do środków spożywczych i
  używek, organy urzędowej kontroli sprawujące nadzór, w przypadku powzięcia
  uzasadnionego podejrzenia szkodliwości tych artykułów, mogą podejmować
  wczesne i proporcjonalne do zagrożenia czynności zapobiegawcze mające na celu
  ochronę zdrowia lub życia człowieka (zasada ostrożności).
                                        
                                    Art. 46.
1. Organ urzędowej kontroli żywności sprawujący nadzór w razie stwierdzenia
  uchybień zagrażających zdrowiu lub życiu człowieka nakazuje usunięcie tych
  uchybień, a w przypadku ich nieusunięcia wydaje decyzję o częściowym lub
  całkowitym wstrzymaniu produkcji lub unieruchomieniu zakładu lub jego części
  na czas niezbędny do usunięcia tych uchybień.
2. Decyzja, o której mowa w ust. 1, podlega natychmiastowej wykonalności.
3. Decyzje, o których mowa w ust. 1, są wydawane po zasięgnięciu opinii właści
  wego inspektora pracy, jeżeli stwierdzone uchybienia mogą stanowić
  równocześnie naruszenie przepisów dotyczących bezpieczeństwa i higieny pracy.
                                        
                                    Art. 47.
Organ urzędowej kontroli żywności sprawujący nadzór, w razie stwierdzenia, że
środek spożywczy, używka, dozwolona substancja dodatkowa lub inny dodatek do
środka spożywczego i używki nie odpowiada obowiązującym zdrowotnym warunkom
jakości, a substancja pomagająca w przetwarzaniu jest nieprzydatna do produkcji
\rodków spożywczych lub używek, może zakazać produkcji lub wprowadzania do
obrotu tego artykułu lub też, w zależności od rodzaju stwierdzonych uchybień:
   1) może zezwolić na inne jego wykorzystanie z zachowaniem określonych
     warunków lub na zużycie go w innym określonym celu, lub
   2) nakazać jego zniszczenie na koszt przedsiębiorcy.
                                        
                                    Art. 48.
1. Minister właściwy do spraw zdrowia, a w odniesieniu do środków spożywczych
  pochodzenia zwierzęcego  minister właściwy do spraw rolnictwa, każdy w swoim
  zakresie działania, określą, w drodze rozporządzeń:
   1) szczegółowy sposób i tryb przeprowadzania urzędowej kontroli żywności w
     procesie produkcji i w obrocie, uwzględniając zakres czynności kontrolnych
     obejmujących pobieranie i analizy próbek, kontrolę higieny personelu,
     kontrolę dokumentacji oraz kontrolę obowiązujących w zakładzie
     wewnętrznych systemów kontroli jakości zdrowotnej i przestrzegania zasad
     higieny, systemu HACCP, mając na względzie konieczność zapewnienia
     właściwej jakości zdrowotnej żywności,
   2) sposób i tryb postępowania organów sprawujących nadzór nad jakością
     zdrowotną żywności i żywienia w przypadku podejrzenia lub stwierdzenia
     niewłaściwej jakości zdrowotnej środków spożywczych, używek, dozwolonych
     substancji dodatkowych i innych dodatków do środków spożywczych i używek,
     mając na względzie tryb zabezpieczania tych artykułów i uprawnienia, o
     których mowa w art. 40, 43 i 45, a także dokumentowanie wykonania decyzji,
     o których mowa w art. 46 ust. 1.
2. Minister właściwy do spraw zdrowia oraz minister właściwy do spraw rolnictwa
  określą, w drodze rozporządzenia, szczegółowe warunki i sposób współdziałania
  w zakresie sprawowania nadzoru organów Inspekcji Sanitarnej z organami
  Inspekcji Weterynaryjnej, mając na względzie potrzebę zapewnienia sprawnego
  nadzoru nad przestrzeganiem warunków zdrowotnych żywności i żywienia, z
  uwzględnieniem art. 40.
                                        
                                   Rozdział 4
                                 Przepisy karne
                                        
                                    Art. 49.
1. Kto produkuje lub wprowadza do obrotu, o niewłaściwej jakości zdrowotnej lub
  zepsute, środki spożywcze, używki i substancje pomagające w przetwarzaniu,
  dozwolone substancje dodatkowe, inne dodatki do środków spożywczych i używek
  oraz materiały i wyroby przeznaczone do kontaktu z żywnością,
    podlega grzywnie, karze ograniczenia wolności albo pozbawienia wolności do
     lat 2.
2. Kto produkuje lub wprowadza do obrotu środki spożywcze specjalnego
  przeznaczenia żywieniowego lub nową żywność szkodliwe dla zdrowia lub życia
  człowieka,
    podlega karze pozbawienia wolności do lat 3.
3. Jeżeli sprawca czynów określonych w ust. 1 lub 2 działa nieumyślnie,
    podlega grzywnie, karze ograniczenia wolności albo pozbawienia wolności do
     roku.
                                        
                                    Art. 50.
Kto produkuje lub wprowadza do obrotu zepsute lub sfałszowane środki spożywcze,
używki lub substancje pomagające w przetwarzaniu, dozwolone substancje dodatkowe
oraz inne dodatki do środków spożywczych i używek, jako artykuły odpowiadające
wymaganiom określonym w ustawie,
    podlega  grzywnie, karze ograniczenia wolności albo pozbawienia wolności
     do roku.
                                        
                                    Art. 51.
1. Kto przez oznaczenie lub w inny sposób wprowadza w błąd co do jakości
  zdrowotnej lub wartości odżywczej środka spożywczego, używki, substancji
  pomagających w przetwarzaniu albo dozwolonej substancji dodatkowej lub innych
  dodatków do środków spożywczych i używek,
    podlega karze grzywny.
2. Tej samej karze podlega, kto:
   1) w przypadkach określonych w art. 17 ust. 3 bez uzyskania decyzji lub z
     naruszeniem warunków określonych w tej decyzji produkuje lub wprowadza do
     obrotu środki spożywcze, używki i substancje pomagające w przetwarzaniu,
     dozwolone substancje dodatkowe, środki spożywcze specjalnego przeznaczenia
     żywieniowego  oraz inne dodatki do środków spożywczych i używek,
   2)  używa do produkcji lub wprowadza do obrotu artykuły, o których mowa w
     pkt 1, po upływie terminu ich przydatności do spożycia lub po upływie daty
     ich minimalnej trwałości,
   3)  narusza zasady, o których mowa w art. 10 ust. 2, art. 12, art. 22, art.
     24, art. 35 ust. 1 i 3, art. 36,  art. 37 i art. 39 ust. 3,
   4)  rozpoczyna działalność bez uzyskania decyzji, o której mowa w art. 13
     ust. 7,  art. 22 ust. 2, art. 27 ust. 2 i art. 39 ust. 4.
                                        
                                    Art. 52.
W sprawach określonych w art. 51 orzekanie następuje w trybie przepisów o
postępowaniu w sprawach o wykroczenia.
                                        
                                        
                                   Rozdział 5
       Zmiany w przepisach obowiązujących, przepisy przejściowe i końcowe
                                        
                                    Art. 53.
W ustawie z dnia 13 listopada 1963 r. o zwalczaniu chorób zakaźnych (Dz.U. Nr
50, poz. 279, z 1971 r. Nr 12, poz. 115, z 1974 r. Nr 47, poz. 280, z 1989 r. Nr
35, poz. 192, z 1990 r. Nr 34, poz. 198, z 1997 r. Nr 60, poz. 369, z 1998 r. Nr
106, poz. 668 oraz z 2000 r. Nr 12, poz. 136 i Nr 120, poz. 1268) wprowadza się
następujące zmiany:
1) w art. 2 dodaje się ust. 2a w brzmieniu:
     "2a. Zasady i tryb wykonywania badań lekarskich osób wykonujących prace w
       procesie produkcji i w obrocie żywnością do celów sanitarnoepidemiologicznych
regulują odrębne przepisy.";
2) w art. 5 skreśla się ust. 2;
3) użyte w ustawie wyrazy "Minister Zdrowia i Opieki Społecznej" zastępuje się
  wyrazami "Minister właściwy do spraw zdrowia".
                                        
                                    Art. 54.
W ustawie z dnia 31 stycznia 1980 r. o ochronie i kształtowaniu środowiska
(Dz.U. z 1994 r. Nr 49, poz. 196, z 1995 r. Nr 90, poz. 446 i Nr 141, poz. 692,
z 1996 r.
Nr 106, poz. 496, Nr 132, poz. 622 i Nr 156, poz. 773, z 1997 r. Nr 46, poz.
296, Nr 88, poz. 554, Nr 96, poz. 592, Nr 121, poz. 770 i Nr 133, poz. 885, z
1998 r. Nr 106, poz. 668, z 1999 r. Nr 101, poz. 1178 oraz z 2000 r. Nr 12, poz.
136, Nr 48, poz. 550, Nr 62, poz. 718 i Nr 109, poz. 1157) w art. 37a dodaje się
ust. 9 w brzmieniu:
  "9. Przepisów ust. 1-8 nie stosuje się w odniesieniu do nowych środków
     spożywczych lub używek bądź nowych składników tych artykułów w zakresie
     uregulowanym odrębnie w przepisach o warunkach zdrowotnych żywności i
     żywienia.".
                                        
                                    Art. 55.
W ustawie z dnia 14 marca 1985 r. o Inspekcji Sanitarnej (Dz.U. Nr 90, poz. 575,
z 1998 r. Nr 106, poz. 668 i Nr 117, poz. 756, z 1999 r. Nr 70, poz. 778, z 2000
r. Nr 12, poz. 136 i Nr 120, poz. 1268 oraz z 2001 r. Nr 11, poz. 84 i Nr 29,
poz. 320) wprowadza się następujące zmiany:
1) w art. 20:
   a) w ust. 1 wyrazy "Ministrowi Spraw Wewnętrznych i Administracji" zastępuje
     się wyrazami "ministrowi właściwemu do spraw wewnętrznych",
   b) w ust. 2 wyrazy "Ministrowie Obrony Narodowej oraz Spraw Wewnętrznych i
     Administracji" zastępuje się wyrazami "Minister Obrony Narodowej oraz
     minister właściwy do spraw wewnętrznych",
   c) w ust. 3 wyrazy "Minister Spraw Wewnętrznych i Administracji" zastępuje
     się wyrazami "Minister właściwy do spraw wewnętrznych";
2) w art. 25 w ust. 1 pkt 4 otrzymuje brzmienie:
     "4) pobierania próbek do badań laboratoryjnych.";
3) w art. 36:
   a) w ust. 13 po wyrazach "za badania" dodaje się wyraz "laboratoryjne",
   b) ust. 4 otrzymuje brzmienie:
     "4. Minister właściwy do spraw zdrowia określi, w drodze rozporządzenia,
       sposób ustalania wysokości opłat za badania laboratoryjne oraz inne
       czynności, o których mowa w ust. 1-3, z uwzględnieniem kosztów ich
       wykonania.".
                                        
                                    Art. 56.
W ustawie z dnia 27 czerwca 1997 r. o służbie medycyny pracy (Dz.U. Nr 96, poz.
593, z 1998 r. Nr 106, poz. 668 oraz z 2000 r. Nr 84, poz. 948) wprowadza się
następujące zmiany:
1)  w art. 4 dodaje się pkt 4a w brzmieniu:
      "4a) badaniach lekarskich do celów sanitarno-epidemiologicznych  należy
         przez to rozumieć badania lekarskie ustalające brak przeciwwskazań do
         wykonywania prac w procesie produkcji i w obrocie żywnością,";
2) w art. 5:
   a) w ust. 1 dodaje się pkt 3a w brzmieniu:
     "3a) osób wykonujących prace w procesie produkcji i w obrocie żywnością,",
   b) dodaje się ust. 2a w brzmieniu:
      "2a. Obowiązek objęcia badaniami lekarskimi do celów sanitarnoepidemiologicznych
spoczywa na przedsiębiorcach prowadzących
         działalność w zakresie produkcji i obrotu żywnością.",
   c) dodaje się ust. 4 w brzmieniu:
     "4. Badaniami lekarskimi do celów sanitarno-epidemiologicznych są objęte
       osoby, o których mowa w ust. 1 pkt 3a.";
3) w art. 6:
    a) w ust. 1 w pkt 8 kropkę na końcu zastępuje się przecinkiem i dodaje się
     pkt 9 w brzmieniu:
       "9) wykonywania badań lekarskich do celów sanitarno-epidemiologicznych.",

    b) w ust. 5 wyrazy "Ministrem Edukacji Narodowej" zastępuje się wyrazami
     "ministrem właściwym do spraw oświaty i wychowania oraz ministrem
     właściwym do spraw szkolnictwa wyższego",
     c) dodaje się ust. 7 w brzmieniu:
     "7. Minister właściwy do spraw zdrowia określi, w drodze rozporządzenia,
       tryb wykonywania badań lekarskich do celów sanitarno-epidemiologicznych
       oraz wykaz stanów chorobowych uniemożliwiających wykonywane czynności z
       zakresu produkcji i obrotu żywnością, a także rodzaje czynności, których
       nie wolno wykonywać osobom dotkniętym takimi chorobami, z uwzględnieniem
       zakresu i częstotliwości tych badań, sposobu ich dokumentowania, wzoru
       orzeczenia lekarskiego i sposobu przechowywania orzeczeń.";
4) w art. 7 w ust. 1 w pkt 5 i w ust. 5 wyrazy "Państwową Inspekcją Sanitarną"
  zastępuje się wyrazami "Inspekcją Sanitarną";
5) w art. 8 wyrazy "Ministrowie: Obrony Narodowej, Spraw Wewnętrznych i
  Administracji, Sprawiedliwości oraz Transportu i Gospodarki Morskiej"
  zastępuje się wyrazami "Minister Obrony Narodowej, minister właściwy do spraw
  wewnętrznych, Minister Sprawiedliwości oraz minister właściwy do spraw
  transportu";
6)  dodaje się art. 22a w brzmieniu:
    "Art. 22a. Koszty badań lekarskich do celów sanitarno-epidemiologicznych
           ponoszą przedsiębiorcy.";
7) w art. 27 w ust. 1 wyrazy "Ministrowie: Obrony Narodowej, Spraw Wewnętrznych
  i Administracji, Sprawiedliwości" zastępuje się wyrazami "Minister Obrony
  Narodowej, minister właściwy do spraw wewnętrznych oraz Minister
  Sprawiedliwości";
8) użyte w ustawie w odpowiednich przypadkach wyrazy "Minister Zdrowia i Opieki
  Społecznej" zastępuje się użytymi w tych samych przypadkach wyrazami
  "minister właściwy do spraw zdrowia".
                                        
                                    Art. 57.
W ustawie z dnia 4 września 1997 r. o działach administracji rządowej
(Dz.U. z 1999 r. Nr 82, poz. 928, z 2000 r. Nr 12, poz. 136, Nr 43, poz. 489, Nr
48, poz. 550, Nr 62, poz. 718, Nr 70, poz. 816, Nr 73, poz. 852, Nr 109, poz.
1158 i Nr 122, poz. 1314 i poz. 1321 oraz z 2001 r. Nr 5, poz. 43 i 44) w art.
33 w ust. 1 pkt 4 otrzymuje brzmienie:
  "4) warunków sanitarnych, nadzoru sanitarnego, bezpieczeństwa żywności, a w
     szczególności nadzoru nad jakością  zdrowotną  żywności  w  procesie
     produkcji i w obrocie oraz materiałami i wyrobami stykającymi się
     z żywnością,".
                                        
                                    Art. 58.
1. Zezwolenia wydane na podstawie dotychczasowych przepisów zachowują ważność
  przez okres, na który zostały wydane, nie dłużej jednak niż  do czasu wydania
  przepisów wykonawczych, o których mowa w art. 59.
2. Zezwolenia, o których mowa w ust. 1, stają się decyzjami w rozumieniu
  niniejszej ustawy.
                                        
                                    Art. 59.
Dotychczasowe przepisy wykonawcze zachowują moc do czasu wydania przepisów
wykonawczych na podstawie niniejszej ustawy, o ile nie są z nią sprzeczne, nie
dłużej jednak niż do dnia 31 grudnia 2002 r.
                                        
                                    Art. 60.
Traci moc ustawa z dnia 25 listopada 1970 r. o warunkach zdrowotnych żywności i
żywienia (Dz.U. Nr 29, poz. 245, z 1971 r. Nr 12, poz. 115, z 1985 r. Nr 12,
poz. 49, z  1989 r. Nr 35, poz. 192, z 1992 r. Nr 33, poz. 144 i Nr 91, poz.
456, z 1997 r. Nr 43, poz. 272, Nr 60, poz. 369 i Nr 88, poz. 554, z 1998 r. Nr
106, poz. 668 oraz z 2000 r. Nr 120, poz. 1268), z wyjątkiem art. 37 pkt 1
w zakresie dotyczącym przedmiotów użytku nieobjętych niniejszą ustawą.
                                        
                                    Art. 61.
 Ustawa wchodzi w życie po upływie 3 miesięcy od dnia ogłoszenia, z tym że:
1) art. 41 ust. 5 wchodzi w życie z dniem uzyskania przez Rzeczpospolitą Polską
  członkostwa w Unii Europejskiej,
2) art. 10 ust. 2, art. 28 ust. 2, art. 30, art. 32, art. 36 ust. 6 i art. 48
  ust. 1 w zakresie dotyczącym systemu HACCP obowiązują od dnia 1 stycznia 2004 r.
                                                                                
                                                                                
                                                                                
