



Dz.U. z 2003 r. Nr 104, poz. 962
                                     
                                  U S T A W A
                             z dnia 22 maja 2003 r. 
                 o zmianie ustawy o dopłatach do oprocentowania
                     niektórych kredytów bankowych
                                   
                                   
                                Art. 1.
W ustawie z dnia 5 stycznia 1995 r. o dopłatach do oprocentowania
niektórych
kredytów bankowych (Dz.U. Nr 13, poz. 60, z późn. zm.)[1] wprowadza
się następujące zmiany:
1) w art. 3 ust. 3 otrzymuje brzmienie:
      "3. Do udzielania dopłat stosuje się przepisy ustawy z dnia 27
        lipca 2002 r. o warunkach dopuszczalności i nadzorowaniu
        pomocy publicznej dla przedsiębiorców (Dz. U. Nr 141, poz.
        1177).";
2) w art. 5 pkt 4 otrzymuje brzmienie:
       "4) do dnia 31 grudnia 2007 r. w przypadku kredytów na cele, o
         których mowa w art. 3 ust. 1 pkt 4";
3) w art. 6:
   a) w ust. 1:
       - pkt 2 otrzymuje brzmienie:
          "2) 1,25 stopy redyskontowej weksli przyjmowanych od banków
            do redyskonta przez Narodowy Bank Polski przy udzielaniu
            kredytów na cele rolnicze,",
       - pkt 4 otrzymuje brzmienie:
          "4) 1,3 stopy redyskontowej  weksli przyjmowanych od banków
            do redyskonta przez Narodowy Bank Polski przy udzielaniu
            kredytów na finansowanie zadań związanych z
            restrukturyzacją przedsiębiorstw przemysłu  lekkiego.",
   b) ust. 8 otrzymuje brzmienie:
      "8. Dopłaty ze środków budżetu państwa do oprocentowania
        kredytów na cele, o których mowa w art. 3 ust. 1 pkt 4,
        przysługują w wysokości oprocentowania  naliczonego według
        stopy równej stopie redyskontowej weksli przyjmowanych od
        banków do redyskonta przez Narodowy Bank Polski, powiększonego
        o marżę banku.";
4) w art. 9 ust. 1 otrzymuje brzmienie:
      "1. Środkami na dopłaty do oprocentowania kredytów, o których
        mowa w art. 3 ust. 1:
           1) pkt 1 i 2 - dysponuje minister właściwy do spraw
rolnictwa,
           2) pkt 4 - dysponuje minister właściwy do spraw
gospodarki.".
                                     Art. 2.
1. Do kredytów udzielonych przed dniem wejścia w życie niniejszej
  ustawy stosuje się przepisy dotychczasowe, z zastrzeżeniem ust. 2.
2. W odniesieniu do kredytów, o których mowa w art. 3 ust. 1 pkt 4
  ustawy wymienionej w art. 1, zastosowanie dopłat zgodnie z
  warunkami wynikającymi z niniejszej ustawy następuje w przypadku
  zmiany umowy kredytowej.
  
                                     Art. 3.
Ustawa  wchodzi w życie po upływie 14 dni od dnia ogłoszenia.
_______________________________
[1] Zmiany wymienionej ustawy zostały ogłoszone w Dz.U. z 1995 r. Nr
83, poz.
 418, z 1996 r. Nr 152, poz. 719, z 1997 r. Nr 80, poz. 504, Nr 107,
poz. 690,
 Nr 121, poz. 770 i Nr 158, poz. 1044, z 1999 r. Nr 27, poz. 243, Nr
63, poz.
 702 i Nr 70, poz. 778, z 2000 r. Nr 122, poz. 1315 oraz z 2001 r. Nr
72, poz.
 744 i 746.
