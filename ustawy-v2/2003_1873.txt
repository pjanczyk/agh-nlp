



          Wpłynął wniosek Prezydenta o ponowne rozpatrzenie ustawy (veto)
 
 
 
 
                                     USTAWA
                           z dnia 18 września 2001 r.
                                        
          o zmianie ustawy - Kodeks pracy oraz niektórych innych ustaw
                                        
                                        
                                     Art. 1.
W ustawie z dnia 26 czerwca 1974 r. - Kodeks pracy (Dz.U. z 1998 r. Nr 21, poz.
94, Nr 106, poz. 668 i Nr 113, poz. 717, z 1999 r. Nr 99, poz. 1152, z 2000 r.
Nr 19, poz. 239, Nr 43, poz. 489, Nr 107, poz. 1127 i Nr 120, poz. 1268 oraz z
2001 r. Nr 11, poz. 84, Nr 28, poz. 301 i Nr 52, poz. 538) wprowadza się
następujące zmiany:
1) art. 11 otrzymuje brzmienie:
    "Art. 11. §1. Nawiązanie stosunku pracy oraz ustalenie warunków pracy i
             płacy wymaga zgodnego oświadczenia woli pracodawcy i pracownika,
             bez względu na podstawę prawną tego stosunku.
         §2. Zatrudnienie pracownika w niepełnym wymiarze czasu pracy, z
           naruszeniem zasady dobrowolności z jego strony, narusza przepis §
           1.";
2) w art. 11{3} po wyrazach "przynależność związkową" dodaje się wyrazy " , a
  także zatrudnienie w niepełnym wymiarze czasu pracy";
3) w art. 18{4} w § 2 wyrazy "Państwowa Inspekcja Sanitarna" zastępuje się
  wyrazami "Inspekcja Sanitarna";
4) po art. 22 dodaje się art. 22{1} w brzmieniu:
   "Art. 22{1} . §1. Pracodawca ma prawo żądać od osoby ubiegającej się o
             zatrudnienie podania danych osobowych obejmujących:
           1) imię (imiona) i nazwisko,
           2) imiona rodziców,
           3) datę urodzenia,
           4) miejsce zamieszkania (adres do korespondencji),
           5) wykształcenie,
           6) przebieg dotychczasowego zatrudnienia.
         §2. Pracodawca ma prawo żądać od pracownika podania, niezależnie od
           danych osobowych podlegających podaniu zgodnie z § 1, także danych
           osobowych obejmujących:
           1) imiona i nazwiska dzieci pracownika oraz daty ich urodzenia, a
             także inne dane osobowe, których podanie warunkuje korzystanie
             przez pracownika ze szczególnych uprawnień przewidzianych w prawie
             pracy,
           2) numer PESEL nadany przez Rządowe Centrum Informatyczne
             Powszechnego Elektronicznego Systemu Ewidencji Ludności (RCI
             PESEL).
         §3. Udostępnienie pracodawcy danych osobowych następuje w formie
           oświadczenia osoby, której one dotyczą. Pracodawca ma prawo żądać
           udokumentowania danych osobowych osób, o których mowa w § 1 i 2.
         §4. Pracodawca może żądać podania innych danych osobowych, niż
           określone w § 1 i 2,  jeżeli obowiązek ich podania wynika z
           odrębnych ustaw.
         §5. W zakresie nie uregulowanym w § 1-4 do danych osobowych, o których
           mowa w tych przepisach, stosuje się przepisy o ochronie danych
           osobowych.";
 5) art. 29 otrzymuje brzmienie:
   "Art. 29. §1. Umowa o pracę określa strony umowy, rodzaj umowy, datę jej
            zawarcia oraz  warunki pracy i płacy, w szczególności:
           1) rodzaj pracy,
           2) miejsce wykonywania pracy,
           3) wynagrodzenie za pracę odpowiadające rodzajowi pracy, ze
             wskazaniem składników tego wynagrodzenia i ich wysokości,
           4) wymiar czasu pracy,
           5) termin rozpoczęcia pracy.
         §2. Umowę o pracę zawiera się na piśmie. Jeżeli umowa o pracę nie
           została zawarta na piśmie, pracodawca powinien, nie później niż w
           ciągu 7 dni od dnia rozpoczęcia pracy przez pracownika, potwierdzić
           pracownikowi na piśmie rodzaj umowy oraz jej warunki.
         §3. Pracodawca jest obowiązany poinformować pracownika na piśmie, nie
           później niż w ciągu 7 dni od dnia zawarcia umowy o pracę, o
           obowiązującej dobowej i tygodniowej normie czasu pracy,
           częstotliwości i terminie wypłaty wynagrodzenia za pracę, urlopie
           wypoczynkowym oraz długości okresu wypowiedzenia umowy.";
6) po art. 29 dodaje się art. 29{1}  i 29{2} w brzmieniu:
   "Art. 29{1}. §1. Zawarcie z pracownikiem umowy o pracę przewidującej
             zatrudnienie w niepełnym wymiarze czasu pracy nie może powodować
             ustalenia jego warunków pracy i płacy w sposób mniej korzystny w
             stosunku do pracowników wykonujących pracę w pełnym wymiarze czasu
             pracy, z uwzględnieniem jednak proporcjonalności wynagrodzenia za
             pracę i innych świadczeń związanych z pracą do wymiaru jego czasu
             pracy.
         §2. Pracodawca powinien, w miarę możliwości, uwzględnić wniosek
           pracownika dotyczący zmiany wymiaru czasu pracy określonego w umowie
           o pracę.
    Art. 29{2}. §1. Zmiana warunków umowy o pracę wymaga zgody pracownika i
             pracodawcy.
          §2. Porozumienie stron w sprawie zmiany warunków umowy o pracę
            zawiera się na piśmie. Jeżeli porozumienie nie zostało zawarte na
            piśmie, pracodawca powinien, nie później niż w ciągu 7 dni od
            zawarcia porozumienia, potwierdzić pracownikowi na piśmie nowe
            warunki umowy o pracę.";
7) art. 39 otrzymuje brzmienie:
   "Art. 39. Pracodawca nie może wypowiedzieć umowy o pracę pracownikowi,
          któremu brakuje nie więcej niż 2 lata do nabycia prawa do emerytury z
          Funduszu Ubezpieczeń Społecznych.";
8) w art. 40 wyrazy "prawa do renty z tytułu zaliczenia do I lub II grupy
  inwalidów" zastępuje się wyrazami "prawa do renty z tytułu całkowitej
  niezdolności do pracy";
9) w art. 43 w pkt 2 wyrazy "stwierdzoną orzeczeniem lekarskim" zastępuje się
  wyrazami "potwierdzoną zaświadczeniem lekarskim";
10) w art. 47 w zdaniu drugim po wyrazach "dotyczy to także przypadku, gdy"
  dodaje się wyrazy "rozwiązano umowę o pracę z pracownikiem - ojcem
  wychowującym dziecko w okresie korzystania z urlopu macierzyńskiego, albo
  gdy";
11) w art. 50 w § 5 w zdaniu pierwszym po wyrazach "urlopu macierzyńskiego"
  dodaje się wyrazy " , albo pracownikowi - ojcu wychowującemu dziecko w
  okresie korzystania z urlopu macierzyńskiego";
12) w art. 55 w § 1 wyraz "orzeczenie" zastępuje się wyrazem "zaświadczenie", a
  wyraz "orzeczeniu" zastępuje się wyrazem "zaświadczeniu";
13) w art. 57 w § 2 po wyrazach "dotyczy to także przypadku, gdy" dodaje się
  wyrazy "rozwiązano umowę o pracę z pracownikiem - ojcem wychowującym dziecko
  w okresie korzystania z urlopu macierzyńskiego, albo gdy";
14) w art. 63{1} w § 2 w zdaniu pierwszym wyrazy "w myśl przepisów o
  zaopatrzeniu emerytalnym pracowników i ich rodzin" zastępuje się wyrazami "w
  myśl przepisów o emeryturach i rentach z Funduszu Ubezpieczeń Społecznych";
15) w dziale drugim w rozdziale II po oddziale 7 dodaje się oddział 8 w
  brzmieniu:
                                   "Oddział 8
                               Przepisy szczególne
   Art. 67{1}. Przepisy niniejszego rozdziału stosuje się odpowiednio do
          stosunków pracy nawiązanych na podstawie innych aktów niż umowa o
          pracę oraz do tych aktów, jeżeli przepisy szczególne nie stanowią
          inaczej.";
16) w art. 68 w § 1 skreśla się wyrazy "albo w przepisach wydanych na podstawie
  art. 298";
17) w art. 69 w pkt 2 skreśla się lit. b);
18) w art. 72 w § 3 wyrazy "do osiągnięcia wieku emerytalnego, jeżeli okres
  zatrudnienia umożliwia mu uzyskanie prawa do emerytury z osiągnięciem tego
  wieku" zastępuje się wyrazami "do nabycia prawa do emerytury z Funduszu
  Ubezpieczeń Społecznych";
19) w art. 76 skreśla się wyrazy "lub przepisami wydanymi na podstawie art.
  298";
20) w art. 77{2} :
   a) w § 1 wyraz "5" zastępuje się wyrazem "20",
   b) w § 5 wyrazy "art. 241{22} " zastępuje się wyrazami "art. 241{26}  § 2";
21) art. 77{3} otrzymuje brzmienie:
    "Art. 77{3}. Warunki wynagradzania za pracę i przyznawania innych świadczeń
           związanych z pracą dla pracowników zatrudnionych w państwowych
           jednostkach sfery budżetowej, jeżeli nie są oni objęci układem
           zbiorowym pracy, określi, w drodze rozporządzenia - w zakresie nie
           zastrzeżonym w odrębnych przepisach do właściwości innych organów minister
właściwy do spraw pracy, na wniosek właściwego ministra.";
22) w art. 87:
   a) w § 1 w zdaniu wstępnym wyrazy "po odliczeniu zaliczki na podatek
     dochodowy od osób fizycznych" zastępuje się wyrazami "po odliczeniu
     składek na ubezpieczenia społeczne oraz zaliczki na podatek dochodowy od
     osób fizycznych",
   b) w § 5 wyrazy "Nagroda z zakładowego funduszu nagród" zastępuje się
     wyrazami "Dodatkowe wynagrodzenie roczne dla pracowników jednostek sfery
     budżetowej";
23) w art. 92{1} w § 1 wyrazy "renty inwalidzkiej" zastępuje się wyrazami "renty
  z  tytułu niezdolności do pracy";
24) w art. 93 w § 4 w pkt 2 wyrazy "w myśl przepisów o zaopatrzeniu emerytalnym
  pracowników i ich rodzin" zastępuje się wyrazami "w myśl przepisów o
  emeryturach i rentach z Funduszu Ubezpieczeń Społecznych";
25) w art. 94 po pkt 2 dodaje się pkt 2a w brzmieniu:
   "2a) organizować pracę w sposób zapewniający zmniejszenie uciążliwości
       pracy, zwłaszcza pracy monotonnej i pracy w ustalonym z góry tempie, w
       szczególności przez wprowadzenie niezbędnych przerw w pracy, wliczanych
       do czasu pracy,";
26) w art. 97 po § 1 dodaje się § 1{1} w brzmieniu:
  "§1{1}. W przypadku rozwiązania umowy o pracę z pracownikiem, z którym
     dotychczasowy pracodawca nawiązuje bez przerwy kolejną umowę o pracę,
     pracodawca jest zobowiązany wystawić świadectwo pracy tylko na żądanie
     pracownika.";
27) w art. 104{1}  w § 1  pkt 2 otrzymuje brzmienie:
     "2) systemy i rozkłady czasu pracy oraz przyjęte okresy rozliczeniowe
       czasu pracy,";
28) dział szósty otrzymuje brzmienie:
                                  "Dział szósty
                                   Czas pracy
                                   Rozdział I
                                 Przepisy ogólne
   Art. 128. §1. Czasem pracy jest czas, w którym pracownik pozostaje w
            dyspozycji pracodawcy.
         §2. Ilekroć w przepisach działu jest mowa o:
           1) pracownikach pracujących na zmiany - należy przez to rozumieć
             pracowników wykonujących pracę  według ustalonego rozkładu czasu
             pracy przewidującego zmianę pory  wykonywania pracy przez
             poszczególnych pracowników po upływie określonej liczby godzin, dni
             lub tygodni,
           2) pracownikach zarządzających w imieniu pracodawcy zakładem pracy należy
przez to rozumieć pracowników kierujących jednoosobowo
             zakładem pracy i ich zastępców lub wchodzących w skład kolegialnego
             organu zarządzającego zakładem pracy oraz głównych księgowych.
         §3. Do celów rozliczania czasu pracy pracownika, przez dobę należy
           rozumieć 24 kolejne godziny, poczynając od godziny, w której
           pracownik rozpoczyna pracę zgodnie z obowiązującym go rozkładem
           czasu pracy.
                                   Rozdział II
                        Normy i ogólny wymiar czasu pracy
    Art. 129. §1. Czas pracy nie może przekraczać 8 godzin na dobę i
             przeciętnie 40 godzin w pięciodniowym tygodniu pracy w przyjętym
             okresie rozliczeniowym nie przekraczającym 3 miesięcy, z
             zastrzeżeniem przepisów art. 136 § 1-3, art. 137 § 1, art. 138 § 13
oraz art. 142, 143 i 148.
         §2. Praca w granicach nie przekraczających 8 godzin na dobę i
           przeciętnie 40 godzin na tydzień w przyjętym okresie rozliczeniowym
           nie stanowi pracy w godzinach nadliczbowych.
         §3. W razie rozwiązania umowy o pracę przed upływem okresu
           rozliczeniowego, pracownikowi przysługuje prawo do dodatkowego
           wynagrodzenia, obliczonego jak za pracę w godzinach nadliczbowych przy
odpowiednim zastosowaniu przepisu § 2 - za czas przepracowany
           od początku okresu rozliczeniowego do dnia rozwiązania umowy o
           pracę.
     Art. 130. Obowiązujący pracownika wymiar czasu pracy w okresie
           rozliczeniowym, ustalony zgodnie z art. 129, stanowi iloczyn 8
           godzin i przypadającej w tym okresie liczby dni kalendarzowych, z
           wyłączeniem  niedziel, świąt i dni wolnych od pracy wynikających z
           rozkładu czasu pracy w pięciodniowym tygodniu pracy, z zastrzeżeniem
           przepisów art. 138 § 4.
     Art. 131. Czas pracy pracownika w okresie rozliczeniowym, ustalony zgodnie
           z obowiązującymi go normami czasu pracy, ulega w tym okresie
           obniżeniu o liczbę godzin usprawiedliwionej nieobecności pracownika
           w pracy przypadających do przepracowania w okresie tej nieobecności,
           zgodnie z przyjętym rozkładem czasu pracy.
   Art. 132. §1. Tygodniowy czas pracy, bez względu na obowiązujące pracownika
            normy czasu pracy, łącznie z godzinami nadliczbowymi (łączony
            tygodniowy wymiar czasu pracy), nie może przekraczać przeciętnie 48
            godzin w przyjętym okresie rozliczeniowym.
         §2. Ograniczenie przewidziane w § 1 nie dotyczy:
           1) pracowników zarządzających w imieniu pracodawcy zakładem pracy,
           2) przypadków konieczności prowadzenia akcji ratowniczej w celu
             ochrony życia lub zdrowia ludzkiego, ochrony mienia lub środowiska
             albo usunięcia  awarii.
                                  Rozdział III
                                Okresy odpoczynku
      Art. 133. §1. Pracownikowi przysługuje w  każdej dobie prawo do co
             najmniej 11 godzin nieprzerwanego odpoczynku, z zastrzeżeniem
             przepisu art. 137 § 2 i art. 148.
         §2. Przepis § 1 nie dotyczy:
           1) pracowników zarządzających w imieniu pracodawcy zakładem pracy,
           2) przypadków konieczności prowadzenia akcji ratowniczej w celu
             ochrony życia lub zdrowia ludzkiego, ochrony mienia lub środowiska
             albo usunięcia  awarii,
           3) pracowników pracujących na zmiany w przypadku konieczności pracy
             na kolejnej zmianie, jednakże tylko przez czas niezbędny pracodawcy
             w celu zapewnienia zastępstwa pracownika nieobecnego w pracy.
    Art. 134. §1. Pracownikowi przysługuje w  każdym tygodniu  prawo do
             nieprzerwanego okresu 35 godzin odpoczynku, w tym 11 godzin, o
             których mowa w art. 133 § 1.
         §2. W przypadkach określonych w art. 133 § 2 tygodniowy nieprzerwany
           odpoczynek może obejmować mniejszą liczbę godzin, niż określona w §
           1, nie może być jednak krótszy niż 24 godziny.
         §3. Odpoczynek, o którym mowa w § 1 i 2, powinien przypadać w
           niedzielę. Niedziela obejmuje 24 kolejne godziny i rozpoczyna się w
           tym dniu od godziny 6.00, chyba że u danego pracodawcy została
           ustalona inna godzina.
         §4. W przypadkach dozwolonej pracy w niedzielę, odpoczynek, o którym
           mowa w § 1 i 2, może przypadać w innym dniu niż niedziela.
    Art. 135. Jeżeli dobowy wymiar czasu pracy wynosi co najmniej 6 godzin,
           pracodawca jest obowiązany wprowadzić przerwę w pracy trwającą co
           najmniej 15 minut, wliczaną do czasu pracy.
                                   Rozdział IV
                               Systemy czasu pracy
    Art. 136. §1. Jeżeli jest to uzasadnione rodzajem pracy lub jej organizacją
             może być stosowany system równoważnego czasu pracy, w którym jest
             dopuszczalne przedłużenie czasu pracy do 12 godzin na dobę, przy
             zastosowaniu okresu rozliczeniowego nie przekraczającego 1
             miesiąca.
         §2. W szczególnie uzasadnionych przypadkach, po wyrażeniu na to zgody
           przez zakładową organizację związkową, a jeżeli taka organizacja nie
           działa u danego pracodawcy - po uprzednim zawiadomieniu właściwego
           inspektora pracy,  okres rozliczeniowy może być przedłużony, nie
           więcej niż do 3 miesięcy.
         §3. Przy pracach uzależnionych od pory roku lub warunków
           atmosferycznych okres rozliczeniowy może być przedłużony,  w trybie
           określonym w § 2, nie więcej jednak niż do 6 miesięcy.
         §4. W systemie czasu pracy, o którym mowa w § 1-3, za pracę:
           1) w godzinach przekraczających przedłużony dobowy wymiar czasu
             pracy, wynikający z obowiązującego pracownika rozkładu czasu pracy,
           2) w godzinach przekraczających 8 godzin na dobę, jeżeli
             obowiązujący pracownika rozkład czasu pracy przewiduje w danej
             dobie pracę przez 8 godzin lub przez czas krótszy niż 8 godzin,
           3) w godzinach przekraczających przeciętną tygodniową normę czasu
             pracy w przyjętym okresie rozliczeniowym,
          pracownikowi przysługuje oprócz normalnego wynagrodzenia, dodatek, o
           którym mowa w art. 150.
    Art. 137. §1. Przy pracach polegających na dozorze urządzeń lub związanych
             z częściowym pozostawaniem w pogotowiu do pracy może być stosowany
             system równoważnego czasu pracy, w którym jest dopuszczalny, w
             poszczególnych dniach i tygodniach, dłuższy czas  pracy niż
             określony w art. 129. Przepis art. 136 § 4 stosuje się
             odpowiednio.
         §2. W systemie czasu pracy, o którym mowa w § 1, pracownikowi
           przysługuje, bezpośrednio po każdym okresie wykonywania pracy w
           przedłużonym dobowym wymiarze czasu pracy, odpoczynek przez czas
           odpowiadający co najmniej liczbie przepracowanych godzin,
           niezależnie od odpoczynku przewidzianego w art. 134.
    Art. 138. §1. Przy pracach, które ze względu na technologię produkcji nie
             mogą być wstrzymane (praca w ruchu ciągłym) może być stosowany
             system czasu pracy, w którym jest dopuszczalne przedłużenie czasu
             pracy do 45 godzin przeciętnie na tydzień w okresie rozliczeniowym
             nie przekraczającym 4 tygodni, a jednego dnia w niektórych
             tygodniach w tym okresie czas pracy może być przedłużony do 12
             godzin. W dniu wykonywania pracy w przedłużonym wymiarze czasu
             pracy pracownikowi przysługuje, za każdą godzinę pracy powyżej  8
             godzin na dobę, dodatek do wynagrodzenia, o którym mowa w art. 150
             § 1 pkt 2.
         §2. Przepis § 1 stosuje się także w przypadku, gdy praca nie może być
           wstrzymana ze względu na konieczność ciągłego zaspokajania  potrzeb
           ludności.
         §3. W ruchu ciągłym oraz w przypadkach uzasadnionych rodzajem pracy,
           może być wprowadzony system czasu pracy przewidujący wielobrygadową
           organizację pracy, w której czas pracy nie może przekraczać 8 godzin
           na dobę i przeciętnie 40 godzin na tydzień w okresie rozliczeniowym,
           nie przekraczającym 4 miesięcy.
         §4. W przypadkach określonych w § 1 i 2, obowiązujący pracownika
           wymiar czasu pracy w okresie rozliczeniowym stanowi iloczyn 8 godzin
           i liczby dni kalendarzowych w tym okresie, z wyłączeniem  niedziel,
           świąt oraz dni wolnych od pracy wynikających z rozkładu czasu pracy
           w pięciodniowym tygodniu pracy, powiększony o liczbę godzin
           odpowiadającą przedłużonemu u danego pracodawcy tygodniowemu
           wymiarowi czasu pracy, nie przekraczającą jednak 4 godzin za każdy
           tydzień okresu rozliczeniowego, w którym następuje przedłużenie
           czasu pracy.
      Art. 139. §1. Jeżeli jest to uzasadnione rodzajem pracy lub jej
             organizacją, w układzie zbiorowym pracy lub w regulaminie pracy
             może być wprowadzony system przerywanego czasu pracy według z góry
             ustalonego rozkładu przewidującego nie więcej niż jedną przerwę w
             pracy w ciągu doby trwającą nie dłużej niż 5 godzin. Przerwy nie
             wlicza się do czasu pracy, jednakże za czas tej przerwy
             pracownikowi przysługuje prawo do wynagrodzenia w wysokości połowy
             wynagrodzenia należnego za czas przestoju.
         §2. Przerywanego czasu pracy nie stosuje się do pracowników objętych
           systemem czasu pracy, o którym mowa w art. 136 § 1, art. 137 i 138
           § 1"3.
    Art. 140. W przypadkach uzasadnionych rodzajem pracy lub jej organizacją
           może być stosowany zadaniowy czas pracy, w którym zadania pracownika
           powinny być ustalone w takim wymiarze, aby mogły być wykonane w
           ramach czasu pracy określonego w art. 129. Rozkład czasu pracy
           ustala pracownik; rozkład czasu pracy wymaga uzgodnienia z
           pracodawcą w przypadku, gdy praca ma być wykonywana na terenie
           zakładu pracy.
    Art. 141. Na wniosek pracownika, pracodawca może ustalić indywidualny
           rozkład jego czasu pracy w ramach systemu czasu pracy, którym
           pracownik jest objęty.
    Art. 142. Za zgodą pracownika, może być stosowany do niego system
           skróconego tygodnia pracy. W tym systemie jest dopuszczalne
           wykonywanie pracy przez pracownika przez mniej niż 5 dni w ciągu
           tygodnia, przy równoczesnym przedłużeniu, w niektórych dniach
           tygodnia, dobowego wymiaru czasu pracy, nie więcej niż do 12 godzin;
           praca w tych granicach nie stanowi pracy w godzinach nadliczbowych.
           Przepis art. 136 § 4 stosuje się odpowiednio.
    Art. 143. Za zgodą pracownika zatrudnionego w niepełnym wymiarze czasu
           pracy, może być stosowany do niego system czasu pracy, w którym
           praca jest świadczona wyłącznie w soboty lub inne dni wolne od pracy
           wynikające z rozkładu czasu pracy w pięciodniowym tygodniu pracy
           oraz w niedziele i święta. W tym systemie jest dopuszczalne
           przedłużenie dobowego wymiaru czasu pracy, nie więcej niż do 12
           godzin; praca w tych granicach nie stanowi pracy w godzinach
           nadliczbowych. Przepis art. 136 § 4 stosuje się odpowiednio.
    Art. 144. §1. Systemy czasu pracy oraz okresy rozliczeniowe określa się w
             układzie zbiorowym pracy.
         §2. Pracodawca, u którego nie działa zakładowa organizacja związkowa,
           wprowadza system czasu pracy, o którym mowa w art. 136-139, po
           uzyskaniu zgody właściwego inspektora pracy.
         §3. Rozkłady czasu pracy określa się w układzie zbiorowym pracy lub w
           regulaminie pracy.
    Art. 145. W systemach czasu pracy, o których mowa w art. 136-139, jeżeli
           przewidują one rozkład czasu pracy obejmujący dozwoloną pracę w
           niedziele i  święta, pracownikom zapewnia się łączną liczbę dni
           wolnych od pracy w okresie rozliczeniowym odpowiadającą co najmniej
           liczbie niedziel,  świąt oraz dni wolnych od pracy wynikających z
           rozkładu czasu pracy w pięciodniowym tygodniu pracy, przypadających
           w tym okresie.
    Art. 146. W systemach i rozkładach czasu pracy, o których mowa w art. 136,
           137, 138 § 1 i 2, art. 142 i 143, czas pracy:
           1) pracowników zatrudnionych na stanowiskach pracy, na których
             występują przekroczenia najwyższych dopuszczalnych stężeń lub
             natężeń czynników szkodliwych dla zdrowia,
           2) pracownic w ciąży,
           3) pracownic opiekujących się dzieckiem do lat czterech, bez ich
             zgody,
          nie może przekraczać 8 godzin. Pracownik zachowuje prawo do
           wynagrodzenia za czas nieprzepracowany w związku ze zmniejszeniem z
           tego powodu wymiaru jego czasu pracy.
    Art. 147. Pracodawca jest obowiązany prowadzić ewidencję czasu pracy
           pracownika do celów prawidłowego ustalenia jego wynagrodzenia i
           innych świadczeń związanych z pracą, pracodawca udostępnia tę
           ewidencję pracownikowi, na jego żądanie.
    Art. 148. Jeżeli ze względu na szczególny charakter działalności pracodawcy
           nie jest możliwe zorganizowanie pracy przy zastosowaniu systemu
           czasu pracy przewidzianego w niniejszym rozdziale, w układzie
           zbiorowym pracy, a w odniesieniu do pracodawców prowadzących
           działalność w zakresie kultury także w regulaminie pracy, może być
           wprowadzony szczególny system czasu pracy przy zachowaniu jednak
           tygodniowej normy czasu pracy, określonej w art. 129, łączonego
           tygodniowego wymiaru czasu pracy, określonego w art. 132, okresu
           odpoczynku określonego w art. 134 oraz okresu odpoczynku
           bezpośrednio po każdym okresie wykonywania pracy, odpowiadającego co
           najmniej liczbie przepracowanych godzin, a także okresu
           rozliczeniowego nie przekraczającego 52 tygodni. W takim przypadku
           układ zbiorowy pracy nie może zawierać postanowień mniej korzystnych
           dla pracownika niż przewidziane w art. 146, 178, 202 i 203.
                                   Rozdział V
                         Praca w godzinach nadliczbowych
   Art. 149. §1. Praca wykonywana ponad obowiązujące pracownika normy czasu
            pracy stanowi pracę w godzinach nadliczbowych. Praca taka jest
            dopuszczalna w razie:
           1) konieczności prowadzenia akcji ratowniczej w celu ochrony życia
             lub zdrowia ludzkiego, ochrony mienia lub środowiska albo usunięcia
             awarii,
           2) szczególnych potrzeb pracodawcy.
         §2. Przepisu § 1 pkt 2 nie stosuje się do pracowników zatrudnionych na
           stanowiskach pracy, na których występują przekroczenia najwyższych
           dopuszczalnych stężeń lub natężeń czynników szkodliwych dla zdrowia.
         §3. Liczba godzin nadliczbowych przepracowanych w związku z
           okolicznościami określonymi w § 1 pkt 2 nie może przekroczyć dla
           poszczególnego pracownika 150 godzin w roku kalendarzowym.
         §4. Strony ustalają w umowie o pracę dopuszczalną liczbę godzin pracy
           ponad określony  w umowie wymiar czasu pracy pracownika
           zatrudnionego w  niepełnym wymiarze czasu pracy, których
           przekroczenie uprawnia pracownika oprócz normalnego wynagrodzenia do
           dodatku do wynagrodzenia, o którym mowa w art. 150.
   Art. 150. §1. Za pracę w godzinach nadliczbowych z tytułu przekroczenia
            dobowej lub tygodniowej normy czasu pracy  pracownikowi
            przysługuje, oprócz normalnego wynagrodzenia, dodatek w wysokości:
           1) 50% wynagrodzenia " za pracę w dwóch pierwszych godzinach
             nadliczbowych na dobę,
           2) 100% wynagrodzenia " za pracę w dalszych godzinach nadliczbowych
             oraz w godzinach nadliczbowych przypadających w nocy,  w niedziele
             lub w święta,
           3) 100% wynagrodzenia " za każdą godzinę nadliczbową przekraczającą
             przeciętną tygodniową normę czasu pracy w przyjętym okresie
             rozliczeniowym, chyba że przekroczenie tej normy nastąpiło w wyniku
             pracy w godzinach nadliczbowych, za które pracownikowi przysługuje
             prawo do dodatku określonego w pkt 1 i 2.
         §2. Wynagrodzenie stanowiące podstawę obliczania dodatków, o których
           mowa w § 1, obejmuje wynagrodzenie pracownika wynikające z jego
           osobistego zaszeregowania określonego stawką godzinową lub
           miesięczną, a jeżeli taki składnik wynagrodzenia nie został
           wyodrębniony przy określaniu warunków wynagradzania - 60%
           wynagrodzenia.
         §3. Dodatek, o którym mowa w § 1 pkt 2, nie przysługuje za pracę w
           normalnym wymiarze czasu pracy w niedzielę lub w święto, jeżeli
           pracownikowi został udzielony w zamian za pracę w takim dniu inny
           dzień wolny od pracy.
         §4. W stosunku do pracowników wykonujących stale pracę poza zakładem
           pracy, wynagrodzenie wraz z dodatkiem, o którym mowa w § 1, może być
           zastąpione ryczałtem, którego wysokość powinna odpowiadać
           przewidywanemu wymiarowi pracy w godzinach nadliczbowych.
    Art. 151. W zamian za czas przepracowany ponad ustaloną normę pracodawca,
           na pisemny wniosek pracownika, może udzielić mu w tym samym wymiarze
           czasu wolnego od pracy. W takim przypadku pracownikowi nie
           przysługuje dodatek do wynagrodzenia z tytułu pracy w godzinach
           nadliczbowych.
    Art. 151{1}. §1. Pracownicy zarządzający w imieniu pracodawcy zakładem
             pracy i kierownicy wyodrębnionych komórek organizacyjnych zakładu
             wykonują w razie konieczności pracę poza normalnymi godzinami bez
             prawa do wynagrodzenia oraz dodatku z tytułu pracy w godzinach
             nadliczbowych.
         §2. Pracownikom, o których mowa w § 1, z wyłączeniem pracowników
           zarządzających w imieniu pracodawcy zakładem pracy, przysługuje
           jednak prawo do wynagrodzenia oraz dodatku z tytułu pracy w
           godzinach nadliczbowych przypadających w niedzielę i święto, jeżeli
           za pracę w tym dniu nie otrzymali innego dnia wolnego od pracy.
    Art. 151{2}. §1. Czasu dyżuru pełnionego przez pracownika poza normalnymi
             godzinami pracy w zakładzie lub w innym miejscu wyznaczonym przez
             pracodawcę nie wlicza się do czasu pracy, jeżeli podczas dyżuru
             pracownik nie wykonywał pracy. Czas pełnienia dyżuru nie może
             naruszać prawa pracownika do odpoczynku, o którym mowa w art. 133
             i 134.
         §2. Za czas dyżuru pracownikowi przysługuje czas wolny od pracy w
           wymiarze odpowiadającym długości dyżuru, a w razie braku możliwości
           udzielenia czasu wolnego - wynagrodzenie wynikające z jego
           osobistego zaszeregowania, określonego stawką godzinową lub
           miesięczną, a jeżeli taki składnik wynagrodzenia nie został
           wyodrębniony przy określaniu warunków wynagradzania - 60%
           wynagrodzenia. Nie dotyczy to dyżuru pełnionego przez pracownika w
           domu.
         §3. Przepisu § 1 zdanie drugie oraz § 2 nie stosuje się do pracowników
           zarządzających w imieniu pracodawcy zakładem pracy.
                                   Rozdział VI
                              Praca w porze nocnej
   Art. 151{3} . §1. Pora nocna obejmuje 8 godzin pomiędzy godzinami 21.00 i
             7.00.
         §2. Pracownik,  którego rozkład czasu pracy obejmuje w każdej dobie co
           najmniej 3 godziny pracy w porze nocnej lub którego 25%  czasu pracy
           w okresie rozliczeniowym przypada na porę nocną, jest pracującym w
           nocy.
         §3. Czas pracy pracującego w nocy  nie może przekraczać 8 godzin na
           dobę, jeżeli wykonuje prace szczególnie niebezpieczne albo związane
           z dużym wysiłkiem fizycznym lub umysłowym.
         §4. Wykaz prac, o których mowa w § 3, określi pracodawca w
           porozumieniu z zakładową organizacją związkową, a w przypadku gdy u
           pracodawcy nie działa zakładowa organizacja związkowa,  z
           pracownikami wybranymi w tym celu przez załogę, w trybie przyjętym u
           danego pracodawcy oraz po zasięgnięciu opinii lekarza sprawującego
           opiekę zdrowotną nad pracownikami.
         §5. Przepis § 3 nie dotyczy:
           1) pracowników zarządzających w imieniu pracodawcy zakładem pracy,
           2) przypadków konieczności prowadzenia akcji ratowniczej w celu
             ochrony życia lub zdrowia ludzkiego, ochrony mienia lub środowiska
             albo usunięcia awarii,
           3) pracowników pracujących na zmiany w przypadku konieczności pracy
             na kolejnej zmianie, jednakże tylko przez czas niezbędny pracodawcy
             w celu zorganizowania zastępstwa pracownika nieobecnego w pracy.
      Art. 151{4}. Pracownikowi wykonującemu pracę w porze nocnej przysługuje
             dodatek do wynagrodzenia za każdą godzinę pracy w porze nocnej w
             wysokości 20% stawki godzinowej wynikającej z minimalnego
             wynagrodzenia za pracę, określonego w odrębnych przepisach.
                                  Rozdział VII
                           Praca w niedziele i święta
   Art. 151{5}. §1. Niedziele oraz święta określone odrębnymi przepisami są
            dniami wolnymi od pracy.
         §2. Za pracę w niedzielę i święto uważa się pracę wykonywaną pomiędzy
           godziną 6.00 w tym dniu a godziną 6.00 w następnym dniu, chyba że u
           danego pracodawcy została ustalona inna godzina.
  Art. 151{6}. §1. Praca w niedziele i święta jest dozwolona:
           1) w przypadkach określonych w art. 149 § 1 pkt 1,
           2) w ruchu ciągłym,
           3) w wielobrygadowej organizacji pracy,
           4)  przy niezbędnych remontach,
           5) w transporcie i w komunikacji,
           6) w zakładowych strażach pożarnych i w  zakładowych służbach
             ratowniczych,
           7) przy pilnowaniu mienia,
           8) w rolnictwie i w hodowli,
           9) przy wykonywaniu prac koniecznych ze względu na ich użyteczność
             społeczną  i codzienne potrzeby ludności, w szczególności w:
                a) gastronomii,
                b) zakładach hotelarskich,
                c) jednostkach gospodarki komunalnej,
                d) zakładach opieki zdrowotnej i innych placówkach służby
                  zdrowia przeznaczonych dla osób, których stan zdrowia wymaga
                  całodobowych lub całodziennych świadczeń zdrowotnych, zgodnie
                  z odrębnymi przepisami,
                e) jednostkach organizacyjnych pomocy społecznej oraz
                  placówkach opiekuńczo-wychowawczych, zapewniających
                  całodobową opiekę, zgodnie z odrębnymi przepisami,
                f) zakładach prowadzących działalność w zakresie kultury,
                  oświaty, turystyki i wypoczynku,
          10) w stosunku do pracowników zatrudnionych w niepełnym wymiarze
            czasu pracy, których rozkład czasu pracy przewiduje pracę wyłącznie
            w soboty lub inne dni wolne od pracy wynikające z rozkładu czasu
            pracy w pięciodniowym tygodniu pracy oraz w niedziele i święta.
         §2. Praca w niedzielę i święta jest dozwolona również w placówkach
           handlowych i zakładach usługowych, zatrudniających nie więcej niż 5
           pracowników, których działalność jest niezbędna do zaspokojenia
           codziennych potrzeb ludności.
         §3. Rada Ministrów określi, w drodze rozporządzenia, rodzaje placówek
           i zakładów, o których mowa w § 2.
  Art. 151{7}. §1. Pracownikowi wykonującemu pracę w niedziele i w święta w
            przypadkach, o których mowa w art. 151{6} § 1 pkt 1-9 i § 2,
            pracodawca jest obowiązany zapewnić inny dzień wolny od pracy:
           1) w przypadku pracy w niedzielę - w okresie 6 dni kalendarzowych
             poprzedzających lub następujących po takiej niedzieli,
           2) w przypadku pracy w święto - w ciągu okresu rozliczeniowego.
         §2. Jeżeli nie jest możliwe wykorzystanie,  w terminie wskazanym w § 1
           pkt 1, dnia wolnego od pracy w zamian za pracę w niedzielę,
           pracownikowi przysługuje dzień wolny od pracy do końca okresu
           rozliczeniowego, a w razie braku możliwości udzielenia dnia wolnego
           od pracy w tym terminie - dodatek do wynagrodzenia w wysokości
           określonej w art. 150 § 1 pkt 2, za każdą godzinę pracy w niedzielę.
         §3. Jeżeli nie jest możliwe wykorzystanie, w terminie wskazanym w § 1
           pkt 2, dnia wolnego od pracy w zamian za pracę w święto pracownikowi
przysługuje dodatek do wynagrodzenia w wysokości
           określonej w art. 150 § 1 pkt 2, za każdą godzinę pracy w święto.
         §4. Do pracy w święto przypadające w niedzielę stosuje się przepisy
           dotyczące pracy w niedzielę.
  Art. 151{8}.  Pracownik zatrudniony przez pracodawcę, u którego praca odbywa
          się również w niedziele, powinien korzystać co najmniej raz na cztery
          tygodnie z niedzieli wolnej od pracy. Nie dotyczy to pracowników
          zatrudnionych w zakładach prowadzących działalność w zakresie
          kultury.";
29) w art. 153:
   a) § 2 otrzymuje brzmienie:
      "§2. Prawo do pozostałej części urlopu pracownik nabywa po przepracowaniu
          roku.",
   b) po § 2 dodaje się § 2{1} w brzmieniu:
      "§2{1}. Pracownikowi, który do dnia ustania stosunku pracy nie
          przepracował okresu wymaganego do nabycia prawa do urlopu, o którym
          mowa w § 1 i 2, przysługuje urlop określony w tych przepisach u
          pracodawcy, u którego upływa wymagany okres zatrudnienia, liczony
          łącznie u dotychczasowego i kolejnego pracodawcy. ";
30) art. 154 otrzymuje brzmienie:
   "Art. 154. §1. Wymiar urlopu wynosi:
           1) 20 dni - po roku pracy,
           2) 26 dni - po 10 latach pracy.
         §2. Urlopu udziela się w dniach roboczych, za które uważa się
           wszystkie dni, z wyjątkiem niedziel, świąt oraz dni wolnych od pracy
           wynikających z rozkładu czasu pracy w pięciodniowym tygodniu pracy.
         §3. Jeżeli pracownik wykonuje dozwoloną pracę w niedziele i święta, z
           wyłączeniem przypadku określonego w art. 151{6} § 1 pkt 1, urlopu
           udziela się w dniach kalendarzowych, które zgodnie z obowiązującym
           pracownika rozkładem czasu pracy są dla niego dniami pracy, z
           zastrzeżeniem § 4-5.
         §4. Pracownikowi objętemu jednym z systemów czasu pracy, o których
           mowa w art. 136, 137 i 142, jeżeli rozkład jego czasu pracy
           przewiduje większą liczbę dni wolnych od pracy w okresie
           rozliczeniowym niż przypadająca w tym okresie łączna liczba
           niedziel, świąt i dni wolnych od pracy wynikających z rozkładu czasu
           pracy w pięciodniowym tygodniu pracy, udziela się urlopu
           wypoczynkowego w jego dniach pracy i dniach wolnych od pracy w
           takiej proporcji, w jakiej dni te występują w czasie wykonywania
           pracy przez pracownika, zgodnie z obowiązującym go rozkładem czasu
           pracy.
         §5. Przepis § 4 stosuje się także do pracownika zatrudnionego w
           niepełnym wymiarze czasu pracy, którego rozkład czasu pracy
           przewiduje dni pracy i dni, w których  nie ma on obowiązku
           wykonywania pracy, a także do pracownika, o którym mowa w art.
           151{6}  § 1 pkt 10.";
31) w art. 155{1}:
   a) w § 1:
       - wyrazy "z pracownikiem uprawnionym do urlopu" zastępuje się wyrazami
        "z pracownikiem uprawnionym do kolejnego urlopu",
       - pkt 2 otrzymuje brzmienie:
         "2) u kolejnego pracodawcy - w wymiarze:
           a) proporcjonalnym do okresu pozostałego do końca danego roku
             kalendarzowego - w razie zatrudnienia na czas nie krótszy niż do
             końca danego roku kalendarzowego,
           b) proporcjonalnym do okresu zatrudnienia w danym roku kalendarzowym
             - w razie zatrudnienia na czas krótszy niż do końca danego roku
             kalendarzowego,
          z zastrzeżeniem przepisu § 2,",
   b) po § 2 dodaje się § 2{1} w brzmieniu:
      "§2{1} . Przepis § 1 pkt 2 stosuje się odpowiednio do pracownika
          podejmującego pracę u kolejnego pracodawcy w ciągu innego roku
          kalendarzowego niż rok, w którym ustał jego stosunek pracy z
          poprzednim pracodawcą.",
   c) skreśla się § 3;
32) art. 155{2} otrzymuje brzmienie:
   "Art. 155{2}. §1. Przepis art. 155{1} § 1 pkt 2 stosuje się odpowiednio do
             pracownika powracającego do pracy u dotychczasowego pracodawcy w
             ciągu roku kalendarzowego po trwającym co najmniej jeden miesiąc
             okresie:
           1) urlopu bezpłatnego,
           2) urlopu wychowawczego,
           3) odbywania zasadniczej służby wojskowej lub jej form zastępczych,
             okresowej służby wojskowej, przeszkolenia wojskowego albo ćwiczeń
             wojskowych,
           4)  tymczasowego aresztowania,
           5) odbywania kary pozbawienia wolności,
           6) nieusprawiedliwionej nieobecności w pracy.
         §2. Jeżeli okres, o którym mowa w § 1, przypada po nabyciu przez
           pracownika prawa do urlopu w danym roku kalendarzowym, wymiar urlopu
           pracownika powracającego do pracy w ciągu tego roku kalendarzowego
           ulega proporcjonalnemu obniżeniu, chyba że przed rozpoczęciem tego
           okresu pracownik wykorzystał urlop w przysługującym mu lub wyższym
           wymiarze.";
33) w art. 159:
   a) w § 1 wyrazy "1,5 dnia" zastępuje się wyrazami "2 dni",
   b) skreśla się § 2;
34) w art. 162 drugie zdanie otrzymuje brzmienie:
   "W takim przypadku pracodawca powinien jednak zapewnić pracownikowi
    przynajmniej raz odpoczynek trwający nie mniej niż 14 kolejnych dni
    kalendarzowych.";
35) w art. 163 w § 3 kropkę zastępuje się średnikiem i dodaje się wyrazy
  "dotyczy to także pracownika - ojca wychowującego dziecko, który korzysta z
  urlopu macierzyńskiego.";
36) art. 171 otrzymuje brzmienie:
    "Art. 171. W razie niewykorzystania przysługującego urlopu w całości lub w
            części z powodu rozwiązania lub wygaśnięcia stosunku pracy,
            pracownikowi przysługuje ekwiwalent pieniężny.";
37) po art. 174{1} dodaje się art. 174{2} w brzmieniu:
   "Art. 174{2}. §1. Na pisemny wniosek pracownika, złożony przez niego w
             związku z urodzeniem jego dziecka, pracodawca, z zastrzeżeniem
             warunku określonego w § 2, udziela mu urlopu bezpłatnego w
             wymiarze do 12 dni roboczych, który powinien być wykorzystany
             przez pracownika w okresie pierwszego miesiąca życia dziecka.
         §2. Pracownik zobowiązany jest do zawiadomienia pracodawcy o zamiarze
           uzyskania urlopu bezpłatnego przynajmniej na 2 tygodnie przed
           przewidywanym terminem urodzenia jego dziecka.
         §3. Do urlopu udzielonego pracownikowi na podstawie § 1 nie ma
           zastosowania § 2 art. 174.";
38) w art. 177 po § 4 dodaje się § 5 w brzmieniu:
   "§5. Przepisy § 1, 2 i 4 stosuje się odpowiednio także do pracownika - ojca
      wychowującego dziecko w okresie korzystania z urlopu macierzyńskiego.";
39) w art. 179:
   a) w § 1 w pkt 2 wyraz "orzeczenia" zastępuje się wyrazem "zaświadczenia",
   b) w § 4 wyraz "orzeczeń" zastępuje się wyrazem "zaświadczeń";
40) w art. 184 skreśla się wyraz "pracownicy";
41) w art. 185 w §1wyraz "świadectwem" zastępuje się wyrazem "zaświadczeniem";
42) w art. 189{1}:
   a) w § 1 wyrazy "art. 129{5}  pkt 3" zastępuje się wyrazami "art. 146 pkt
     3",
   b)  w § 2 skreśla się wyrazy "180 § 2 i";
43) w art. 191 w § 1 w pkt 2 wyraz "świadectwo" zastępuje się wyrazem
  Szaświadczenie";
44) w art. 201 w § 2 wyraz "orzeknie" zastępuje się wyrazami "wyda zaświadczenie
  stwierdzające";
45) w art. 205 w § 3 dodaje się zdanie drugie w brzmieniu:
      "Młodocianemu, który nie nabył jeszcze prawa do urlopu, o którym mowa w §
      1 i 2, pracodawca może, na jego wniosek, udzielić zaliczkowo urlopu w
      okresie ferii szkolnych.";
46) w art. 209:
   a) § 1 otrzymuje brzmienie:
     "§1. Pracodawca rozpoczynający działalność jest obowiązany, w terminie 14
       dni od dnia rozpoczęcia tej działalności, zawiadomić na piśmie
       właściwego inspektora pracy i właściwego inspektora sanitarnego o
       miejscu, rodzaju i zakresie prowadzonej działalności.",
   b) w § 2 na końcu kropkę zastępuje się przecinkiem oraz  dodaje się wyrazy "
     , jeżeli zmiana technologii może powodować zwiększenie zagrożenia dla
     zdrowia pracowników.",
   c) w § 3 skreśla się wyraz "państwowego",
   d) w § 4 skreśla się wyraz "państwowy";
47) art. 226 otrzymuje brzmienie:
    "Art. 226. Pracodawca jest obowiązany:
           1) oceniać i dokumentować ryzyko zawodowe, związane z wykonywaną
             pracą, oraz stosować niezbędne środki profilaktyczne zmniejszające
             ryzyko,
           2) informować pracowników o ryzyku zawodowym, o którym mowa w pkt 1,
             oraz o zasadach ochrony przed zagrożeniami.";
48) w art. 229:
   a) w § 1 dodaje się zdanie trzecie w brzmieniu:
      "Nie dotyczy to pracowników, z którymi zawierana jest kolejna umowa o
       pracę na tym samym stanowisku lub w podobnych warunkach pracy w okresie
       nie dłuższym niż 6 miesięcy.",
   b) w § 4 i 7 wyraz "orzeczenia" zastępuje się wyrazem "zaświadczenia", a w §
     8 w pkt 2 wyraz "orzeczeń" zastępuje się wyrazem "zaświadczeń";
49) w art. 230 w § 1 wyraz "orzeczenia" zastępuje się wyrazem "zaświadczenia", a
  wyraz "orzeczeniu" zastępuje się wyrazem "zaświadczeniu";
50) w art. 231 w zdaniu pierwszym wyraz "orzeczenia" zastępuje się wyrazem
  "zaświadczenia", a wyrazy "nie został zaliczony do żadnej z grup inwalidów"
  zastępuje się wyrazami "nie nabył prawa do renty z tytułu niezdolności do
  pracy";
51) w art. 235 w § 1 oraz w § 3 w pkt 1 wyrazy "Państwowej Inspekcji Sanitarnej"
  zastępuje się wyrazami "Inspekcji Sanitarnej";
52) w art. 237{11} w § 4 skreśla się wyraz "państwowym";
53) art. 237{15} otrzymuje brzmienie:
  "Art. 237{15}. §1. Minister właściwy do spraw pracy, w porozumieniu z
             ministrem właściwym do spraw zdrowia, mając na uwadze zapewnienie
             pracownikom właściwych warunków pracy, określi, w drodze
             rozporządzeń, ogólne wymagania bezpieczeństwa i higieny pracy
             dotyczące prac wykonywanych w różnych rodzajach działalności,
             obejmujące w szczególności:
           1) ogólne wymagania bezpieczeństwa i higieny pracy dla obiektów
             budowlanych i znajdujących się w nich pomieszczeń pracy oraz
             terenów zakładów pracy,
           2) ogólne wymagania bezpieczeństwa i higieny pracy oraz ergonomii
             dotyczące organizacji stanowisk pracy i procesów pracy, w tym:
             a) obsługi i stosowania maszyn, narzędzi i innych urządzeń
               technicznych,
             b) transportu wewnętrznego oraz magazynowania materiałów,
             c) ręcznych prac transportowych,
             d) prac szczególnie niebezpiecznych,
           3) wymagania dotyczące oceny i dokumentowania ryzyka zawodowego
             związanego z zagrożeniami występującymi w procesach pracy oraz
             podejmowania środków mających na celu ochronę przed zagrożeniami, w
             tym stosowania znaków bezpieczeństwa oraz środków ochrony zbiorowej
             i indywidualnej,
           4) zapewnienie środków do udzielania pierwszej pomocy,
           5) wymagania odnoszące się do pomieszczeń i urządzeń higienicznosanitarnych
oraz dotyczące zaopatrzenia pracowników w napoje i
             środki higieny osobistej,
           6) inne wymagania ogólne mające na celu zapewnienie bezpieczeństwa i
             ochrony zdrowia pracownikom.
         §2. Ministrowie właściwi w sprawach z zakresu obejmującego określone
           rodzaje działalności lub rodzaje prac, należących do określonych
           działów administracji rządowej, w porozumieniu z ministrem właściwym
           do spraw pracy oraz ministrem właściwym do spraw zdrowia, a w razie
           potrzeby w porozumieniu z innymi właściwymi ministrami, mając na
           uwadze zapewnienie pracownikom właściwych warunków pracy, określą, w
           drodze rozporządzeń, szczegółowe wymagania bezpieczeństwa i higieny
           pracy dotyczące tych rodzajów działalności lub prac, obejmujące w
           szczególności:
           1) wymagania bezpieczeństwa i higieny pracy odnoszące się do
             budynków i znajdujących się w nich pomieszczeń pracy związane z
             rodzajem wykonywanych prac,
           2) wymagania dotyczące realizacji procesów pracy, w tym organizacji
             pracy i stanowisk pracy w sposób eliminujący lub ograniczający
             ryzyko związane z zagrożeniami dla zdrowia i bezpieczeństwa
             pracowników, z uwzględnieniem w szczególności:
             a) obsługi i stosowania w procesach pracy maszyn, narzędzi i
               innych urządzeń technicznych,
             b) stosowania w procesach pracy materiałów szkodliwych dla zdrowia
               i (lub) niebezpiecznych,
             c) transportu oraz magazynowania materiałów stosowanych w
               procesach pracy,
             d) stosowania niezbędnych środków ochrony zbiorowej oraz środków
               ochrony indywidualnej,
             e) sposobu postępowania w sytuacjach zagrożeń dla zdrowia lub
               bezpieczeństwa pracowników i w sytuacjach awaryjnych,
             f) określenia warunków wykonywania czynności stwarzających
               szczególnie duże zagrożenia dla pracowników i innych osób lub
               zakazów wykonywania takich czynności,
           3) wymagania kwalifikacyjne wobec pracowników  zatrudnionych przy
             wykonywaniu prac stwarzających szczególnie duże zagrożenia zawodowe
             oraz tryb nabywania tych kwalifikacji,
           4) inne wymagania mające na celu zapewnienie bezpieczeństwa i
             ochrony zdrowia pracownikom.";
54) w art. 241{26}  § 2 otrzymuje brzmienie:
     "§2. Układ zakładowy nie może określać warunków wynagradzania pracowników
         zarządzających w imieniu pracodawcy zakładem pracy, w rozumieniu art.
         128 § 2 pkt 2.";
55) w dziale trzynastym skreśla się wyrazy "Rozdział I Wykroczenia przeciwko
  prawom pracownika";
56) w art. 281:
   a) w pkt 2 po wyrazie "pracę" dodaje się wyrazy "lub zmiany warunków tej
     umowy",
   b) w pkt 5 wyrazy "lub przepisy o ochronie pracy kobiet i zatrudnianiu
     młodocianych" zastępuje się wyrazami " , o ochronie pracy kobiet oraz
     mężczyzn wychowujących dziecko lub o zatrudnianiu młodocianych";
57) w art. 283 w § 2 pkt 1 otrzymuje brzmienie:
   "1) wbrew obowiązkowi nie zawiadamia w terminie 14 dni właściwego inspektora
     pracy i właściwego inspektora sanitarnego o miejscu, rodzaju, zakresie
     prowadzonej działalności, jak również o zmianie miejsca, rodzaju i zakresu
     prowadzonej działalności oraz o zmianie technologii, jeżeli zmiana
     technologii może powodować zwiększenie zagrożenia dla zdrowia
     pracowników,";
58) skreśla się dział czternasty{a} ;
59) skreśla się art. 298 ;
60) w art. 304{1} po wyrazie "ciążą" dodaje się wyraz "odpowiednio".
                                        
                                     Art. 2.
W ustawie z dnia 6 marca 1981 r. o Państwowej Inspekcji Pracy (Dz.U. z 1985 r.
Nr 54, poz. 276, z 1989 r. Nr 34, poz. 178, z 1996 r. Nr 24, poz. 110 i Nr 106,
poz. 496, z 1998 r. Nr 113, poz. 717 i Nr 162, poz. 1126, z 1999 r. Nr 49, poz.
483 oraz z 2001 r. Nr 76, poz. 809 i 811) w art. 8 w ust. 1 w pkt 1 po wyrazie
"kobiet" dodaje się wyrazy "oraz mężczyzn wychowujących dziecko".
                                        
                                     Art. 3.
W ustawie z dnia 24 czerwca 1983 r. o społecznej inspekcji pracy (Dz.U. Nr 35,
poz. 163, z 1985 r. Nr 35, poz. 162, z 1996 r. Nr 24, poz. 110 oraz z 1998 r. Nr
113, poz. 717) w art. 4 w pkt 2 po wyrazie "kobiet" dodaje się wyrazy "oraz
mężczyzn wychowujących dziecko".
                                        
                                     Art. 4.
W ustawie z dnia 28 grudnia 1989 r. o szczególnych zasadach rozwiązywania z
pracownikami stosunków pracy z przyczyn dotyczących zakładu pracy oraz o zmianie
niektórych ustaw (Dz.U. z 1990 r. Nr 4, poz. 19, Nr 10, poz. 59 i Nr 51, poz.
298, z 1991 r. Nr 83, poz. 372, Nr 106, poz. 457 i Nr 113, poz. 491, z 1992 r.
Nr 21, poz. 84, z 1994 r. Nr 1, poz. 1, z 1996 r. Nr 24, poz. 110 oraz z 2000 r.
Nr 12, poz. 136) wprowadza się następujące zmiany:
1) tytuł ustawy otrzymuje brzmienie: "o grupowych zwolnieniach pracowników";
2) art. 1 otrzymuje brzmienie:
    "Art. 1. 1. Przepisy ustawy stosuje się w razie konieczności dokonania
           przez pracodawcę grupowego zwolnienia pracowników. Przez grupowe
           zwolnienie rozumie się rozwiązanie stosunków pracy z przyczyn nie
           dotyczących indywidualnie pracownika, jeżeli w okresie nie
           przekraczającym 30 dni zwolnienie obejmuje co najmniej:
           1) 5 pracowników, gdy pracodawca zatrudnia więcej niż 10, jednakże
             mniej niż 50 pracowników,
           2) 10 prcowników, gdy pracodawca zatrudnia więcej niż 50, jednakże
             mniej niż 100 pracowników,
           3) 10% pracowników, gdy pracodawca zatrudnia przynajmniej 100,
             jednakże mniej niż 300 pracowników,
           4) 30 pracowników, gdy pracodawca zatrudnia przynajmniej 300 i
             więcej pracowników.
         2. Do liczby pracowników, o której mowa w ust. 1, wlicza się
           pracowników, z którymi następuje, z inicjatywy pracodawcy,
           rozwiązanie stosunków pracy na mocy porozumienia stron.
         3. W razie ogłoszenia upadłości lub likwidacji pracodawcy, przepisy
           ustawy stosuje się niezależnie od liczby zatrudnionych pracowników,
           jak też liczby pracowników objętych zwolnieniem.".
         
                                     Art. 5.
W ustawie z dnia 23 maja 1991 r. o związkach zawodowych (Dz.U. z 2001 r. Nr 79,
poz. 854) w art. 30 w ust. 5 wyrazy "a także okresu rozliczeniowego, o którym
mowa w art. 129{4} § 2 zdanie drugie i § 3 Kodeksu pracy" zastępuje się wyrazami
"a także okresu rozliczeniowego, o którym mowa w art. 136 § 2 i 3 Kodeksu pracy
".
                                        
                                     Art. 6.
Przepisy art. 40, 92{1} i 231 Kodeksu pracy stosuje się odpowiednio do
pracowników, którzy uzyskali prawo do I lub II grupy inwalidów, ustalone przed
dniem 31 sierpnia 1997 r., lub prawo do renty z tytułu całkowitej niezdolności
do pracy, ustalone po dniu 31 sierpnia 1997 r., lecz przed wejściem w życie
ustawy.
                                        
                                     Art. 7.
Do trwających w dniu wejścia w życie ustawy postępowań dotyczących rozwiązywania
z pracownikami stosunków pracy z przyczyn dotyczących pracodawcy stosuje się
dotychczasowe przepisy.
                                        
                                     Art. 8.
Ilekroć przepisy prawa odwołują się w jakiejkolwiek formie do przepisów ustawy
wymienionej w art. 4 należy przez to rozumieć odesłanie do ustawy o grupowych
zwolnieniach pracowników w brzmieniu ustalonym niniejszą ustawą.
                                     Art. 9.
Z dniem wejścia w życie ustawy pracodawca jest obowiązany rozliczyć czas pracy
pracowników przepracowany do tego dnia w ostatnim okresie rozliczeniowym
poprzedzającym wejście w życie tej ustawy.
                                        
                                    Art. 10.
Przepisy wykonawcze wydane przed dniem wejścia w życie ustawy, o której mowa w
art. 1, na podstawie upoważnień zmienionych niniejszą ustawą zachowują moc do
czasu wejścia w życie rozporządzeń wydanych na podstawie upoważnień zawartych w
ustawie zmienionej przez art. 1.
                                        
                                    Art. 11.
Traci moc ustawa z dnia 1 marca 2001 r. o zmianie ustawy - Kodeks pracy (Dz.U.
Nr 28, poz. 301).
                                    Art. 12.
Ustawa wchodzi w życie z dniem 1 stycznia 2002 r., z tym że:
1) art. 1 pkt 3, 8-14, 22-24, 35, 38-41 i 42 lit. b), 43, 44, 46, 48-52, 55, 56
  lit. b) i 57 oraz art. 2, 3 i 6, wchodzą w życie z upływem 14 dni od dnia
  ogłoszenia;
2) art. 1 pkt 20, 27, 28, 30, 33, 36 i 54 oraz art. 5, 9 i 11, wchodzą w życie
  z dniem 1 stycznia 2003 r.
                                        
                                        
