


Tekst ustawy przyjęty przez Senat bez poprawek
 
 
 
USTAWA
z dnia 4 marca 2010
r.
 
o infrastrukturze
informacji przestrzennej[1])
[2])
 
 
Rozdział 1
Przepisy ogólne
 
Art. 1. 
1. Ustawa określa:
1) zasady
tworzenia oraz użytkowania infrastruktury informacji przestrzennej;
2) organy
administracji właściwe w sprawach, o których mowa w pkt 1.
2. Zasady
tworzenia oraz użytkowania infrastruktury informacji przestrzennej dotyczą:
1) danych
przestrzennych i metadanych infrastruktury informacji przestrzennej;
2) usług danych
przestrzennych; 
3)
interoperacyjności zbiorów danych przestrzennych i usług danych przestrzennych;

4) wspólnego
korzystania z danych przestrzennych;
5) współdziałania
i koordynacji w zakresie infrastruktury informacji przestrzennej.
 
Art. 2. 
Ustawa nie
narusza praw przysługujących na podstawie przepisów dotyczących ochrony praw
własności intelektualnej oraz dotyczących udostępniania informacji
o środowisku i jego ochronie, udziale społeczeństwa w ochronie środowiska
oraz ocenach oddziaływania na środowisko. 
 
Art. 3. 
Ilekroć w
ustawie jest mowa o:
1) danych
przestrzennych – rozumie się przez to dane odnoszące się bezpośrednio lub pośrednio
do określonego położenia lub obszaru geograficznego;
2) infrastrukturze
informacji przestrzennej – rozumie się przez to opisane metadanymi zbiory
danych przestrzennych oraz dotyczące ich usługi, środki techniczne, procesy i
procedury, które są stosowane i udostępniane przez współtworzące infrastrukturę
informacji przestrzennej organy wiodące, inne organy administracji oraz osoby
trzecie;
3)
interoperacyjności zbiorów i usług danych przestrzennych – rozumie się przez to
możliwość łączenia zbiorów danych przestrzennych oraz współdziałania usług
danych przestrzennych, bez powtarzalnej interwencji manualnej, w taki sposób,
aby wynik był spójny, a wartość dodana zbiorów i usług danych przestrzennych
została zwiększona;
4) metadanych
infrastruktury informacji przestrzennej – rozumie się przez to informacje,
które opisują zbiory danych przestrzennych oraz usługi danych przestrzennych
i umożliwiają odnalezienie, inwentaryzację i używanie tych danych i usług;
5) obiekcie
przestrzennym – rozumie się przez to abstrakcyjną reprezentację przedmiotu,
zjawiska fizycznego lub zdarzenia związanego z określonym miejscem lub obszarem
geograficznym;
6) organie
administracji – rozumie się przez to:
a) organ
administracji rządowej lub organ jednostki samorządu terytorialnego,
b)   inny podmiot,
gdy jest powołany z mocy prawa lub upoważniony na podstawie porozumień do wykonywania
zadań publicznych dotyczących środowiska;
7) organie
wiodącym – rozumie się przez to:
a) ministra
właściwego do spraw budownictwa, gospodarki przestrzennej i mieszkaniowej,
w zakresie tematu danych przestrzennych, o którym mowa w rozdziale 3 pkt 4
załącznika do ustawy, 
b) ministra
właściwego do spraw gospodarki morskiej, w zakresie tematów danych
przestrzennych, o których mowa w rozdziale 1 pkt 8 załącznika do ustawy, w
części dotyczącej morskich wód wewnętrznych i morza terytorialnego
Rzeczypospolitej Polskiej, oraz rozdziale 3 pkt 15 i 16 załącznika do ustawy,
c) ministra
właściwego do spraw kultury i ochrony dziedzictwa narodowego, w zakresie tematu
danych przestrzennych, o którym mowa w rozdziale 1 pkt 9 załącznika do ustawy,
w części dotyczącej zabytków nieruchomych w rozumieniu ustawy z dnia 23 lipca
2003 r. o ochronie zabytków i opiece nad zabytkami (Dz. U. Nr 162, poz. 1568, z
późn. zm.[3])),

d) ministra
właściwego do spraw rolnictwa, w zakresie tematu danych przestrzennych, o
którym mowa w rozdziale 3 pkt 9 załącznika do ustawy,
e) ministra
właściwego do spraw środowiska, w zakresie tematów danych przestrzennych, o
których mowa w rozdziale 1 pkt 9 oraz rozdziale 3 pkt 12 – 14 i 19 załącznika
do ustawy, z zastrzeżeniem lit. c, 
f) ministra właściwego
do spraw zdrowia, w zakresie tematu danych przestrzennych, o którym mowa w
rozdziale 3 pkt 5 załącznika do ustawy,
g) Głównego
Geodetę Kraju, w zakresie tematów danych przestrzennych, o których mowa w
rozdziale 1 pkt 1–7, rozdziale 2 pkt 1–3 oraz rozdziale 3 pkt 2, 3, 6, 8 i 11
załącznika do ustawy,
h) Głównego
Geologa Kraju, w zakresie tematów danych przestrzennych, o których mowa w
rozdziale 2 pkt 4 oraz rozdziale 3 pkt 20 i 21 załącznika do ustawy,
i) Głównego
Inspektora Ochrony Środowiska, w zakresie tematu danych przestrzennych, o
którym mowa w rozdziale 3 pkt 7 załącznika do ustawy,
j) Głównego
Konserwatora Przyrody, w zakresie tematów danych przestrzennych, o których mowa
w rozdziale 3 pkt 17 i 18 załącznika do ustawy,
k) Prezesa
Głównego Urzędu Statystycznego, w zakresie tematów danych przestrzennych, o
których mowa w rozdziale 3 pkt 1 i 10 załącznika do ustawy,
l) Prezesa
Krajowego Zarządu Gospodarki Wodnej, w zakresie tematu danych przestrzennych, o
którym mowa w rozdziale 1 pkt 8 załącznika do ustawy, w części dotyczącej
elementów hydrograficznych wraz z podjednostkami hydrograficznymi
i regionami wodnymi, z wyłączeniem morskich wód wewnętrznych i morza terytorialnego
Rzeczypospolitej Polskiej;
8) osobie trzeciej
– rozumie się przez to osobę fizyczną, osobę prawną lub jednostkę organizacyjną
nieposiadającą osobowości prawnej, niebędącą organem administracji;
9) rejestrze
publicznym – rozumie się przez to rejestr, o którym mowa w art. 3 pkt 5 ustawy
z dnia 17 lutego 2005 r. o informatyzacji działalności podmiotów realizujących
zadania publiczne (Dz. U. Nr 64, poz. 565, z późn. zm.[4]));
10) usługach danych przestrzennych – rozumie się przez to
usługi będące operacjami, które mogą być wykonywane przy użyciu oprogramowania
komputerowego na danych zawartych w zbiorach danych przestrzennych lub na
powiązanych z nimi metadanych;
11) zbiorze danych przestrzennych – rozumie się przez to
rozpoznawalny ze względu na wspólne cechy zestaw danych przestrzennych.
 
Rozdział 2
Dane przestrzenne
i metadane infrastruktury informacji przestrzennej 
 
Art. 4. 
1. Infrastruktura
informacji przestrzennej, zwana dalej „infrastrukturą”, obejmuje zbiory danych
przestrzennych, zwane dalej „zbiorami”:
1)   odnoszące się
do terytorium Rzeczypospolitej Polskiej lub z nim powiązane; 
2)   występujące w
postaci elektronicznej; 
3)   utrzymywane
przez:
a)   organ
administracji lub w jego imieniu, które zgodnie z jego zadaniami publicznymi są
tworzone, aktualizowane i udostępniane, 
b)   osobę
trzecią, której umożliwiono włączenie się do infrastruktury;
4)   należące co
najmniej do jednego z tematów danych przestrzennych określonych w załączniku do
ustawy.  
2. W przypadku gdy
większa liczba identycznych zbiorów danych przestrzennych jest w posiadaniu lub
jest przechowywana w imieniu różnych organów administracji, przepisy ustawy
mają zastosowanie jedynie do wersji referencyjnej, z której uzyskano pozostałe
kopie.
3. W przypadku
zbiorów utrzymywanych przez osobę, o której mowa w ust. 1 pkt 3 lit. b, organ
administracji może podejmować działania na mocy ustawy, wyłącznie za zgodą
podmiotu, któremu przysługują prawa własności intelektualnej do tych danych.
 
Art. 5. 
1. Tworzenie,
aktualizacja i udostępnianie zbiorów metadanych infrastruktury, zwanych dalej
„metadanymi”, jest zadaniem organów administracji, odpowiedzialnych w zakresie
swojej właściwości za prowadzenie rejestrów publicznych zawierających zbiory
związane z wymienionymi w załączniku do ustawy tematami danych przestrzennych,
oraz osób trzecich, których zbiory włączane są do infrastruktury. 
2. Metadane
obejmują informacje dotyczące w szczególności:
1)   zgodności
zbiorów z obowiązującymi przepisami, dotyczącymi tematów danych przestrzennych
określonych w załączniku do ustawy;
2)   warunków
uzyskania dostępu do zbiorów i ich wykorzystania, usług danych przestrzennych
oraz wysokości opłat, jeżeli są pobierane; 
3)   jakości i
ważności zbiorów w rozumieniu ust. 2 w części A załącznika do rozporządzenia
Komisji (WE) nr 1205/2008 z dnia 3 grudnia 2008 r. w sprawie wykonania dyrektywy
nr 2007/2/WE Parlamentu Europejskiego i Rady w zakresie metadanych (Dz. Urz. UE
L 326 z 04.12.2008, str. 12);
4)   organów
administracji odpowiedzialnych za tworzenie, aktualizację i udostępnianie
zbiorów oraz usług danych przestrzennych;
5)   ograniczeń
powszechnego dostępu do zbiorów i usług danych przestrzennych oraz przyczyn
tych ograniczeń. 
 
Art. 6. 
Organy wiodące w
zakresie swojej właściwości, w uzgodnieniu z ministrem właściwym do spraw
administracji publicznej, są obowiązane do tworzenia i wdrożenia systemów
szkoleń obejmujących w szczególności zagadnienia z zakresu tworzenia, aktualizacji
i udostępniania metadanych, finansowanych z własnych środków budżetowych lub
współfinansowanych ze środków Unii Europejskiej.
 
Rozdział 3
Interoperacyjność
zbiorów i usług danych przestrzennych
 
Art. 7. 
Organy
administracji prowadzące rejestry publiczne, które zawierają zbiory związane z
wymienionymi w załączniku do ustawy tematami, wprowadzają, w zakresie swojej
właściwości, rozwiązania techniczne zapewniające interoperacyjność zbiorów i
usług danych przestrzennych oraz harmonizację tych zbiorów.
 
Art. 8. 
Organy wiodące
udostępniają organom administracji i osobom trzecim, włączonym do infrastruktury,
informacje niezbędne do wykonania zadań polegających na wprowadzaniu rozwiązań
technicznych zapewniających interoperacyjność zbiorów i usług danych
przestrzennych oraz harmonizację tych zbiorów i usług. 
 
Rozdział 4
Usługi danych
przestrzennych
 
Art. 9. 
1. Organy
administracji prowadzące rejestry publiczne, które zawierają zbiory związane z
wymienionymi w załączniku do ustawy tematami danych przestrzennych, tworzą i
obsługują, w zakresie swojej właściwości, sieć usług dotyczących zbiorów i
usług danych przestrzennych, do których zalicza się usługi:
1) wyszukiwania,
umożliwiające wyszukiwanie zbiorów oraz usług danych przestrzennych na
podstawie zawartości odpowiadających im metadanych oraz umożliwiające wyświetlanie
zawartości metadanych;
2) przeglądania,
umożliwiające co najmniej: wyświetlanie, nawigowanie, powiększanie
i pomniejszanie, przesuwanie lub nakładanie na siebie zobrazowanych
zbiorów oraz wyświetlanie objaśnień symboli kartograficznych i zawartości
metadanych;
3) pobierania,
umożliwiające pobieranie kopii zbiorów lub ich części oraz, gdy jest to wykonalne,
bezpośredni dostęp do tych zbiorów;
4)
przekształcania, umożliwiające przekształcenie zbiorów w celu osiągnięcia interoperacyjności
zbiorów i usług danych przestrzennych;
5) umożliwiające
uruchamianie usług danych przestrzennych.
2. Usługi, o
których mowa w ust. 1, są powszechnie dostępne za pomocą środków komunikacji
elektronicznej.
3. Usługi, o
których mowa w ust. 1 pkt 1, umożliwiają wyszukiwanie zbiorów i usług danych
przestrzennych co najmniej według następujących kryteriów lub ich kombinacji:
1) słowa kluczowe;
2) klasyfikacja
danych przestrzennych oraz usług danych przestrzennych;
3) jakość i
ważność zbiorów;
4) stopień
zgodności ze standardami technicznymi dotyczącymi interoperacyjności zbiorów
i usług danych przestrzennych;
5) położenie
geograficzne;
6) warunki dostępu
i korzystania ze zbiorów oraz usług danych przestrzennych;
7) organy
administracji odpowiedzialne za tworzenie, aktualizację i udostępnianie zbiorów
oraz usług danych przestrzennych.
 
Art. 10. 
1. Włączenie do
infrastruktury zbiorów i usług danych przestrzennych należących do osób
trzecich może nastąpić na ich wniosek, za zgodą właściwego organu wiodącego lub
z inicjatywy organu wiodącego za zgodą osób trzecich, jeżeli jest to zgodne
z interesem publicznym, a włączane zbiory i usługi danych przestrzennych odpowiadają
obowiązującym standardom technicznym. 
2. Wniosek, o
którym mowa w ust. 1, zawiera:
1) imię i nazwisko
lub nazwę wnioskodawcy oraz jego adres;
2) określenie
przedmiotu wniosku;
3) informacje
dotyczące treści zbiorów oraz obszaru, do którego się odnoszą, a także warunków,
w tym finansowych, na jakich możliwe będzie korzystanie ze zbiorów i usług, o
których mowa w art. 9 ust. 1 pkt 3–5.
3. Odmowa
włączenia do infrastruktury zbiorów i usług danych przestrzennych należących do
osób trzecich następuje w drodze decyzji właściwego organu wiodącego. 
 
Art. 11. 
1. Powszechny
dostęp do zbiorów i usług, o których mowa w art. 9 ust. 1, nie dotyczy danych,
które ze względu na wiążące Rzeczpospolitą Polską umowy międzynarodowe, bezpieczeństwo
publiczne lub bezpieczeństwo państwa uznane zostały za niejawne lub dostęp do
tych danych podlega ograniczeniom na podstawie odrębnych przepisów.
2. Powszechny
dostęp do zbiorów i usług, o których mowa w art. 9 ust. 1 pkt 2–5, nie
dotyczy danych, które, z innych powodów niż określone w ust. 1, uznane zostały
za niejawne lub dostęp do tych danych podlega ograniczeniom na podstawie odrębnych
przepisów dotyczących w szczególności: 
1) działalności
wymiaru sprawiedliwości;
2) działalności
organów podatkowych;
3) statystyki
publicznej;
4) ochrony
środowiska;
5) ochrony danych
osobowych;
6) prawa własności
intelektualnej;
7) działalności
gospodarczej. 
 
Art. 12. 
1. Dostęp do
usług, o których mowa w art. 9 ust. 1 pkt 1 i 2, jest powszechny i nieodpłatny.

2. Dane dostępne
za pośrednictwem usług, o których mowa w art. 9 ust. 1 pkt 2, mogą
mieć formę, która uniemożliwia wtórne ich wykorzystanie w celach zarobkowych.
3. Udostępnianie
zbiorów za pośrednictwem usług, o których mowa w art. 9 ust. 1 pkt 3–5, odbywa
się z zachowaniem przepisów dotyczących rejestrów publicznych zawierających te
zbiory, z zastrzeżeniem art. 15. 
4. Organy
administracji pobierające, na podstawie odrębnych przepisów, opłaty za usługi,
o których mowa w art. 9 ust. 1 pkt 3–5, zapewniają ich realizację
z uwzględnieniem przepisów o świadczeniu usług drogą elektroniczną. 
 
Art. 13. 
1. Główny Geodeta
Kraju tworzy i utrzymuje geoportal infrastruktury informacji przestrzennej jako
centralny punkt dostępu do usług, o których mowa w art. 9 ust. 1, w pełnym zakresie
tematycznym i terytorialnym infrastruktury.
2. Główny Geodeta
Kraju prowadzi publicznie dostępną ewidencję zbiorów oraz usług danych
przestrzennych objętych infrastrukturą i nadaje im jednolite identyfikatory.
3. Organ
administracji zgłasza do ewidencji, o której mowa w ust. 2, zbiory oraz usługi
danych przestrzennych objętych infrastrukturą, niezwłocznie po utworzeniu tych
zbiorów lub uruchomieniu tych usług, powiadamiając o zgłoszeniu właściwy organ
wiodący. 
4. Obowiązek, o
którym mowa w ust. 3, nie dotyczy zbiorów zawierających dane niejawne.
5. Minister
właściwy do spraw administracji publicznej określi, w drodze rozporządzenia,
zakres informacji objętych ewidencją zbiorów oraz usług danych przestrzennych,
sposób jej prowadzenia, treść i wzór zgłoszenia zbioru objętego infrastrukturą
oraz dotyczących tego zbioru usług, a także tryb nadawania identyfikatorów tym
zbiorom, mając na uwadze dostosowanie zakresu informacji gromadzonych w
ewidencji do zadań organów wiodących, procesów tworzenia metadanych oraz wykorzystanie
technologii teleinformatycznej do ujednolicenia i automatyzacji procesu
zgłaszania zbioru danych.
 
Rozdział 5
Wspólne
korzystanie z danych przestrzennych 
 
Art. 14. 
1. Objęte
infrastrukturą zbiory oraz usługi danych przestrzennych, prowadzone przez organ
administracji, podlegają nieodpłatnemu udostępnianiu innym organom administracji
w zakresie niezbędnym do realizacji przez nie zadań publicznych.
2. Przy
udostępnianiu zbiorów organom administracji przepisy art. 15 ustawy z dnia 17 lutego 2005 r. o informatyzacji
działalności podmiotów realizujących zadania publiczne stosuje się odpowiednio.
 
Art. 15. 
1. Organ
administracji udostępnia zbiory oraz usługi danych przestrzennych organom administracji
z innych państw członkowskich Unii Europejskiej oraz instytucjom i organom Unii
Europejskiej na potrzeby zadań publicznych, które mogą oddziaływać na
środowisko, z zachowaniem przepisów dotyczących rejestrów publicznych, do
których odnoszą się te zbiory i usługi.
2. Organ
administracji udostępnia zbiory oraz usługi danych przestrzennych organom ustanowionym
na podstawie umów międzynarodowych, których stroną jest Unia Europejska i
państwa członkowskie Unii Europejskiej, na zasadach wzajemności i równości, na
potrzeby zadań, które mogą oddziaływać na środowisko, z zachowaniem przepisów
dotyczących rejestrów publicznych zawierających te zbiory.
3. Zbiory oraz
usługi danych przestrzennych udostępniane instytucjom i organom Unii Europejskiej
do celów sprawozdawczych w zakresie środowiska nie podlegają opłatom.
 
Art. 16. 
Wspólne
korzystanie ze zbiorów i usług danych przestrzennych oraz udostępnianie zbiorów
i usług danych przestrzennych na zasadach określonych w art. 15 podlega
wyłączeniu w zakresie usług: wyszukiwania, przeglądania, pobierania,
przekształcania oraz usług umożliwiających uruchamianie usług danych
przestrzennych, jeżeli mogłoby ono stanowić zagrożenie dla:
1) realizacji
wiążących Rzeczpospolitą Polską umów międzynarodowych; 
2) bezpieczeństwa
państwa; 
3) bezpieczeństwa
publicznego;
4) działalności wymiaru
sprawiedliwości.
 
Rozdział 6
Współdziałanie i
koordynacja w zakresie infrastruktury 
informacji przestrzennej
 
Art. 17. 
1. Infrastruktura
jest tworzona, utrzymywana i rozwijana, a także funkcjonuje 
w wyniku współdziałania współtworzących ją organów wiodących, innych organów
administracji oraz osób trzecich.
2. Organy
administracji w uzgodnieniu z organami wiodącymi mogą, w drodze porozumienia,
tworzyć i utrzymywać wspólne elementy infrastruktury, mając na względzie
minimalizację kosztów budowy i utrzymania tej infrastruktury, optymalizację
dostępu do zbiorów oraz usług danych przestrzennych, a także harmonizację,
bezpieczeństwo i jakość tych zbiorów i usług.
 
Art. 18. 
1. Tworzenie,
utrzymywanie i rozwijanie infrastruktury jest koordynowane przez ministra
właściwego do spraw administracji publicznej. 
2. Minister
właściwy do spraw administracji publicznej przekazuje Komisji Europejskiej informacje
i sprawozdania dotyczące tworzenia i funkcjonowania infrastruktury.
 
Art. 19. 
1. Minister
właściwy do spraw administracji publicznej wykonuje zadania, 
o których mowa w art. 18, przy pomocy Głównego Geodety Kraju, który:
1) opracowuje
projekty planów udziału organów administracji w tworzeniu i funkcjonowaniu
infrastruktury, dokonując z organami wiodącymi niezbędnych uzgodnień mających
na celu zapewnienie kompletności tej infrastruktury pod względem tematycznym,
obszarowym i zmienności w czasie, jak też zapobieganie zbędnemu pozyskiwaniu
tych samych danych przez więcej niż jeden organ administracji; 
2) monitoruje, we
współpracy z organami wiodącymi, przebieg prac w zakresie tworzenia
i funkcjonowania infrastruktury oraz jej rozwoju;
3) sporządza
projekty informacji i sprawozdań, o których mowa w art. 18 ust. 2;
4) organizuje
przedsięwzięcia i prowadzi działania wspierające rozwój infrastruktury;
5) współpracuje z
Komisją Europejską w sprawach związanych z infrastrukturą;
6) współpracuje z
wojewodami i jednostkami samorządu terytorialnego w zakresie ich działań
dotyczących tworzenia i funkcjonowania infrastruktury;
7) określa, w
ramach dwustronnych porozumień, zakres i warunki wymiany danych o obiektach
położonych na granicach między Rzecząpospolitą Polską i państwami sąsiednimi
oraz przylegających do tych granic, kierując się dążeniem do zapewnienia
spójności danych w ramach europejskiej infrastruktury informacji przestrzennej.
2. Główny Geodeta
Kraju odpowiada za kontakty z Komisją Europejską w sprawach określonych ustawą.
 
Art. 20. 
1. Organy wiodące,
w zakresie swojej właściwości, organizują, koordynują i monitorują działania
związane z tworzeniem, utrzymywaniem i rozwijaniem infrastruktury, w zakresie
przyporządkowanych im tematów danych przestrzennych, mając w szczególności na
względzie zapewnienie zgodności tych działań, w tym wprowadzanych rozwiązań technicznych,
z przepisami dotyczącymi infrastruktury informacji przestrzennej.
2. Organy wiodące
uzgadniają z ministrem właściwym do spraw administracji publicznej plany
określające zakres i metodykę działań związanych z realizacją zadań, o których
mowa w ust. 1.
 
Art. 21. 
1. Przy ministrze
właściwym do spraw administracji publicznej działa Rada Infrastruktury
Informacji Przestrzennej, zwana dalej „Radą”.
2. Do zadań Rady
należy:
1) opiniowanie, na
wniosek ministra właściwego do spraw administracji publicznej, projektów aktów
prawnych, standardów, przedsięwzięć organizacyjnych, naukowych i edukacyjnych,
planów i sprawozdań dotyczących infrastruktury, w tym dotyczących koordynacji i
współdziałania oraz kontaktów z Komisją Europejską;
2) występowanie z
inicjatywami dotyczącymi usprawnienia infrastruktury pod względem
organizacyjnym i technicznym oraz rozszerzenia jej zakresu tematycznego.
3. Opinie, o
których mowa w ust. 2 pkt 1, Rada przedstawia w terminie 30 dni od dnia otrzymania
wniosku oraz zamieszcza w Biuletynie Informacji Publicznej ministra właściwego
do spraw administracji publicznej.
4. Przewodniczący
Rady przekazuje ministrowi właściwemu do spraw administracji publicznej, w
terminie do dnia 31 stycznia każdego roku:
1) plan pracy Rady
na dany rok kalendarzowy; 
2) sprawozdanie z
działalności Rady za rok poprzedni.
5. Plan pracy Rady
oraz sprawozdanie, o których mowa w ust. 4, zamieszcza się w Biuletynie
Informacji Publicznej ministra właściwego do spraw administracji publicznej.
 
Art. 22. 
1. W skład Rady
wchodzą:
1) Główny Geodeta
Kraju;
2) Główny Geolog
Kraju;
3) Generalny
Dyrektor Ochrony Środowiska; 
4) Główny
Inspektor Ochrony Środowiska;
5) Prezes
Krajowego Zarządu Gospodarki Wodnej;
6) Prezes Głównego
Urzędu Statystycznego;
7) Szef Biura
Hydrograficznego Marynarki Wojennej;
8) przedstawiciele
innych organów administracji rządowej w randze sekretarza lub podsekretarza
stanu wyznaczeni przez Prezesa Rady Ministrów na wniosek ministra właściwego do
spraw administracji publicznej;
9) czterej
przedstawiciele jednostek samorządu terytorialnego wyznaczeni przez Komisję
Wspólną Rządu i Samorządu Terytorialnego;
10) czterej
przedstawiciele instytucji naukowych lub organizacji pozarządowych powołani
przez ministra właściwego do spraw administracji publicznej. 
2. Kandydaci na
członków Rady, o których mowa w ust. 1 pkt 10, mogą być zgłaszani ministrowi
właściwemu do spraw administracji publicznej przez zainteresowane instytucje
i organizacje.
3. Minister
właściwy do spraw administracji publicznej powołuje przewodniczącego i wiceprzewodniczącego
Rady spośród jej członków oraz zamieszcza w Biuletynie Informacji Publicznej
informację o składzie osobowym Rady.
4. Obsługę
administracyjną prac Rady zapewnia Główny Geodeta Kraju.
5. Członkom Rady,
o których mowa w ust. 1 pkt 10, przysługuje wynagrodzenie za udział w
posiedzeniach Rady.
6. Minister
właściwy do spraw administracji publicznej określi, w drodze rozporządzenia:
1) organizację i
tryb pracy Rady, mając na uwadze zakres realizowanych przez Radę zadań,
efektywność funkcjonowania Rady oraz jej reprezentatywność;
2) wysokość
wynagrodzenia członków Rady, o których mowa w ust. 1 pkt 10, mając na uwadze
zakres zadań określonych w art. 21 ust. 2 oraz znaczenie tych zadań dla procesu
tworzenia infrastruktury informacji przestrzennej, a także przyjmując, że
wynagrodzenie członka Rady za udział w posiedzeniu Rady nie może przekroczyć 50
% kwoty bazowej dla osób zajmujących kierownicze stanowiska państwowe,
ustalanej corocznie w ustawie budżetowej. 
 
Rozdział 7
Zmiany w przepisach
obowiązujących
 
Art. 23. 
W ustawie z dnia
17 maja 1989 r. – Prawo geodezyjne i kartograficzne (Dz. U. z 2005 r. Nr 240,
poz. 2027, z późn. zm.[5])) wprowadza się następujące zmiany:
1)   w art. 2
dodaje się pkt 16 w brzmieniu:
„16) harmonizacji
zbiorów danych – rozumie się przez to działania o charakterze prawnym,
technicznym i organizacyjnym, mające na celu doprowadzenie do wzajemnej
spójności tych zbiorów oraz ich przystosowanie do wspólnego i łącznego wykorzystywania.”;
2)   w art. 4:
a) uchyla się ust.
1,
b) po ust. 1
dodaje się ust. 1a–1e w brzmieniu:
„1a. Dla obszaru
całego kraju zakłada się i prowadzi w systemie teleinformatycznym bazy danych,
obejmujące zbiory danych przestrzennych infrastruktury informacji
przestrzennej, dotyczące:
1) państwowego
rejestru podstawowych osnów geodezyjnych, grawimetrycznych i magnetycznych;
2) ewidencji
gruntów i budynków (katastru nieruchomości);
3) geodezyjnej
ewidencji sieci uzbrojenia terenu;
4) państwowego
rejestru granic i powierzchni jednostek podziałów terytorialnych kraju;
5) państwowego
rejestru nazw geograficznych;
6) ewidencji
miejscowości, ulic i adresów;
7) rejestru
cen i wartości nieruchomości;
8) obiektów
topograficznych o szczegółowości zapewniającej tworzenie standardowych opracowań
kartograficznych w skalach 1:10 000 – 1:100 000, w tym kartograficznych opracowań
numerycznego modelu rzeźby terenu;
9) obiektów
ogólnogeograficznych o szczegółowości zapewniającej tworzenie standardowych
opracowań kartograficznych w skalach 1:250 000 i mniejszych, w tym kartograficznych
opracowań numerycznego modelu rzeźby terenu;
10)
szczegółowych osnów geodezyjnych;
11) zobrazowań
lotniczych i satelitarnych oraz ortofotomapy i numerycznego modelu terenu.
1b. Dla terenów
miast oraz zwartych zabudowanych i przeznaczonych pod zabudowę obszarów wiejskich
zakłada się i prowadzi w systemie teleinformatycznym bazy danych obiektów
topograficznych o szczegółowości zapewniającej tworzenie standardowych
opracowań kartograficznych w skalach 1:500 – 1:5000, zharmonizowane z bazami
danych, o których mowa w ust. 1a. 
1c. Dla zbiorów
danych objętych bazami danych, o których mowa w ust. 1a i 1b, oraz dla
związanych z nimi usług tworzy się metadane opisujące te zbiory i usługi
zgodnie z art. 5 ustawy z dnia 4 marca 2010 r. o infrastrukturze informacji
przestrzennej (Dz. U. Nr ... , poz. ...).
1d. Bazy danych,
o których mowa w ust. 1a i 1b, aktualizuje się i prowadzi 
w sposób zapewniający interoperacyjność zawartych w nich zbiorów danych
i związanych z nimi usług, w rozumieniu ustawy z dnia 4 marca  2010 r. o
infrastrukturze informacji przestrzennej.
1e. Standardowymi
opracowaniami kartograficznymi, tworzonymi na podstawie odpowiednich zbiorów
danych zawartych w bazach danych, o których mowa w ust. 1a i 1b, są:
1) mapy
ewidencyjne w skalach: 1:500, 1:1000, 1:2000, 1:5000;
2) mapy
zasadnicze w skalach: 1:500, 1:1000, 1:2000, 1:5000;
3) mapy
topograficzne w skalach: 1:10 000, 1:25 000, 1:50 000, 1:100 000;
4) mapy
ogólnogeograficzne w skalach: 1:250 000, 1:500 000, 1:1 000 000.”; 
3)   art. 5 otrzymuje
brzmienie:
 „Art. 5. 1.
Zbiory danych gromadzone w bazach danych, o których mowa w art. 4 ust. 1a i 1b,
stanowią podstawę krajowego systemu informacji o terenie, będącego częścią
składową infrastruktury informacji przestrzennej, o której mowa w art. 3 pkt 2
ustawy z dnia 4 marca 2010 r. o infrastrukturze informacji przestrzennej. 
2. Organy
Służby Geodezyjnej i Kartograficznej mogą, w drodze porozumień, tworzyć i utrzymywać
wspólne elementy infrastruktury technicznej przeznaczonej do przechowywania i
udostępniania zbiorów danych, o których mowa w art. 4 ust. 1a i 1b, mając na
względzie minimalizację kosztów budowy i utrzymania tej infrastruktury oraz
optymalizację dostępności do danych, ich bezpieczeństwa i jakości. 
3. Wymiana
danych, zawartych w bazach, o których mowa w art. 4 ust. 1a i 1b, między organami
właściwymi do prowadzenia tych baz odbywa się nieodpłatnie w zakresie niezbędnym
do wykonywania przez te organy ich ustawowych zadań.”;
4)   w art. 7a: 
a) pkt 4–6
otrzymują brzmienie:
„4) zakłada podstawowe osnowy geodezyjne, grawimetryczne i
magnetyczne i prowadzi w oparciu o bazę danych, o której mowa w art. 4 ust. 1a
pkt 1, państwowy rejestr podstawowych osnów geodezyjnych, grawimetrycznych
i magnetycznych;
5) inicjuje i
koordynuje działania w zakresie tworzenia zintegrowanego systemu informacji o
nieruchomościach oraz tworzy i utrzymuje, we współpracy z innymi organami
administracji publicznej, infrastrukturę techniczną tego systemu;
6) zakłada i
prowadzi, we współpracy z właściwymi organami administracji publicznej, bazę
danych, o której mowa w art. 4 ust. 1a pkt 4, oraz prowadzi na podstawie tej
bazy, państwowy rejestr granic i powierzchni jednostek podziałów terytorialnych
kraju, zintegrowany z ewidencją gruntów i budynków oraz ewidencją miejscowości,
ulic i adresów, umożliwiający gromadzenie, aktualizowanie i udostępnianie danych
dotyczących:
a) granic państwa,

b) granic
jednostek podziałów terytorialnych kraju, w tym w szczególności:
      zasadniczego
trójstopniowego podziału terytorialnego państwa,
      podziału
kraju na potrzeby ewidencji gruntów i budynków,
      podziału
kraju na potrzeby statystyki publicznej,
      podziału
kraju ze względu na właściwość miejscową sądów,
      podziału
kraju ze względu na właściwość miejscową organów i jednostek organizacyjnych
administracji specjalnej, w szczególności: archiwów państwowych, urzędów
skarbowych, izb skarbowych, nadleśnictw, regionalnych dyrekcji Lasów Państwowych,
regionalnych zarządów gospodarki wodnej, urzędów morskich, 
c) granic pasa
nadbrzeżnego, granic portów i przystani morskich, morskiej linii brzegowej,
linii podstawowej i granicy morza terytorialnego Rzeczypospolitej Polskiej,
d) pola
powierzchni jednostek zasadniczego trójstopniowego podziału terytorialnego
państwa, pola powierzchni obszarów morskich Rzeczypospolitej Polskiej oraz pola
powierzchni jednostek podziału kraju na potrzeby ewidencji gruntów i budynków,
e) adresów i ich
lokalizacji przestrzennej;”,
b) pkt 13–15
otrzymują brzmienie:
„13) koordynuje
działania organów administracji publicznej oraz innych podmiotów realizujących
zadania publiczne dotyczące baz danych, o których mowa w art. 4 ust. 1a i 1b,
oraz standardowych opracowań kartograficznych, o których mowa w art. 4 ust. 1e,
a także współdziała, na podstawie odrębnych porozumień, w zakresie merytorycznym
i finansowym w ich realizacji;
14) tworzy,
prowadzi i udostępnia:
a) bazę danych, o
której mowa w art. 4 ust. 1a pkt 9, 
b) zintegrowane
kopie baz danych, o których mowa w art. 4 ust. 1a pkt 8,
c) bazę zobrazowań
lotniczych i satelitarnych oraz ortofotomapy i numerycznego modelu terenu,
o której mowa w art. 4 ust. 1a pkt 11,
d) standardowe
opracowania kartograficzne w skalach: 1:25 000, 1:50 000, 1:100 000, 1:250 000,
1:500 000, 1:1 000 000,
e) kartograficzne
opracowania tematyczne i specjalne;
15) prowadzi
sprawy związane ze standaryzacją polskojęzycznego nazewnictwa obiektów
geograficznych położonych poza granicami Rzeczypospolitej Polskiej oraz bazę
danych państwowego rejestru nazw geograficznych, o której mowa w art. 4 ust. 1a
pkt 5, zawierającą aktualne i historyczne informacje dotyczące: 
a) nazw
miejscowości i ich części oraz obiektów fizjograficznych, o których mowa w
ustawie z dnia 29 sierpnia 2003 r. o urzędowych nazwach miejscowości i obiektów
fizjograficznych (Dz. U. Nr 166, poz. 1612 oraz z 2005 r. Nr 17, poz. 141),
b)
polskojęzycznego brzmienia nazw obiektów geograficznych położonych poza
granicami Rzeczypospolitej Polskiej;”,
c) dodaje się pkt
17 i 18 w brzmieniu:
„17) opracowuje i
przedkłada Radzie Ministrów, za pośrednictwem ministra właściwego do spraw
administracji publicznej, projekty rządowych programów realizacji zadań z
dziedziny geodezji i kartografii, a w szczególności w zakresie:
modernizacji ewidencji gruntów i budynków (katastru nieruchomości), tworzenia
baz danych obiektów topograficznych i ogólnogeograficznych wraz z
numerycznymi modelami rzeźby terenu, opracowań tematycznych i specjalnych,
zobrazowań lotniczych i satelitarnych oraz ortofotomapy i numerycznego modelu
terenu;
18) tworzy system
i program szkoleń w dziedzinie geodezji i kartografii oraz współdziała z
ośrodkami naukowymi, badawczo-rozwojowymi i organizacjami zawodowymi w
realizacji tych szkoleń.”;
5)   w art. 7b w
ust. 1 uchyla się pkt 5;
6)   w art. 7c:
a) pkt 3 otrzymuje
brzmienie:
„3) tworzenie, w
uzgodnieniu z Głównym Geodetą Kraju, oraz prowadzenie
i udostępnianie bazy danych, o której mowa w art. 4 ust. 1a pkt 8, oraz
standardowych opracowań kartograficznych w skali 1:10 000, o których mowa
w art. 4 ust. 1e pkt 3;”,
b) dodaje się pkt
6 w brzmieniu:
„6)
współdziałanie z Głównym Geodetą Kraju w prowadzeniu państwowego rejestru
granic i powierzchni jednostek podziałów terytorialnych kraju, w tym prowadzeniu
bazy danych, o której mowa w art. 4 ust. 1a pkt 4, w części dotyczącej obszaru
województwa.”;
7)   w art. 7d:
a)   uchyla się
pkt 4,
b)   pkt 7
otrzymuje brzmienie:
„7) tworzenie,
prowadzenie i udostępnianie baz danych, o których mowa w art. 4 ust. 1a pkt 2,
3, 7 i 10 oraz ust. 1b, a także standardowych opracowań kartograficznych w
skalach: 1:500, 1:1000, 1:2000, 1:5000, o których mowa w art. 4 ust. 1e pkt 1 i
 2.”;
8)   po art. 9
dodaje się art. 9a w brzmieniu: 
„Art. 9a. Rada
Ministrów określi, w drodze rozporządzenia, rodzaje kartograficznych opracowań
tematycznych i specjalnych, których wykonywanie i udostępnianie należy do
obowiązków Głównego Geodety Kraju oraz organizację i tryb współdziałania z
Głównym Geodetą Kraju innych organów administracji publicznej przy realizacji
tych zadań, mając na względzie potrzeby państwa i obywateli, a także
odpowiednie wykorzystanie informacji zgromadzonych przez organy administracji
publicznej.”;
9)   w art. 19:
a) w ust. 1:
– uchyla się pkt
4,
– dodaje się pkt 6
– 11 w brzmieniu:
„6)
organizację, tryb i standardy techniczne zakładania i utrzymywania podstawowych
osnów geodezyjnych, grawimetrycznych i magnetycznych oraz szczegółowych osnów
geodezyjnych, szczegółowy zakres informacji gromadzonych w bazie danych
państwowego rejestru podstawowych osnów geodezyjnych, grawimetrycznych i
magnetycznych oraz w bazie danych szczegółowych osnów geodezyjnych, a także
standardy techniczne dotyczące tworzenia tych baz, ich aktualizacji i
udostępniania, mając na uwadze ich referencyjne znaczenie dla infrastruktury
informacji przestrzennej oraz harmonizację zbiorów danych tych baz z innymi
zbiorami danych, o których mowa w art. 4 ust. 1a i 1b; 
7) zakres
informacji gromadzonych w bazie danych geodezyjnej ewidencji sieci uzbrojenia terenu,
o której mowa w art. 4 ust. 1a pkt 3, oraz w bazie danych obiektów
topograficznych, o której mowa w art. 4 ust. 1b, organizację, tryb
i standardy techniczne tworzenia tych baz, ich aktualizacji i
udostępniania, a także tworzenia mapy zasadniczej, o której mowa w art. 4 ust.
1e pkt 2, mając na uwadze podstawowe znaczenie tych baz i mapy zasadniczej dla
infrastruktury informacji przestrzennej, zasadę interoperacyjności, o której
mowa w przepisach o infrastrukturze informacji przestrzennej, a także
konieczność harmonizacji zbiorów danych tych baz z innymi zbiorami danych, o
których mowa w art. 4 ust. 1a i 1b;
8) zakres
informacji gromadzonych w bazie danych państwowego rejestru nazw geograficznych,
organizację, tryb i standardy techniczne jego tworzenia, aktualizacji i
okresowej weryfikacji, a także udostępniania jego danych, mając na uwadze
podstawowe znaczenie tego rejestru dla infrastruktury informacji przestrzennej
oraz zasadę interoperacyjności, o której mowa w przepisach
o infrastrukturze informacji przestrzennej, a także konieczność
harmonizacji zbiorów danych tego rejestru z innymi zbiorami danych, o których
mowa w art. 4 ust. 1a i 1b; 
9) zakres
informacji gromadzonych w bazie danych obiektów topograficznych oraz bazie danych
obiektów ogólnogeograficznych, o których mowa w art. 4 ust. 1a pkt 8 i 9,
organizację, tryb i standardy techniczne tworzenia tych baz, ich aktualizacji i
udostępniania, a także tworzenia standardowych opracowań kartograficznych, o których
mowa w art. 4 ust. 1e pkt 3 i 4, mając na uwadze podstawowe znaczenie tych baz
i opracowań dla infrastruktury informacji przestrzennej oraz zasadę
interoperacyjności, o której mowa w przepisach o infrastrukturze
informacji przestrzennej, a także konieczność harmonizacji zbiorów danych tych
baz ze zbiorami danych, o których mowa w art. 4 ust. 1a i 1b;
10) zakres
informacji gromadzonych w bazach danych dotyczących zobrazowań lotniczych i
satelitarnych oraz ortofotomapy i numerycznego modelu terenu, organizację, tryb
i standardy techniczne tworzenia, aktualizacji i udostępniania tych baz, mając
na uwadze ich znaczenie dla infrastruktury informacji przestrzennej oraz zasadę
interoperacyjności, o której mowa w przepisach o infrastrukturze informacji
przestrzennej, a także ich referencyjny charakter w stosunku do innych
zbiorów, o których mowa w art. 4 ust. 1a i 1b;
11) standardy
techniczne wykonywania geodezyjnych pomiarów sytuacyjnych i wysokościowych oraz
opracowywania i przekazywania wyników tych pomiarów do państwowego zasobu
geodezyjnego i kartograficznego na potrzeby: ewidencji gruntów i budynków, geodezyjnej
ewidencji sieci uzbrojenia terenu, podziałów nieruchomości, typowych postępowań
sądowych i administracyjnych, zagospodarowania przestrzennego, budownictwa, w
tym geodezyjnej obsługi inwestycji budowlanych, mając na celu zapewnienie
jednolitości i spójności opracowań geodezyjnych i kartograficznych,
usprawnienie, w tym automatyzację, procesów zakładania i aktualizacji baz
danych, o których mowa w art. 4 ust. 1a i 1b, oraz harmonijność i
interoperacyjność zawartych w nich zbiorów danych.”,
b) po ust. 1
dodaje się ust. 1a w brzmieniu:
„1a. Rada
Ministrów określi, w drodze rozporządzenia, zakres informacji gromadzonych w
bazie danych państwowego rejestru granic i powierzchni jednostek podziałów
terytorialnych kraju, organizację, tryb i standardy techniczne tworzenia,
aktualizacji i okresowej weryfikacji tego rejestru, w tym tryb przekazywania
Głównemu Geodecie Kraju przez inne organy administracji publicznej informacji
i zbiorów danych niezbędnych do tworzenia i aktualizacji rejestru, a także
tryb udostępniania danych z rejestru, mając na uwadze podstawowe znaczenie tego
rejestru dla infrastruktury informacji przestrzennej oraz zasadę interoperacyjności,
o której mowa w przepisach o infrastrukturze informacji przestrzennej, a także
konieczność harmonizacji zbiorów danych tego rejestru z innymi zbiorami danych,
o których mowa w art. 4 ust. 1a i 1b.”;
10)  art. 24
otrzymuje brzmienie: 
„Art. 24. 1. Informacje,
o których mowa w art. 20 ust. 1, zawiera operat ewidencyjny, który składa się
z:
1) bazy
danych, o której mowa w art. 4 ust. 1a pkt 2, prowadzonej za pomocą systemu
teleinformatycznego zapewniającego w szczególności:
a) odpowiednio
zabezpieczone przechowywanie danych i ich aktualizację, 
b)
udostępnianie oraz wspólne korzystanie z danych na zasadach określonych w
przepisach o infrastrukturze informacji przestrzennej,
c) wizualizację
danych w formie rejestrów, kartotek i wykazów oraz mapy ewidencyjnej, a także
udostępnianie zainteresowanym wypisów z tych rejestrów, kartotek i wykazów oraz
wyrysów z mapy ewidencyjnej;
2) zbioru
dokumentów uzasadniających wpisy do bazy danych.
2. Informacje
zawarte w operacie ewidencyjnym są jawne. 
3. Starosta
udostępnia informacje zawarte w operacie ewidencyjnym w formie:
1) wypisów z
rejestrów, kartotek i wykazów tego operatu;
2) wyrysów z
mapy ewidencyjnej;
3) kopii
dokumentów uzasadniających wpisy do bazy danych operatu ewidencyjnego;
4) plików
komputerowych sformatowanych zgodnie z obowiązującym standardem wymiany danych
ewidencyjnych;
5) usług, o
których mowa w art. 9 ustawy z dnia 4 marca 2010 r. o infrastrukturze informacji
przestrzennej.
4. Każdy, z
zastrzeżeniem ust. 5, może żądać udostępnienia informacji zawartych w operacie
ewidencyjnym.
5. Starosta
udostępnia dane ewidencji gruntów i budynków zawierające dane osobowe podmiotów,
o których mowa w art. 20 ust. 2 pkt 1 i art. 51, oraz wydaje wypisy z operatu
ewidencyjnego, zawierające takie dane osobowe, na żądanie: 
1) właścicieli
oraz osób i jednostek organizacyjnych władających gruntami, budynkami lub
lokalami, których dotyczy udostępniany zbiór danych lub wypis;
2) organów
administracji publicznej albo podmiotów niebędących organami administracji
publicznej, realizujących, na skutek powierzenia lub zlecenia przez organ
administracji publicznej, zadania publiczne związane z gruntami, budynkami lub
lokalami, których dotyczy udostępniany zbiór danych lub wypis;
3) innych
podmiotów niż wymienione w pkt 1 i 2, które mają interes prawny w tym zakresie.”;
11)   po art. 24a
dodaje się art. 24b w brzmieniu:
„Art. 24b. 1.
Główny Geodeta Kraju we współpracy ze starostami, wojewodami i marszałkami
województw oraz Ministrem Sprawiedliwości, ministrem właściwym do spraw administracji
publicznej, ministrem właściwym do spraw finansów publicznych, ministrem
właściwym do spraw środowiska, Prezesem Głównego Urzędu Statystycznego oraz
Prezesem Agencji Restrukturyzacji i Modernizacji Rolnictwa tworzy i utrzymuje
zintegrowany system informacji o nieruchomościach, będący systemem
teleinformatycznym, umożliwiający w szczególności: 
1) prowadzenie
centralnego repozytorium kopii zbiorów danych ewidencji gruntów
i budynków; 
2)
monitorowanie w skali poszczególnych województw oraz całego kraju spójności i jakości
zbiorów danych ewidencji gruntów i budynków;
3) wymianę
danych w formie dokumentów elektronicznych między ewidencją gruntów
i budynków a innymi rejestrami publicznymi, takimi jak: księga wieczysta,
państwowy rejestr granic i powierzchni jednostek podziałów terytorialnych
kraju, krajowy rejestr urzędowy podziału terytorialnego kraju, krajowy rejestr
urzędowy podmiotów gospodarki narodowej, krajowy system ewidencji producentów,
ewidencji gospodarstw rolnych oraz ewidencji wniosków o przyznanie płatności, w
zakresie niezbędnym do prowadzenia tych rejestrów publicznych, a także
przekazywanie w formie dokumentów elektronicznych zawiadomień o zmianach
danych, dokonywanych w poszczególnych rejestrach publicznych, mających
znaczenie dla innych rejestrów publicznych włączonych do zintegrowanego systemu
informacji o nieruchomościach;
4) dokonywanie
przez sądy prowadzące księgi wieczyste sprawdzeń, o których mowa w art.
6268 § 4 Kodeksu postępowania cywilnego; 
5) weryfikację
zgodności danych ewidencji gruntów i budynków z danymi zawartymi w: księgach
wieczystych, Powszechnym Elektronicznym Systemie Ewidencji Ludności, krajowym
rejestrze urzędowym podmiotów gospodarki narodowej oraz krajowym rejestrze
urzędowym podziału terytorialnego kraju, a także pozyskiwanie danych zawartych
w tych rejestrach na potrzeby ewidencji gruntów i budynków;
6)
udostępnianie organom administracji publicznej zintegrowanych zbiorów danych ewidencji
gruntów i budynków, niezbędnych do realizacji przez te organy ich ustawowych
zadań publicznych, dotyczących w szczególności badań statystycznych, spisów
powszechnych, prowadzenia krajowego rejestru urzędowego podmiotów gospodarki
narodowej, prowadzenia krajowego rejestru urzędowego podziału terytorialnego
kraju, planowania gospodarczego, planowania przestrzennego, środowiska, ewidencji
podatkowej nieruchomości, kontroli państwowej, zwalczania korupcji oraz
bezpieczeństwa wewnętrznego;
7)
przeprowadzanie analiz przestrzennych na zbiorach danych ewidencji gruntów i budynków
obejmujących obszary większe niż jeden powiat.
2. Organy, o
których mowa w ust. 1, we współpracy z Głównym Geodetą Kraju zapewnią
rozwiązania techniczne umożliwiające dostęp, za pośrednictwem zintegrowanego
systemu informacji o nieruchomościach, do danych zawartych w prowadzonych przez
te organy rejestrach publicznych.
3. Przy
udostępnianiu, wymianie i weryfikacji danych za pośrednictwem zintegrowanego systemu
informacji o nieruchomościach przepis art. 14 ust. 1 ustawy z dnia 4 marca 2010
r. o infrastrukturze informacji przestrzennej oraz art. 15 ustawy z dnia 17
lutego 2005 r. o informatyzacji działalności podmiotów realizujących zadania
publiczne stosuje się odpowiednio. 
4. Rada
Ministrów określi, w drodze rozporządzenia, sposób, tryb i standardy techniczne
tworzenia i prowadzenia zintegrowanego systemu informacji o nieruchomościach
oraz treść, formę i sposób przekazywania zawiadomień, o których mowa w ust. 1
pkt 3, mając na uwadze usprawnienie funkcjonowania systemu informacyjnego
państwa dotyczącego nieruchomości, przez tworzenie rozwiązań umożliwiających
zapewnienie spójności i aktualności danych dotyczących nieruchomości,
zawartych w różnych rejestrach publicznych, automatyzację procesów ich
aktualizacji, a także jak najszersze wykorzystanie informacji zgromadzonych w
tych rejestrach do celów publicznych, oraz uwzględniając stan informatyzacji
tych rejestrów.”;
12)  w art. 26
uchyla się ust. 2a;
13) w art. 40:
a)   uchyla się
ust. 3b, 
b)   po ust. 3b
dodaje się ust. 3c i 3d w brzmieniu:
„3c. Udostępnianie
danych i informacji zgromadzonych w bazach danych, o których mowa w art. 4 ust.
1a i 1b, standardowych opracowań kartograficznych, o których mowa w art. 4
ust. 1e, oraz innych materiałów państwowego zasobu geodezyjnego
i kartograficznego, a także wykonywanie czynności związanych z udostępnianiem
tych informacji, opracowań i materiałów zgromadzonych w państwowym zasobie
geodezyjnym i kartograficznym oraz wyrysów i wypisów z operatu ewidencyjnego
jest odpłatne, z zastrzeżeniem ust. 3d oraz art. 12 ust. 1 i 2, art. 14 ust. 1,
art. 15 ust. 2 i 3 ustawy z dnia 4 marca 2010 r. o infrastrukturze informacji
przestrzennej i art. 15 ustawy z dnia 17 lutego 2005 r. o informatyzacji
działalności podmiotów realizujących zadania publiczne.
3d. Wypisy i
wyrysy z operatu ewidencyjnego wydaje się nieodpłatnie na żądanie:
1) prokuratury;
2) sądów
działających w sprawach publicznych;
3) organów
kontroli państwowej w związku z wykonywaniem przez te organy ich ustawowych zadań;
4) organów
administracji rządowej oraz jednostek samorządu terytorialnego, w związku z ich
działaniami mającymi na celu:
a) ujawnienie
prawa do nieruchomości Skarbu Państwa lub jednostki samorządu
terytorialnego w księdze wieczystej,
b)
przeniesienie praw do nieruchomości Skarbu Państwa na rzecz jednostki samorządu
terytorialnego,
c)
przeniesienie praw do nieruchomości jednostki samorządu terytorialnego na rzecz
Skarbu Państwa.”,
c)   w ust. 5 w
pkt 1 uchyla się lit. a, 
d)   uchyla się
ust. 6 i 7,
e)   dodaje się
ust. 8 w brzmieniu:
„8. Minister
właściwy do spraw administracji publicznej określi, w drodze rozporządzenia,
organizację i tryb prowadzenia państwowego zasobu geodezyjnego
i kartograficznego, w tym:
1) rodzaje
materiałów i zbiorów danych gromadzonych odpowiednio w centralnej, wojewódzkiej
i powiatowej części zasobu,
2) sposób i tryb
pozyskiwania, ewidencjonowania, przechowywania i zabezpieczania materiałów i
zbiorów danych, 
3) sposób i tryb
udostępniania materiałów i zbiorów danych,
4) wzory klauzul
umieszczanych na materiałach gromadzonych w zasobie i udostępnianych z zasobu,
5) tryb wymiany
danych między poszczególnymi częściami zasobu oraz między bazami danych zasobu
a wykonawcami prac geodezyjnych i kartograficznych, 
6) tryb wyłączania
materiałów i zbiorów danych z zasobu oraz sposób ich przekazywania do właściwych
archiwów państwowych 
       – mając na
uwadze szczególne znaczenie zbiorów danych gromadzonych w państwowym zasobie
geodezyjnym i kartograficznym dla infrastruktury informacji przestrzennej, a
także potrzebę sprawnego funkcjonowania ośrodków dokumentacji geodezyjnej i
kartograficznej i sprawnego udostępniania gromadzonych materiałów i zbiorów
danych.”;
14) rozdział 8a
otrzymuje brzmienie: 
„Rozdział
8a 
Ewidencja
miejscowości, ulic i adresów
Art. 47a. 1. Do
zadań gminy należy:
1) ustalanie
numerów porządkowych oraz zakładanie i prowadzenie ewidencji miejscowości, ulic
i adresów;
2)
umieszczanie i utrzymywanie w należytym stanie tabliczek z nazwami ulic i
placów w miastach oraz innych miejscowościach na obszarze gminy.
2. Ewidencję
miejscowości, ulic i adresów prowadzi się w systemie teleinformatycznym.
3. Ewidencję
miejscowości, ulic i adresów zakłada się na podstawie: 
1) ewidencji
numeracji porządkowej nieruchomości;
2) wykazu
urzędowych nazw miejscowości, o którym mowa w art. 9 ustawy z dnia 29 sierpnia
2003 r. o urzędowych nazwach miejscowości i obiektów fizjograficznych (Dz. U.
Nr 166, poz. 1612 oraz z 2005 r. Nr 17, poz. 141);
3) danych
państwowego rejestru nazw geograficznych;
4) danych
krajowego rejestru urzędowego podziału terytorialnego kraju; 
5) uchwał rady
gminy w sprawie przebiegu oraz nadania nazw ulic i placów;
6) miejscowego
planu zagospodarowania przestrzennego lub, w przypadku braku takiego planu,
decyzji o warunkach zabudowy i zagospodarowaniu terenu oraz studium uwarunkowań
i kierunków zagospodarowania przestrzennego gminy;
7) ewidencji
gruntów i budynków oraz innych materiałów geodezyjnych i kartograficznych.
4. Ewidencja
miejscowości, ulic i adresów zawiera:
1) nazwy
miejscowości oraz dane określające położenie tych miejscowości;
2) nazwy ulic
i placów oraz dane określające położenie tych ulic i placów; 
3)
identyfikatory miejscowości, ulic i placów
pochodzące z krajowego rejestru urzędowego podziału terytorialnego kraju; 
4) dodatkowe
tradycyjne nazwy miejscowości, ulic i placów w języku mniejszości, jeżeli
zachodzą okoliczności, o których mowa w art. 12 ustawy z dnia 6 stycznia 2005
r. o mniejszościach narodowych i etnicznych oraz o języku regionalnym (Dz.
U. Nr 17, poz. 141, Nr 62, poz. 550 oraz z 2009 r. Nr 31, poz. 206 i Nr 157, poz.
1241); 
5) dane
adresowe określające:
a) numery
porządkowe budynków mieszkalnych oraz innych budynków przeznaczonych do stałego
lub czasowego przebywania ludzi, w tym w szczególności budynków: biurowych,
ogólnodostępnych wykorzystywanych na cele kultury i kultury fizycznej, o
charakterze edukacyjnym, szpitali i opieki medycznej oraz przeznaczonych do
działalności gospodarczej, wybudowanych, w trakcie budowy i prognozowanych do
wybudowania, 
b) kody
pocztowe,
c) położenie
budynków, o których mowa w lit. a, w państwowym systemie odniesień
przestrzennych. 
5. Wójt
(burmistrz, prezydent miasta) ustala numery porządkowe, o których mowa
w ust. 4 pkt 5 lit. a, z urzędu lub na wniosek zainteresowanych i
zawiadamia o tych ustaleniach właścicieli nieruchomości lub inne podmioty
uwidocznione w ewidencji gruntów i budynków, które tymi nieruchomościami
władają.
6. Wniosek, o
którym mowa w ust. 5, zawiera:
1) imię i
nazwisko lub nazwę wnioskodawcy oraz jego adres;
2) określenie
przedmiotu wniosku;
3) informacje
o położeniu budynku, którego dotyczy wniosek, według danych zawartych w
ewidencji gruntów i budynków.
7. Numery
porządkowe dotyczące budynków wybudowanych lub prognozowanych na nieruchomościach
przyległych do ulicy położonej na granicy gminy lub przyległej do tej granicy
ustalają, w drodze porozumienia, właściwi miejscowo wójtowie (burmistrzowie,
prezydenci miast).
8. W przypadku
braku porozumienia, o którym mowa w ust. 7, numery porządkowe ustala, w drodze
zarządzenia, wojewoda.
9. Numery
porządkowe nowo budowanych budynków, niewykazanych w ewidencji, o której mowa w
ust. 4, ustala się przed rozpoczęciem ich użytkowania. 
 Art. 47b. 1.
Właściciele nieruchomości zabudowanych lub inne podmioty uwidocznione
w ewidencji gruntów i budynków, które takimi nieruchomościami władają,
mają obowiązek umieszczenia w widocznym miejscu na ścianie frontowej budynku
tabliczki z numerem porządkowym w terminie 30 dni od dnia otrzymania
zawiadomienia o ustaleniu tego numeru.
2. Na
tabliczce, o której mowa w ust. 1, oprócz numeru porządkowego zamieszcza się również
nazwę ulicy lub placu, a w miejscowościach bez ulic lub placów albo
posiadających ulice lub place bez nazw – nazwę miejscowości.
3. Organy
jednostek samorządu terytorialnego, w drodze uchwały, mogą wprowadzić obowiązek
umieszczania na tabliczce, o której mowa w ust. 1, nazwy miejscowości lub nazwy
dzielnicy, osiedla, zespołu urbanistycznego.
4. W
przypadku gdy budynek położony jest w głębi ogrodzonej nieruchomości, tabliczkę
z numerem porządkowym umieszcza się również na ogrodzeniu.
5. Minister
właściwy do spraw administracji publicznej określi, w drodze rozporządzenia,
szczegółowy zakres informacji gromadzonych w bazach danych ewidencji
miejscowości, ulic i adresów, organizację i tryb tworzenia, aktualizacji
i udostępniania tych baz, a także wzór wniosku, o którym mowa w art. 47a
ust. 6, mając na uwadze zachowanie w jak najszerszym zakresie dotychczasowych
danych adresowych, zasadę interoperacyjności, o której mowa w przepisach o
infrastrukturze informacji przestrzennej, potrzebę harmonizacji zbiorów danych
tej ewidencji ze zbiorami innych rejestrów publicznych, o których mowa w art. 4
ust. 1a i 1b, a także usprawnienie obsługi obywateli.”;
15) po art. 53a
dodaje się art. 53b w brzmieniu:
„Art. 53b.
Organ administracji może prowadzić mapę zasadniczą w postaci analogowej do
czasu jej przekształcenia do postaci cyfrowej i utworzenia baz danych, o
których mowa w art. 4 ust. 1a pkt 2, 3 i 10 oraz ust. 1b, nie dłużej jednak niż
do dnia 31 grudnia 2013 r.”.
 
Art. 24. 
W ustawie z dnia
4 lutego 1994 r. – Prawo geologiczne i górnicze (Dz. U. z 2005 r. Nr
228, poz. 1947, z późn. zm.[6]))
w art. 102 dodaje się ust. 3 w brzmieniu:
„3. Zadania, o
których mowa w ust. 1 pkt 5 i 7, są wykonywane zgodnie z przepisami ustawy z
dnia 4 marca 2010 r. o infrastrukturze informacji przestrzennej (Dz. U. Nr ...
, poz. ...).”.
 
Art. 25. 
W ustawie z dnia
29 czerwca 1995 r. o statystyce publicznej (Dz. U. Nr 88, poz. 439, z
późn. zm.[7]))
w art. 47: 
1)   w ust. 2 pkt
1 otrzymuje brzmienie:
„1)
identyfikatorów i nazw jednostek podziału terytorialnego;”;
2)   po ust. 2
dodaje się ust. 2a i 2b w brzmieniu:
 „2a.
Przestrzennej identyfikacji informacji zawartych w systemach, o których mowa
w ust. 2, dokonuje się na podstawie danych przestrzennych udostępnianych z
rejestrów publicznych, o których mowa w art. 4 ust. 1a pkt 2, 4–6 i 8 ustawy z
dnia 17 maja 1989 r. – Prawo geodezyjne i kartograficzne.
2b. Rejestr
terytorialny, o którym mowa w ust. 1, stanowi część składową zintegrowanego
systemu informacji o nieruchomościach, o którym mowa w art. 24b ustawy z dnia
17 maja 1989 r. – Prawo geodezyjne i kartograficzne.”.
 
Art. 26. 
W ustawie z dnia
27 kwietnia 2001 r. – Prawo ochrony środowiska (Dz. U. z 2008 r. Nr 25,
poz. 150, z późn. zm.[8]))
w art. 26 po ust. 2 dodaje się ust. 2a w brzmieniu:
„2a. Badanie
monitoringowe prowadzi się z równoczesnym wykorzystaniem i rejestracją danych
przestrzennych.”.
 
Art. 27. 
W ustawie z dnia
16 kwietnia 2004 r. o ochronie przyrody (Dz. U. z 2009 r. Nr 151, poz. 1220, Nr
157, poz. 1241 i Nr 215, poz. 1664) wprowadza się następujące zmiany:
1) w art. 113:
a) po ust. 1
dodaje się ust. 1a w brzmieniu:
„1a. Minister
właściwy do spraw środowiska określi, w drodze rozporządzenia: 
1) zakres
informacji gromadzonych w centralnym rejestrze form ochrony przyrody,
2)   organizację,
tryb i standardy techniczne tworzenia rejestru,
3)   sposób
aktualizacji rejestru oraz udostępniania danych zawartych w rejestrze 
      – z
uwzględnieniem konieczności zapewnienia kompletnej i jednolitej informacji
o formach ochrony przyrody w Rzeczypospolitej Polskiej.”,
b) skreśla się
ust. 2 i 3,
c) ust. 4
otrzymuje brzmienie:
„4. Organ, który
utworzył lub ustanowił formę ochrony przyrody, o której mowa w art. 6 ust. 1
pkt 2–4 i 6–9, przesyła Generalnemu Dyrektorowi Ochrony Środowiska,
w terminie 30 dni od dnia jej utworzenia lub ustanowienia, kopię aktu o
utworzeniu lub ustanowieniu danej formy ochrony przyrody oraz informacje,
określone w przepisach wydanych na podstawie ust. 1a, a także, w tym samym
terminie, dokonuje wpisu tych informacji do centralnego rejestru form ochrony
przyrody.”;
2) w art. 114 ust.
3 otrzymuje brzmienie:
„3. Organ, który
ustanowił formę ochrony przyrody, o której mowa w art. 6 ust. 1 pkt 4
i 6–9, przesyła regionalnemu dyrektorowi ochrony środowiska, w terminie 30
dni od dnia jej utworzenia lub ustanowienia, kopię aktu o utworzeniu lub
ustanowieniu danej formy ochrony przyrody oraz informacje, określone w
przepisach wydanych na podstawie art. 113 ust. 1a, a także, w tym samym
termilnie, dokonuje wpisu tych informacji do centralnego rejestru form ochrony
przyrody.”.
 
Art. 28. 
W ustawie z dnia
20 stycznia 2005 r. o recyklingu pojazdów wycofanych z eksploatacji (Dz.
U. Nr 25, poz. 202 i Nr 175, poz. 1458, z 2007 r. Nr 176, poz. 1236, z 2009 r.
Nr 79, poz. 666, Nr 92, poz. 753 i Nr 215, poz. 1664 oraz z 2010 r. Nr 28, poz.
145) w art. 42 w ust. 2 dodaje się pkt 3 w brzmieniu:
„3) współrzędne
geograficzne stacji demontażu i punktów zbierania pojazdów.”.
 
Rozdział 8
Przepisy
dostosowujące, przejściowe i końcowe
 
Art. 29. 
Metadane
infrastruktury informacji przestrzennej tworzy się zgodnie z następującym
harmonogramem:
1) w terminie do
dnia 3 grudnia 2010 r. – w odniesieniu do zbiorów i usług danych przestrzennych
odpowiadających tematom wymienionym w rozdziale 1 i 2 załącznika do ustawy;
2) w terminie do
dnia 3 grudnia 2013 r. – w odniesieniu do zbiorów i usług danych przestrzennych
odpowiadających tematom wymienionym w rozdziale 3 załącznika do ustawy.
 
Art. 30. 
Organy
administracji zapewnią dostęp do zbiorów danych przestrzennych oraz odpowiadających
im usług, o których mowa w art. 9 ust. 1:
1) utworzonych po
wejściu w życie niniejszej ustawy lub przeorganizowanych po tej dacie, nie
później niż w terminie dwóch lat od dnia wejścia w życie przepisów określających
rozwiązania techniczne w zakresie interoperacyjności;
2) utworzonych
przed wejściem w życie niniejszej ustawy, nie później niż w terminie siedmiu
lat od dnia wejścia w życie przepisów w zakresie interoperacyjności po
uprzednim dostosowaniu tych zbiorów do obowiązujących standardów. 
 
Art. 31. 
Główny Geodeta
Kraju zamieści w Biuletynie Informacji Publicznej Głównego Urzędu Geodezji i
Kartografii komunikaty o dniu wejścia w życie przepisów, o których mowa w art.
30, w terminie 14 dni od dnia ogłoszenia tych przepisów.
 
Art. 32. 
1. Organy
administracji zgłoszą do ewidencji, o której mowa w art. 13 ust. 2, dotychczasowe
zbiory danych przestrzennych w terminie 3 miesięcy od dnia wejścia w życie niniejszej
ustawy. 
2. Obowiązek, o
którym mowa w ust. 1, nie dotyczy zbiorów zawierających dane niejawne.
 
Art. 33. 
Minister
właściwy do spraw administracji publicznej powoła przewodniczącego, wiceprzewodniczącego
i członków pierwszej kadencji Rady Infrastruktury Informacji Przestrzennej w
terminie 30 dni od dnia wejścia w życie niniejszej ustawy.
 
Art. 34. 
Dotychczasowe
tabliczki z numerem porządkowym nieruchomości, niespełniające wymogów
wynikających z art. 47b ust. 1 i 2 ustawy zmienionej w art. 23 w brzmieniu
nadanym niniejszą ustawą, zachowują ważność przez okres 3 lat od dnia wejścia w
życie niniejszej ustawy, jeżeli umieszczony na nich numer porządkowy jest
zgodny z ewidencją miejscowości, ulic i adresów.
 
Art. 35. 
Przepisy
wykonawcze wydane na podstawie przepisów art. 19 ust. 1 pkt 4, art. 26 ust. 2a
oraz art. 40 ust. 5 pkt 1 lit. a ustawy zmienionej w art. 23 zachowują moc do
dnia wejścia w życie przepisów wykonawczych wydanych na podstawie art. 19 ust. 1 pkt 6 i 7, art. 40 ust. 8 oraz art. 47b ust.
5 ustawy zmienionej
w art. 23 w brzmieniu nadanym niniejszą ustawą,
jednak nie dłużej niż przez okres 24 miesięcy od dnia wejścia w życie
niniejszej ustawy. 
 
Art. 36. 
Ustawa wchodzi w
życie po upływie 30 dni od dnia ogłoszenia. 
 
 
 
 
 
                                                                                                                                     MARSZAŁEK
SEJMU
 
 
                                                                                                                                /-/
Bronisław Komorowski




 
Załącznik do ustawy z dnia 4 marca 2010 r. 
(poz. ....) 
 
Tematy danych
przestrzennych 
 
Rozdział 1
Pierwsza grupa
tematyczna
Do pierwszej
grupy tematycznej należą następujące tematy:
1)   systemy odniesienia za pomocą
współrzędnych, rozumiane jako systemy do jednoznacznego przestrzennego
odnoszenia informacji przestrzennej za pomocą współrzędnych x, y, z lub za pomocą
szerokości i długości geograficznej oraz wysokości na podstawie geodezyjnego
poziomego i pionowego układu odniesienia;
2)   systemy siatek georeferencyjnych,
rozumiane jako systemy tworzone na podstawie zharmonizowanej wielorozdzielczej
siatki o znormalizowanym położeniu i wielkości oczek oraz wspólnym punkcie
początkowym;
3)   nazwy geograficzne, rozumiane jako
nazwy obszarów, regionów, miejscowości, miast, przedmieść lub osiedli, a także
nazwy innych obiektów geograficznych lub topograficznych o znaczeniu publicznym
lub historycznym;
4)   jednostki administracyjne, rozumiane
jako jednostki zasadniczego trójstopniowego podziału terytorialnego państwa;
5)   adresy, rozumiane jako informacje o lokalizacji
nieruchomości na podstawie danych adresowych, zazwyczaj nazwy miejscowości,
nazwy ulicy, numeru budynku i kodu pocztowego; 
6)   działki ewidencyjne, rozumiane jako
ciągłe obszary gruntu, znajdującego się w granicach jednego obrębu
ewidencyjnego, jednorodne pod względem prawnym, wydzielone z otoczenia za
pomocą linii granicznych; 
7)   sieci transportowe, rozumiane jako
sieci transportu drogowego, kolejowego, lotniczego i wodnego, w tym
morskiego, wraz z powiązaną z nimi infrastrukturą, obejmujące również
połączenia między różnymi sieciami, łącznie z transeuropejską siecią
transportową w rozumieniu decyzji Nr 1692/96/WE Parlamentu Europejskiego i Rady
z dnia 23 czerwca 1996 r. w sprawie wspólnotowych wytycznych dotyczących
rozwoju transeuropejskiej sieci transportowej (Dz.
Urz. UE z 1996 r. L 228, str. 1, z późn. zm.);
8)   hydrografia, rozumiana jako elementy
hydrograficzne, w tym obszary morskie oraz jednolite części wód wraz z
podjednostkami hydrograficznymi i regionami wodnymi;
9)   obszary chronione, rozumiane jako
obszary wyznaczone lub zarządzane w ramach prawa międzynarodowego,
europejskiego prawa wspólnotowego lub prawa państw członkowskich Wspólnot Europejskich
w celu osiągnięcia szczególnych celów ochrony.
 
 
Rozdział 2
Druga grupa
tematyczna
 
Do drugiej grupy
tematycznej należą następujące tematy:
1) ukształtowanie
terenu, rozumiane jako cyfrowe modele wysokościowe powierzchni terenu, obejmujące
również batymetrię oraz linię brzegową;
2) użytkowanie
ziemi, rozumiane jako fizyczne i biologiczne użytkowanie powierzchni ziemi,
włączając w to powierzchnie naturalne i sztuczne, obszary rolnicze, lasy,
tereny podmokłe, akweny;
3) ortoobrazy,
rozumiane jako dane obrazowe powierzchni ziemi mające odniesienie przestrzenne,
pochodzące z rejestracji lotniczej lub satelitarnej;
4) geologia,
rozumiana jako informacja dotycząca skał i osadów, w tym informacja o ich
składzie, strukturze i genezie, a także dotycząca struktur wodonośnych i wód
podziemnych w nich występujących, w tym jednolite części wód podziemnych.
 
Rozdział 3
Trzecia grupa
tematyczna
 
Do trzeciej
grupy tematycznej należą następujące tematy:
1) jednostki
statystyczne, rozumiane jako jednostki służące do rozpowszechniania lub
wykorzystywania informacji statystycznych;
2) budynki,
rozumiane jako informacje o lokalizacji przestrzennej budynków;
3) gleba,
rozumiana jako gleby i podglebie charakteryzowane na podstawie głębokości,
tekstury, struktury i zawartości cząstek oraz materiału organicznego, kamienistości,
erozji, a w odpowiednich przypadkach na podstawie przeciętnego nachylenia oraz
przewidywanej zdolności zatrzymywania wody;
4)
zagospodarowanie przestrzenne, rozumiane jako zagospodarowanie terenu, w jego
obecnym lub przyszłym wymiarze funkcjonalnym, lub przeznaczenie
społeczno-gospodarcze terenu, w tym mieszkaniowe, przemysłowe, handlowe,
rolnicze, leśne, wypoczynkowe, wynikające z dokumentów planistycznych;
5) zdrowie i
bezpieczeństwo ludności, rozumiane jako rozmieszczenie geograficzne
występowania patologii chorobowych, informacje dotyczące wpływu na zdrowie lub
dobre samopoczucie ludności związane bezpośrednio lub pośrednio z jakością
środowiska;
6) usługi
użyteczności publicznej i służby państwowe, rozumiane jako instalacje
użyteczności publicznej, takie jak: kanalizacja, gospodarowanie odpadami, dostawa
energii i dostawa wody, administracyjne i społeczne
służby państwowe lub samorządowe, takie jak: obiekty administracji publicznej,
obiekty obrony cywilnej kraju, szkoły, szpitale; 
7) urządzenia do
monitorowania środowiska, rozumiane jako lokalizacja 
i funkcjonowanie urządzeń do monitorowania środowiska i punktów pomiarowo-kontrolnych
do obserwacji i pomiarów emisji, stanu zasobów środowiska i innych parametrów
ekosystemu w szczególności różnorodności biologicznej, warunków ekologicznych
wegetacji;
8) obiekty
produkcyjne i przemysłowe, rozumiane jako zakłady przemysłowe oraz urządzenia
poboru wody, miejsca wydobycia i składowiska;
9) obiekty
rolnicze oraz akwakultury, rozumiane jako urządzenia rolnicze oraz urządzenia
produkcyjne łącznie z systemami nawadniania, szklarniami i stajniami;
10)
rozmieszczenie ludności (demografia), rozumiane jako geograficzne rozmieszczenie
ludności, łącznie z poziomami aktywności i charakterystyką ludności pogrupowanej
według siatki georeferencyjnej, regionu, jednostki administracyjnej lub innej
jednostki analitycznej;
11)
gospodarowanie obszarem, strefy ograniczone i regulacyjne oraz jednostki
sprawozdawcze, rozumiane jako obszary zarządzane, regulowane lub wykorzystywane
do celów sprawozdawczych na poziomie międzynarodowym, europejskim, krajowym,
regionalnym i lokalnym; obejmują również wysypiska śmieci, obszary o
ograniczonym dostępie wokół ujęć wody pitnej, strefy zagrożone przez azotany,
uregulowane drogi wodne na morzach lub wodach śródlądowych o dużej powierzchni,
obszary przeznaczone pod składowiska odpadów, strefy ograniczeń hałasu, obszary
wymagające zezwolenia na poszukiwania i wydobycie, obszary dorzeczy,
odpowiednie jednostki sprawozdawcze i obszary zarządzania strefą brzegową;
12) strefy
zagrożenia naturalnego, rozumiane jako obszary zagrożone, charakteryzowane na
podstawie zagrożeń naturalnych, w tym zjawisk atmosferycznych, hydrologicznych,
sejsmicznych, wulkanicznych oraz pożarów, które ze względu na swoją
lokalizację, dotkliwość i częstotliwość mogą wywierać poważny wpływ na
społeczeństwo, np. powodzie, osunięcia ziemi i osiadanie gruntu, lawiny, pożary
lasów, trzęsienia ziemi, wybuchy wulkanów;
13) warunki
atmosferyczne, rozumiane jako warunki fizyczne w atmosferze; obejmują dane przestrzenne
oparte na pomiarach, modelach lub na kombinacji tych dwóch elementów, a także
lokalizacje pomiarów;
14) warunki
meteorologiczno-geograficzne, rozumiane jako warunki atmosferyczne i ich
pomiary z uwzględnieniem opadu atmosferycznego, temperatury, ewapotranspiracji,
prędkości i kierunku wiatru;
15) warunki
oceanograficzno-geograficzne, rozumiane jako warunki fizyczne mórz
i oceanów, w szczególności: charakter dna, prądy, pływy, zasolenie, stany
wody, stany morza, wysokość fal;
16) obszary
morskie, rozumiane jako obszary mórz i akwenów słonowodnych w podziale na
regiony i subregiony o wspólnych cechach ze względu na ich warunki fizyczne;
17) regiony
biogeograficzne, rozumiane jako obszary o stosunkowo jednorodnych warunkach
ekologicznych i o wspólnych cechach;
18) siedliska i
obszary przyrodniczo jednorodne, rozumiane jako obszary geograficzne
odznaczające się szczególnymi warunkami przyrodniczymi, procesami, strukturą
i funkcjami, które fizycznie umożliwiają egzystencję żyjącym na nich
organizmom; obejmują obszary lądowe i wodne z wyróżniającymi się cechami
geograficznymi, abiotycznymi i biotycznymi, w całości naturalne lub półnaturalne;
19)
rozmieszczenie gatunków, rozumiane jako geograficzne rozmieszczenie występowania
gatunków zwierząt i roślin pogrupowanych według siatki geograficznej, regionu,
jednostki administracyjnej lub innej jednostki analitycznej;
20) zasoby
energetyczne, rozumiane jako zasoby energii, w tym węglowodory, energia wodna,
bioenergia, energia słoneczna, wiatrowa, łącznie z informacjami dotyczącymi głębokości/wysokości
i rozmiarów danych zasobów; 
21) zasoby
mineralne, rozumiane jako zasoby mineralne, w tym rudy metali, surowce skalne i
chemiczne, łącznie z informacjami dotyczącymi głębokości/wysokości
i rozmiarów danych zasobów.
 




[1]) Niniejsza ustawa dokonuje transpozycji dyrektywy
Parlamentu Europejskiego i Rady nr 2007/2/WE z dnia 14 marca 2007 r.
ustanawiającej infrastrukturę informacji przestrzennej we Wspólnocie Europejskiej
(INSPIRE) (Dz. Urz. UE L 108 z 25.04.2007, str. 1, z późn. zm.).


[2]) Niniejszą ustawą zmienia się ustawy: ustawę z dnia 17
maja 1989 r. – Prawo geodezyjne i kartograficzne, ustawę z dnia 4 lutego 1994
r. – Prawo geologiczne i górnicze, ustawę z dnia 29 czerwca 1995 r. o
statystyce publicznej, ustawę z dnia 27 kwietnia 2001 r. – Prawo ochrony
środowiska, ustawę z dnia 16 kwietnia 2004 r. o ochronie przyrody oraz ustawę z
dnia 20 stycznia 2005 r. o recyklingu pojazdów wycofanych z eksploatacji.


[3]) Zmiany wymienionej ustawy zostały ogłoszone w Dz. U.
z 2004 r. Nr 96, poz. 959 i Nr 238, poz. 2390, z 2006 r. Nr 50, poz. 362 i Nr
126, poz. 875, z 2007 r. Nr 192, poz. 1394 oraz z 2009 r. Nr 31, poz. 206 i Nr
97, poz. 804.


[4]) Zmiany wymienionej ustawy zostały ogłoszone w Dz. U.
z 2006 r. Nr 12, poz. 65 i Nr 73, poz. 501, z 2008 r. Nr 127, poz. 817 oraz z
2009 r. Nr 157, poz. 1241.


[5]) Zmiany tekstu jednolitego
wymienionej ustawy zostały ogłoszone w Dz. U. z 2006 r. Nr 170, poz. 1217, z
2007 r. Nr 21, poz. 125, z 2008 r. Nr 201, poz. 1237 i Nr 227, poz. 1505 oraz z
2009 r. Nr 31, poz. 206, Nr 42, poz. 334, Nr 98, poz. 817 i Nr 157, poz.
1241.
 
 


[6]) Zmiany tekstu jednolitego wymienionej ustawy zostały
ogłoszone w Dz. U. z 2006 r. Nr 133, poz. 934, Nr 170, poz. 1217, Nr 190, poz.
1399 i Nr 249, poz. 1834, z 2007 r. Nr 21, poz. 125 i Nr 82, poz. 556, z
2008 r. Nr 138, poz. 865, Nr 154, poz. 958, Nr 199, poz. 1227 i Nr 227, poz.
1505 oraz z 2009 r. Nr 18, poz. 97.


[7]) Zmiany wymienionej ustawy zostały ogłoszone w Dz. U.
z 1996 r. Nr 156, poz. 775, z 1997 r. Nr 88, poz. 554 i Nr 121, poz. 769, z 1998
r. Nr 99, poz. 632 i Nr 106, poz. 668, z 2001 r. Nr 100, poz. 1080, z 2003 r.
Nr 217, poz. 2125, z 2004 r. Nr 273, poz. 2703, z 2005 r. Nr 163, poz. 1362, z
2006 r. Nr 170, poz. 1217, z 2007 r. Nr 166, poz. 1172, z 2008 r. Nr 227,
poz. 1505 oraz z 2009 r. Nr 18, poz. 97.


[8]) Zmiany tekstu jednolitego wymienionej
ustawy zostały ogłoszone w Dz. U. z 2008 r. Nr 111, poz. 708, Nr 138, poz. 865,
Nr 154, poz. 958, Nr 171, poz. 1056, Nr 199, poz. 1227, Nr 223, poz. 1464 i Nr
227, poz. 1505, z 2009 r. Nr 19, poz. 100, Nr 20, poz. 106, Nr 79, poz.
666, Nr 130, poz. 1070 i Nr 215, poz. 1664 oraz z 2010 r. Nr 21, poz. 104 i Nr
28, poz. 145.
