


Tekst ustawy
przyjęty przez Senat bez poprawek
 
 
 
USTAWA
z dnia 20
listopada 2009 r. 
 
o zmianie ustawy o
autostradach płatnych oraz o Krajowym Funduszu 
Drogowym oraz ustawy o obrocie instrumentami finansowymi[1])
 
 
Art. 1.
W ustawie z dnia
27 października 1994 r. o autostradach płatnych oraz o Krajowym Funduszu Drogowym
(Dz. U. z 2004 r. Nr 256, poz. 2571, z późn. zm.[2]))
wprowadza się następujące zmiany:
1)   w art. 37h
ust. 3 otrzymuje brzmienie:
„3.     Paliwami
silnikowymi lub gazem, o których mowa w ust. 1, są następujące produkty:
1)  benzyny
silnikowe o kodach: CN 2710 11 45 i CN 2710 11 49;
2)  oleje napędowe
o kodzie CN 2710 19 41;
3)  gaz ziemny
(mokry) i pozostałe węglowodory gazowe oraz gazowe węglowodory alifatyczne
skroplone i w stanie gazowym, przeznaczone do napędu pojazdów samochodowych,
o kodach: CN 2711 i CN 2901;
4)  wyroby inne
niż określone w pkt 1-3, przeznaczone do użycia, oferowane na sprzedaż lub
używane do napędu silników spalinowych, z wyłączeniem stanowiących samoistne
paliwa biokomponentów w rozumieniu prze­pisów ustawy z dnia 25 sierpnia 2006 r.
o biokom­ponentach i biopaliwach ciekłych bez względu na kod CN.”;
2)   art. 37m
otrzymuje brzmienie:
„Art. 37m. 1.
Stawka opłaty paliwowej wynosi:
1)   92,87 zł
za 1.000 l benzyn silnikowych, o których mowa w art. 37h ust. 3 pkt 1;
2)   233,99 zł
za 1.000 l olejów napędowych, o których mowa w art. 37h ust. 3 pkt 2;
3)   119,82 zł
za 1.000 kg gazów i innych wyrobów, o których mowa w art. 37h ust. 3 pkt 3 i 4.
2.  Stawki
opłaty paliwowej, o których mowa w ust. 1, ulegają podwyższeniu na następny
rok w stopniu odpowiadającym wskaźnikowi wzrostu cen towarów i usług
konsumpcyjnych w okresie pierwszych trzech kwartałów roku, w którym stawki
ulegają zmianie, w stosunku do analo­gicznego okresu roku poprzedniego.
3.  Wskaźnik
wzrostu cen, o którym mowa w ust. 2, ustala się na podstawie komunikatu Prezesa
Głównego Urzędu Statystycznego ogłoszonego w Dzienniku Urzędowym
Rzeczypospolitej Pol­skiej „Monitor Polski”, w terminie 15 dni po upły­wie trzeciego
kwartału, każdego roku.
4.  Minister
właściwy do spraw transportu ogłasza, w drodze obwieszczenia,
w Dzienniku Urzędo­wym Rzeczypospolitej Polskiej „Monitor Polski”, stawki
opłaty paliwowej obliczone z uwzględ­nieniem zasady, o której mowa w ust.
2, zaokrą­glając je w górę do pełnych groszy.”.
 
Art. 2.
W ustawie z dnia
29 lipca 2005 r. o obrocie instrumentami finansowymi (Dz. U. Nr 183, poz. 1538,
z późn. zm.[3]))
w art. 70 w ust. 2 pkt 1 otrzymuje brzmienie:
„1)     art. 69
ust. 2 pkt 1-6 – o ile przedmiotem tych czynności są papiery wartościowe, o
których mowa w art. 4 ust. 1 pkt 2, lub inne niedopuszczone do obrotu
zorganizowanego instrumenty finansowe oraz obligacje, o których mowa w art. 39p
ust. 1 ustawy z dnia 27 października 1994 r. o autostradach płatnych oraz
o Krajowym Funduszu Drogowym (Dz. U. z 2004 r. Nr 256, poz. 2571, z późn. zm.[4]));”.
 
Art. 3.
Ustawa wchodzi w
życie z dniem 1 stycznia 2010 r.
 
 
                                                                                                                                 MARSZAŁEK
SEJMU
 
 
                                                                                                                            /
- / Bronisław Komorowski
 




[1]) Niniejsza ustawa dokonuje w zakresie swojej regulacji
wdrożenia dyrektywy Rady 2003/96/WE z dnia 27 października 2003 r. w
sprawie restrukturyzacji wspólnotowych przepisów ramowych dotyczących
opodatkowania produktów energetycznych i energii elektrycznej (Dz. Urz. UE L
283 z 31.10.2003, str. 51, z późn. zm.; Dz. Urz. UE Polskie wydanie
specjalne, rozdz. 9, t. 1, str. 405, z późn. zm.).  


[2]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 273, poz. 2703, z 2005 r. Nr 155,
poz. 1297 i Nr 172, poz. 1440, z 2006 r. Nr 12, poz. 61, z 2007 r. Nr 23, poz.
136 i Nr 99, poz. 666, z 2008 r. Nr 218, poz. 1391 oraz z 2009 r. Nr 3, poz.
11, Nr 19, poz. 101, Nr 86, poz. 720, Nr 105, poz. 877, Nr 115, poz. 966,
Nr 143, poz. 1164 i Nr 157, poz. 1241. 


[3]) Zmiany wymienionej ustawy zostały ogłoszone w Dz. U.
z 2006 r. Nr 104, poz. 708 i Nr 157, poz. 1119, z 2008 r. Nr 171, poz.
1056 oraz z 2009 r. Nr 13, poz. 69, Nr 42, poz. 341, Nr 77, poz. 649, Nr 78,
poz. 659, Nr 165, poz. 1316,  Nr 166, poz. 1317 i Nr 168, poz. 1323. 


[4]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 273, poz. 2703, z 2005 r. Nr 155,
poz. 1297 i Nr 172, poz. 1440, z 2006 r. Nr 12, poz. 61, z 2007 r. Nr 23, poz.
136 i Nr 99, poz. 666, z 2008 r. Nr 218, poz. 1391 oraz z 2009 r. Nr 3, poz.
11, Nr 19, poz. 101, Nr 86, poz. 720, Nr 105, poz. 877, Nr 115, poz. 966,
Nr 143, poz. 1164 i Nr 157, poz. 1241. 
