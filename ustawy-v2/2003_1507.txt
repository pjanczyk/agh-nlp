


Tekst ustawy przekazany do Senatu zgodnie z
art. 52 regulaminu Sejmu
 
 
 
USTAWA
z dnia 13 czerwca
2007 r.
 
o zmianie ustawy o
opłacie skarbowej
 
 
Art. 1.
W ustawie z dnia
16 listopada 2006 r. o opłacie skarbowej (Dz. U. Nr 225, poz. 1635 oraz z
2007 r. Nr 64, poz. 427) wprowadza się następujące zmiany:
1) po art. 3
dodaje się art. 3a w brzmieniu:
„Art. 3a. 1.
Nie podlega opłacie skarbowej dokonanie czynności urzędowej lub wydanie zaświadczenia,
jeżeli dokonanie tej czynności lub wydanie zaświadczenia następuje na podstawie
zgłoszenia lub na wniosek, które przekazane zostały za pośrednictwem polskiego
konsula albo, jeżeli doręczenie dokumentu potwierdzającego dokonanie czynności
urzędowej lub zaświadczenia dokonywane jest za pośrednictwem polskiego konsula,
za pobraniem opłaty konsularnej.
2. Konsul
dokonując czynności, o których mowa w ust. 1, zobowiązany jest poinformować
organ administracji publicznej o pobraniu opłaty konsularnej.”;
2) art. 8
otrzymuje brzmienie:
„Art. 8. 1.
Zapłaty opłaty skarbowej dokonuje się w kasie właściwego organu podatkowego lub
na jego rachunek.
2. Rada gminy
może zarządzić pobór opłaty skarbowej w drodze inkasa, wyznaczyć inkasentów
oraz określić wysokość wynagrodzenia za inkaso.
3. Organy
administracji rządowej i samorządowej oraz podmioty, o których mowa w art. 1
ust. 2, dokonują adnotacji potwierdzających zapłatę opłaty skarbowej, zwolnienie
od niej lub wyłączenie obowiązku jej zapłaty.
4. Adnotacji,
o której mowa w ust. 3, nie dokonuje się, w przypadku gdy dokonanie czynności
urzędowej, wydanie zaświadczenia lub zezwolenia (pozwolenia, koncesji) nie
podlega opłacie skarbowej na podstawie art. 2 ust. 1 pkt 1 lit. e, art. 3
lub art. 3a.
5. Adwokat,
radca prawny, doradca podatkowy oraz rzecznik patentowy mogą składać w sądzie,
organie administracji rządowej lub samorządowej albo podmiocie, o którym mowa w
art. 1 ust. 2, uwierzytelnioną przez siebie kopię dowodu zapłaty opłaty
skarbowej od dokumentu stwierdzającego udzielenie im pełnomocnictwa lub prokury
albo jego odpisu, wypisu lub kopii. Sąd, organ administracji rządowej lub samorządowej
albo podmiot, o którym mowa w art. 1 ust. 2, może, w razie wątpliwości,
żądać przedłożenia oryginału dowodu zapłaty.”;
3) art. 10
otrzymuje brzmienie:
„Art. 10.
Minister właściwy do spraw finansów publicznych określi, w drodze
rozporządzenia:
1) sposób
potwierdzania przez organy administracji rządowej i samorządowej oraz podmioty,
o których mowa w art. 1 ust. 2, zapłaty opłaty skarbowej, zwolnienia od
niej lub wyłączenia obowiązku jej zapłaty, w szczególności przez wskazanie sposobu:
a)
dokumentowania zapłaty opłaty skarbowej,
b) sporządzania
adnotacji potwierdzających zapłatę opłaty skarbowej, zwolnienie od niej lub
wyłączenie obowiązku jej zapłaty,
2) sposób
dokonywania zwrotu opłaty skarbowej oraz tryb przekazywania organom podatkowym
dokumentów niezbędnych do dokonania jej zwrotu
      –
uwzględniając konieczność zapewnienia spraw­ności postępowania podatkowego, a
także zapewnienia kontroli zapłaty opłaty skarbowej.”.
 
Art. 2.
1. Do dnia 31
grudnia 2008 r. zapłata opłaty skarbowej może być dokonywana także nabytymi i
niewykorzystanymi przed dniem 1 stycznia 2007 r. znakami opłaty skarbowej
o odpowiedniej wartości, których wzór został określony w przepisach
obowiązujących od dnia 1 lutego 1995 r. do dnia 31 grudnia 2006 r.
2. Znaki opłaty
skarbowej nakleja się na składanym wniosku o dokonanie czynności urzędowej
albo na dokumencie zgłoszenia, na składanym wniosku o wydanie zaświadczenia lub
zezwolenia, albo na składanym dokumencie stwierdzającym udzielenie
pełnomocnictwa lub prokury, albo na jego wypisie, odpisie lub kopii. 
3. Znaki opłaty
skarbowej kasują upoważnieni pracownicy organów administracji rządowej i
samorządowej, podmiotów wykonujących zadania z zakresu administracji publicznej
oraz sądów. Znaki opłaty skarbowej kasuje się przez przekreślenie ich na krzyż,
a obok znaków kasujący wpisuje datę skasowania, sumę, na którą znaki skasowano,
oraz składa podpis z podaniem imienia i nazwiska. 
 
Art. 3.
Jeżeli opłata
skarbowa uiszczona w sposób określony w art. 2 jest niższa od należnej, zapłaty
kwoty stanowiącej różnicę między kwotą należnej opłaty a zapłaconą znakami
opłaty skarbowej dokonuje się w sposób określony w art. 8 ust. 1 i 2 ustawy z
dnia 16 listopada 2006 r. o opłacie skarbowej, w brzmieniu nadanym niniejszą
ustawą.
 
Art. 4.
W przypadku gdy
zapłata opłaty skarbowej następuje w sposób określony w art. 2 lub 3, organ
administracji rządowej i samorządowej albo podmiot, o którym mowa w art. 1 ust.
2 ustawy z dnia 16 listopada 2006 r. o opłacie skarbowej, dokonując
czynności urzędowej, w wyniku której wydawany jest dokument, wydając
zaświadczenie lub zezwolenie, na wydawanym dokumencie zamieszcza adnotację
określającą wysokość opłaty skarbowej, z uwzględnieniem sposobu jej uiszczenia,
potwierdzoną pieczęcią urzędową oraz podpisem osoby dokonującej adnotacji
z podaniem imienia, nazwiska i stanowiska służbowego.
 
Art. 5.
Do dnia 31 grudnia 2008 r. zapłaty opłaty
skarbowej w sposób określony w art. 2 i 3 mogą dokonywać także podmioty, o
których mowa w art. 61 § 1 ustawy z dnia 29 sierpnia 1997 r. –
Ordynacja podatkowa (Dz. U. z 2005 r. Nr 8, poz. 60, z późn. zm.[1])).
 
Art. 6.
Przepisy
wykonawcze wydane na podstawie art. 10 ustawy, o której mowa w art. 1,
zachowują moc do czasu wejścia w życie przepisów wykonawczych wydanych na
podstawie art. 10 tej ustawy, w brzmieniu nadanym niniejszą ustawą, nie dłużej
jednak niż przez 6 miesięcy od dnia jej wejścia w życie.
 
Art. 7.
Ustawa wchodzi w
życie po upływie 7 dni od dnia ogłoszenia. 
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
- / Ludwik Dorn




[1])
Zmiany tekstu jednolitego
wymienionej ustawy zostały ogłoszone w Dz. U. z 2005 r. Nr 85, poz. 727, Nr 86,
poz. 732 i Nr 143, poz. 1199 oraz z 2006 r. Nr 66, poz. 470, Nr 104,
poz. 708, Nr 143, poz. 1031, Nr 217, poz. 1590 i Nr 225, poz. 1635. 
