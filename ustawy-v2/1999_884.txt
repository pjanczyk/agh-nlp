



Dz.U. z 1999 r. Nr 79, poz. 884
                                    USTAWA
                           z dnia 3 września 1999 r.
                                       
     o utworzeniu Uniwersytetu Kardynała Stefana Wyszyńskiego w Warszawie
                                       
                                    Art. 1.
1. Tworzy się z dniem 1 października 1999 r. Uniwersytet Kardynała Stefana
  Wyszyńskiego w Warszawie, zwany dalej "Uniwersytetem".
2. Siedzibą Uniwersytetu jest Warszawa.
3. Uniwersytet jest uczelnią państwową.
                                    Art. 2.
Uniwersytet kształci oraz prowadzi badania naukowe w szczególności w zakresie
nauk humanistycznych, społecznych i teologicznych.
                                    Art. 3.
1. Uniwersytet tworzy się z Akademii Teologii  Katolickiej w Warszawie,
  zwanej dalej "Akademią".
2. Z dniem utworzenia Uniwersytetu znosi się Akademię Teologii Katolickiej w
  Warszawie.
                                    Art. 4.
1. Nadzór nad Uniwersytetem sprawuje minister właściwy do spraw szkolnictwa
  wyższego.
2. Uniwersytet pozostaje ponadto pod nadzorem władz Kościoła Katolickiego w
  zakresie określonym przez umowę między Konferencją Episkopatu Polski a
  Rządem  Rzeczypospolitej Polskiej oraz statut uczelni.
                                    Art. 5.
1. Mienie, obejmujące własność i inne prawa majątkowe Akademii, staje się
  mieniem Uniwersytetu z dniem jego utworzenia.
2. Uniwersytet z dniem utworzenia przejmuje prawa i zobowiązania Akademii.
                                       
                                    Art. 6.
1. Z dniem utworzenia Uniwersytetu:
   1) pracownicy Akademii stają się pracownikami Uniwersytetu,
   2) studenci Akademii stają się studentami Uniwersytetu.
2. Osoby przyjęte do Akademii na pierwszy rok studiów na rok akademicki
  19992000 z dniem utworzenia Uniwersytetu stają się jego studentami.
3. Podstawowe jednostki organizacyjne Akademii z dniem utworzenia
  Uniwersytetu stają się jego podstawowymi jednostkami organizacyjnymi.
4. Jednostki organizacyjne Akademii, które przed dniem utworzenia
  Uniwersytetu posiadały uprawnienia do nadawania stopni naukowych, zachowują
  te uprawnienia po dniu utworzenia Uniwersytetu.
                                    Art. 7.
Dotychczasowe organy kolegialne i jednoosobowe Akademii, z wyłączeniem
rektora, z dniem utworzenia Uniwersytetu stają się jego organami.
                                    Art. 8.
Do dnia 31 grudnia 1999 r. zostaną przeprowadzone wybory organów Uniwersytetu
w trybie i na okres ustalony w statucie Uniwersytetu.
                                    Art. 9.
Ustawa wchodzi w życie po upływie 14 dni od dnia ogłoszenia.
                                       
                                       
