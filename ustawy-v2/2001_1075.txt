



Dz.U. z 2001 r. Nr 99, poz. 1075
                                        
                                        
                                        
                                        
                                     USTAWA
                           z dnia 24 sierpnia 2001 r.
                                        
     o zmianie ustawy - Kodeks pracy oraz ustawy o świadczeniach pieniężnych
           z ubezpieczenia społecznego w razie choroby i macierzyństwa
                                        
                                        
                                     Art. 1.
W ustawie z dnia 26 czerwca 1974 r. - Kodeks pracy (Dz.U. z 1998 r. Nr 21, poz.
94, Nr 106, poz. 668, Nr 113, poz. 717, z 1999 r. Nr 99, poz. 1152, z 2000 r. Nr
19, poz. 239, Nr 43, poz. 489, Nr 107, poz. 1127, Nr 120, poz. 1268, z 2001 r.
Nr 11, poz. 84, Nr 28, poz. 301 i Nr 52, poz. 538) w art. 180 wprowadza się
następujące zmiany:
1) w § 5 w zdaniu drugim po wyrazie "wniosek" dodaje się wyrazy "i dopuścić
  pracownicę do pracy w terminie przez nią wskazanym, a jeżeli nie jest to
  możliwe, nie później niż z upływem 14 dni od dnia złożenia wniosku na
  piśmie";
2) w § 6 w zdaniu drugim po wyrazie "wniosek" dodaje się wyrazy "i udzielić
  pracownikowi urlopu w terminie przez niego wskazanym, przypadającym jednak
  bezpośrednio po zakończeniu urlopu przez pracownicę, a jeżeli nie jest to
  możliwe, nie później niż z upływem 14 dni od dnia złożenia wniosku na
  piśmie".
                                        
                                     Art. 2.
W ustawie z dnia 25 czerwca 1999 r. o świadczeniach pieniężnych z ubezpieczenia
społecznego w razie choroby i macierzyństwa (Dz.U. Nr 60, poz. 636 i Nr 110,
poz. 1256 oraz z 2000 r. Nr 53, poz. 633) w art. 29 wprowadza się następujące
zmiany:
1) w ust. 1 pkt 3 na końcu dodaje się wyrazy " , z wyjątkiem rodziny zastępczej
  pełniącej zadania pogotowia rodzinnego";
2) po ust. 4 dodaje się ust. 4a w brzmieniu:
  "4a. W razie skrócenia okresu pobierania zasiłku macierzyńskiego na wniosek
     ubezpieczonej - matki dziecka po wykorzystaniu przez nią zasiłku za okres
     co najmniej 16 tygodni, zasiłek ten przysługuje ubezpieczonemu - ojcu
     dziecka, który uzyskał prawo do urlopu macierzyńskiego lub przerwał
     działalność zarobkową w celu sprawowania osobistej opieki nad dzieckiem.";
3) w ust. 6 po wyrazach "w ust. 4" dodaje się wyrazy "i 4a".
                                     Art. 3.
Ustawa wchodzi w życie z dniem ogłoszenia z mocą od dnia 26 maja 2001 r.
