



Dz.U. z 2001 r. Nr 72, poz. 748
                                        
                                        
                                        
                                        
                                     USTAWA
                            z dnia 8 czerwca 2001 r.
                                        
           o zmianie ustawy o pomocy społecznej oraz niektórych ustaw
                                        
                                        
                                     Art. 1.
W ustawie z dnia 29 listopada 1990 r. o pomocy społecznej (Dz.U. z 1998 r. Nr
64, poz. 414, Nr 106, poz. 668, Nr 117, poz. 756 i Nr 162, poz. 1118 i 1126, z
1999 r. Nr 20, poz. 170, Nr 79, poz. 885 i Nr 90, poz. 1001 oraz z 2000 r. Nr
12, poz. 136 i Nr 19, poz. 238) wprowadza się następujące zmiany:
1) w art. 2a w ust. 1:
   a) w pkt 1 na końcu dodaje się wyrazy "z zastrzeżeniem art. 4a,",
   b) w pkt 2 po wyrazach "bez względu na tytuł i źródło ich uzyskania" dodaje
     się wyrazy " , jeżeli ustawa nie stanowi inaczej,",
   c) po pkt 2a dodaje się pkt 2b w brzmieniu:
      "2b) dochodzie dziecka - oznacza to dochód dziecka, do którego zalicza
          się kwotę otrzymywanej renty rodzinnej wraz z dodatkiem dla sierot
          zupełnych, zasiłek pielęgnacyjny, dodatek pielęgnacyjny, otrzymywane
          alimenty oraz kwotę odpowiadającą dochodom uzyskiwanym z majątku
          dziecka,",
   d) po pkt 9 dodaje się pkt 9a w brzmieniu:
      "9a) rodzinnym domu pomocy - oznacza to usługi opiekuńcze i bytowe
          świadczone całodobowo przez osobę lub rodzinę dla nie mniej niż
          trzech i nie więcej niż ośmiu osób wymagających z powodu wieku
          wsparcia w tej formie,",
   e) w pkt 13 na końcu dodaje się wyrazy "w podziale na następujące typy
     placówek: placówki wsparcia dziennego, placówki interwencyjne, placówki
     rodzinne, placówki socjalizacyjne, placówki resocjalizacyjne,";
2) w art. 3 w pkt 4 po wyrazie "macierzyństwa" dodaje się wyrazy "lub
  wielodzietności";
3) w art. 4 w ust. 1 w zdaniu wstępnym wyrazy "art. 33g ust. 1 i 2" zastępuje
  się wyrazami "art. 33g ust. 1-3";
4) po art. 4 dodaje się art. 4a w brzmieniu:
       "Art. 4a. Przy ustalaniu prawa do zasiłku stałego, zasiłku stałego
              wyrównawczego i gwarantowanego zasiłku okresowego w składzie
              rodziny nie uwzględnia się dzieci wychowywanych w ramach rodziny
              zastępczej, a do dochodu rodziny nie wlicza się ich dochodów i
              pomocy pieniężnej, o której mowa w art. 33g ust. 1-3, chyba że
              zasiłek ma być przyznany ze względu na te dzieci.";
5) w art. 6 w ust. 1a w zdaniu pierwszym po wyrazach "odmowy przyznania" dodaje
  się przecinek i wyraz "zaprzestania";
6) w art. 11 w pkt 2a wyraz "oraz" zastępuje się przecinkiem, a na końcu dodaje
  się wyrazy "i art. 31b ust. 3";
7) w art. 11b w ust. 1 w pkt 5 kropkę zastępuje się przecinkiem i dodaje się
  pkt 6 w brzmieniu:
     "6) organizowanie i prowadzenie jednostek organizacyjnych pomocy
       społecznej o zasięgu ponadpowiatowym.";
8) w art. 12 w ust. 1 pkt 5 otrzymuje brzmienie:
     "5) wydawanie i cofanie zezwoleń lub zezwoleń warunkowych na prowadzenie
       domów pomocy społecznej oraz prowadzenie rejestru domów pomocy
       społecznej, placówek opiekuńczo-wychowawczych i ośrodków adopcyjnoopiekuńczych,";

9) po art. 12a dodaje się art. 12b w brzmieniu:
    "Art. 12b. Do zadań ministra właściwego do spraw zabezpieczenia społecznego
           w zakresie pomocy społecznej należy w szczególności:
           1) tworzenie koncepcji i określenie kierunków rozwoju oraz tworzenie
             prawa w obszarze pomocy społecznej,
           2) zlecanie i finansowanie badań, ekspertyz i analiz z zakresu
             pomocy społecznej,
           3) określanie standardów dla zadań pomocy społecznej realizowanych
             przez jednostki organizacyjne oraz nadzór nad ich wdrażaniem,
           4) analiza skuteczności pomocy społecznej głównie poprzez ocenę
             instrumentów, odbiorców pomocy społecznej oraz efektywność
             poszczególnych rodzajów świadczeń,
           5) inspirowanie i promowanie nowych form i metod działania, w tym
             szkolenie kadr,
           6) tworzenie i finansowanie resortowych programów osłonowych,
             zlecanie ich do realizacji administracji rządowej i samorządowej
             oraz podmiotom określonym w art. 12a, a także kontrola ich
             wykonania,
           7) współdziałanie z organizacjami pozarządowymi o charakterze
             regionalnym lub ogólnokrajowym,
           8) współfinansowanie oraz nadzór nad funkcjonowaniem i rozwojem
             systemu informatycznego w jednostkach organizacyjnych pomocy
             społecznej.";
10) w art. 18:
   a) w ust. 2 po wyrazie "zakres" dodaje się wyrazy "i miejsce świadczenia",
   b) po ust. 5 dodaje się ust. 6 w brzmieniu:
         "6. Minister właściwy do spraw zabezpieczenia społecznego określi, w
           drodze rozporządzenia, standardy, rodzaj i zakres usług bytowych i
           opiekuńczych świadczonych przez rodzinny dom pomocy oraz zasady
           kierowania do rodzinnego domu pomocy, odpłatności i nadzoru nad
           rodzinnymi domami pomocy.";
11) w art. 19 skreśla się ust. 1a;
12) w art. 21 w ust. 1 po wyrazach "mieszkaniach chronionych" dodaje się wyrazy
  " , rodzinnych domach pomocy";
13) w art. 27 w ust. 3 po wyrazach "w rodzinie zastępczej" dodaje się przecinek
  i wyrazy "również po ustaniu funkcji tej rodziny";
14) w art. 27a ust. 4 i 5 otrzymują brzmienie:
     "4. Osobie, o której mowa w ust. 1 i 2, uprawnionej do renty lub
       emerytury, z wyłączeniem renty rodzinnej, renta socjalna nie
       przysługuje.
     5. Osoba, o której mowa w ust. 1 i 2, traci prawo do renty socjalnej za
       miesiąc, w którym osiągnęła dochód z tytułu pracy lub działalności
       gospodarczej przekraczający wysokość renty.";
15) w art. 31 po ust. 4f dodaje się ust. 4g w brzmieniu:
   "4g. Do osób, o których mowa w ust. 4a, nie stosuje się art. 6 ust. 1a.";
16) w art. 31b:
   a) w ust. 3 wyrazy "rezygnującą z pracy" zastępuje się wyrazami " , która
     zrezygnuje z zatrudnienia",
   b) w ust. 9 wyrazy "1 i 2" zastępuje się wyrazami "1-3", a po wyrazie
     "stałego" dodaje się wyrazy "lub złożenia wniosku o opłacanie składki";
17) w art. 33c po ust. 4 dodaje się ust. 5 w brzmieniu:
     "5. Pełnienie funkcji rodziny zastępczej z mocy prawa ustaje z dniem
       osiągnięcia przez dziecko pełnoletności.";
18) w art. 33d:
   a) po pkt 3 dodaje się pkt 3a w brzmieniu:
       "3a) wywiązują się z obowiązku łożenia na utrzymanie osoby najbliższej
          lub innej osoby, o ile taki obowiązek z mocy prawa lub orzeczenia
          sądu na nich ciąży,",
   b) w pkt 6 skreśla się wyraz "pozytywną",
   c) skreśla się zdanie drugie;
19) art. 33e otrzymuje brzmienie:
    "Art. 33e. 1. Rodziny zastępcze dzielą się na:
           1) spokrewnione z dzieckiem,
           2) niespokrewnione z dzieckiem,
             3)  rodziny,  o  których mowa w pkt 2, pełniące  zadania  pogotowia
               rodzinnego.
           2. Rodziny zastępcze powinny uczestniczyć w szkoleniu organizowanym
            przez powiatowe centrum pomocy rodzinie lub na jego zlecenie, przez
            ośrodek adopcyjno-opiekuńczy lub inny podmiot.
           3. Szkolenie rodzin zastępczych, o których mowa w ust. 1 pkt 1,
            prowadzi się według indywidualnego planu szkolenia, w zależności od
            potrzeb rodziny.
           4. Szkolenie rodzin zastępczych, o których mowa w ust. 1 pkt 2 i 3,
            prowadzi się według programów szkolenia uwzględniających zakres
            programowy szkolenia, określony w rozporządzeniu, o którym mowa w
            art. 33g ust. 7 pkt 4.
           5. Program szkolenia zatwierdza minister właściwy do spraw
            zabezpieczenia społecznego na wniosek powiatowego centrum pomocy
            rodzinie, ośrodka adopcyjno-opiekuńczego lub innego podmiotu
            prowadzącego szkolenie,
           6. Zatwierdzenie lub odmowa zatwierdzenia programu szkolenia
            następuje w drodze decyzji administracyjnej.";
20) art. 33g otrzymuje brzmienie:
    "Art. 33g. 1. Starosta właściwy ze względu na miejsce zamieszkania rodziny
             zastępczej udziela pomocy pieniężnej na częściowe pokrycie kosztów
             utrzymania każdego umieszczonego w tej rodzinie dziecka w
             wysokości 40% kwoty, o której mowa w ust. 4, pomniejszonej o kwotę
             odpowiadającą 50% dochodu tego dziecka, nie mniej jednak niż 10%
             kwoty, o której mowa w ust. 4.
         2. Starosta właściwy ze względu na miejsce zamieszkania rodziny
           zastępczej udziela pomocy pieniężnej na częściowe pokrycie kosztów
           utrzymania każdego umieszczonego w tej rodzinie dziecka,
           uwzględniając:
           1) wiek,
           2) stopień rozwoju,
           3) stan zdrowia,
           4) stopień niedostosowania społecznego,
          w wysokości wyższej niż określona w ust. 1, lecz nieprzekraczającej
           80% kwoty, o której mowa w ust. 4, pomniejszonej o kwotę
           odpowiadającą 50% dochodu tego dziecka, nie mniej jednak niż 20%
           kwoty, o której mowa w ust. 4.
         3. Rodzina zastępcza, o której mowa w art. 33e ust. 1 pkt 2 i 3,
           otrzymuje dodatkowo na każde umieszczone w niej dziecko kwotę
           odpowiadającą 10% kwoty, o której mowa w ust. 4, z tytułu
           sprawowania osobistej opieki nad dzieckiem i jego wychowania.
         4. Podstawą ustalenia wysokości pomocy pieniężnej, o której mowa w
           ust. 1, jest kwota 1 387 zł. Rodzina zastępcza może zrezygnować z
           przysługującej pomocy pieniężnej.
         5. Pomoc pieniężna, o której mowa w ust. 1, może być przyznana w
           części lub w całości w formie niepieniężnej w przypadku
           wykorzystywania jej w sposób niezgodny z przeznaczeniem lub
           marnotrawieniem.
         6. Pomoc pieniężną przyznaje się w drodze decyzji administracyjnej.
         7. Rada Ministrów określi, w drodze rozporządzenia:
           1) szczegółowe zasady działania rodzin zastępczych,
           2) szczegółowe zasady doboru rodzin zastępczych i umieszczenia
             dzieci w tych rodzinach,
           3) tryb przygotowywania i szkolenia rodzin zastępczych,
           4) zakres programowy szkolenia rodzin zastępczych i tryb
             zatwierdzenia programów szkolenia rodzin zastępczych.
         8. Rada Ministrów określi, w drodze rozporządzenia:
           1) wysokość oraz szczegółowe zasady przyznawania pomocy pieniężnej,
             o której mowa ust. 2,
           2) szczegółowe warunki finansowania dziecka umieszczonego w rodzinie
             zastępczej, w tym także przebywającego poza rodziną zastępczą,
           3) szczegółowe zasady przyznawania wynagrodzenia rodzinom, o których
             mowa w art. 33e ust. 1 pkt 3, z tytułu pozostawania w gotowości
             przyjęcia dziecka albo świadczonej opieki i wychowania, w
             zależności od czasu pobytu dziecka w tej rodzinie, liczby dzieci,
             stanu ich zdrowia i rozwoju,
             4)  zasady  i wysokość odpłatności rodziców za pobyt ich  dzieci  w
               rodzinach  zastępczych  oraz sposób i tryb  postępowania  w  tych
               sprawach.";
21) w art. 33j ust. 3 otrzymuje brzmienie:
     "3. Starosta może odstąpić od ustalenia odpłatności, o której mowa w ust.
       1, na wniosek rodziców dziecka lub z urzędu ze względu na trudną
       sytuację materialną.";
22) w art. 33k w ust. 4 kropkę na końcu zastępuje się przecinkiem i dodaje się
  wyrazy "z tym że opłata ponoszona przez opiekunów prawnych nie może być
  wyższa niż 50% kwoty stanowiącej dochód dziecka.";
23) w art. 33ł:
   a) w ust. 1 wyrazy "rodzinnych formach opieki zastępczej" zastępuje się
     wyrazami "rodzinnej opiece zastępczej",
   b) ust. 7 otrzymuje brzmienie:
     "7. Minister właściwy do spraw zabezpieczenia społecznego, w porozumieniu
       z Ministrem Sprawiedliwości, określa, w drodze rozporządzenia, podmioty
       uprawnione do zakładania i prowadzenia niepublicznych ośrodków adopcyjnoopiekuńczych
oraz staż pracy i kwalifikacje wymagane od osób
       zatrudnionych w publicznych i niepublicznych ośrodkach adopcyjnoopiekuńczych,
a także warunki lokalowe, jakimi powinny dysponować te
       ośrodki.",
   c) po ust. 7 dodaje się ust. 7a w brzmieniu:
      "7a. Minister właściwy do spraw zabezpieczenia społecznego wyznacza, w
          drodze rozporządzenia, ośrodek adopcyjno-opiekuńczy prowadzący
          centralny bank danych o dzieciach oczekujących na przysposobienie,
          którym nie można zapewnić opieki w rodzinie adopcyjnej w
          Rzeczypospolitej Polskiej, a także ośrodek adopcyjno-opiekuńczy lub
          ośrodki adopcyjno-opiekuńcze upoważnione do współpracy z
          licencjonowanymi przez rządy innych państw organizacjami lub
          ośrodkami adopcyjnymi w zakresie przysposobienia związanego ze zmianą
          dotychczasowego miejsca zamieszkania dziecka w Rzeczypospolitej
          Polskiej na miejsce zamieszkania w innym państwie.";
24) w art. 33n:
   a) po ust. 1 dodaje się ust. 1a w brzmieniu:
      "1a. Obsługę finansowo-księgową publicznych placówek rodzinnych prowadzi
          starosta. Placówki rodzinne otrzymują środki na bieżące
          funkcjonowanie, w tym zryczałtowane kwoty na utrzymanie dzieci.
          Minister właściwy do spraw zabezpieczenia społecznego określa, w
          drodze rozporządzenia, stawki na bieżące funkcjonowanie placówki
          rodzinnej.",
   b) w ust. 5 skreśla się wyrazy "na zasadach określonych w ust. 6 i 7",
   c) skreśla się ust. 6 i 7;
25) art. 33p otrzymuje brzmienie:
    "Art. 33p. 1. Osoba, która osiągnęła pełnoletność w rodzinie zastępczej,
             oraz osoba pełnoletnia opuszczająca niektóre typy placówek
             opiekuńczo-wychowawczych i domów pomocy społecznej oraz schroniska
             dla nieletnich, zakłady poprawcze i specjalne ośrodki szkolnowychowawcze
zostaje objęta pomocą mającą na celu jej życiowe
             usamodzielnienie i integrację ze środowiskiem poprzez pracę
             socjalną, a także pomocą:
           1) pieniężną na usamodzielnienie,
           2) pieniężną na kontynuowanie nauki,
           3) w uzyskaniu odpowiednich warunków mieszkaniowych, w tym w
             mieszkaniu chronionym,
           4) w uzyskaniu zatrudnienia,
           5) na zagospodarowanie - w formie rzeczowej.
         2. Podstawę ustalenia wysokości pomocy, o której mowa w ust. 1 pkt 1,
           2 i 5, stanowi kwota 1 387 zł.
         3. Pomoc pieniężna na kontynuowanie nauki przysługuje osobie, o której
           mowa w ust. 1, jeżeli kontynuuje ona naukę w gimnazjum, szkole
           ponadpodstawowej, szkole ponadgimnazjalnej lub w szkole wyższej.
           Pomoc w miesięcznej wysokości 30% kwoty, o której mowa w ust. 2,
           przyznaje się do czasu ukończenia nauki, nie dłużej jednak niż do
           ukończenia 25 lat.
         4. Pomoc, o której mowa w ust. 3, przysługuje również osobie
           pełnoletniej nieopuszczającej placówki, o której mowa w ust. 1,
           kontynuującej naukę.
         5. Pomoc, o której mowa w ust. 1 pkt 1 i 2, przysługuje osobom, o
           których mowa w ust. 1, znajdującym się w trudnej sytuacji
           dochodowej.
         6. W szczególnie uzasadnionych przypadkach można odmówić przyznania
           pomocy, o której mowa w ust. 1 pkt 1 i 2, lub zaprzestać udzielania
           tej pomocy.
         7. W uzasadnionych przypadkach na wniosek osoby zainteresowanej lub z
           urzędu pomoc, o której mowa w ust. 1 pkt 1 i 2, można zawiesić.
         8. Pomocy, o której mowa w ust. 1 pkt 1 i 2, udziela starosta powiatu
           właściwego ze względu na miejsce pobytu dziecka przed umieszczeniem
           w rodzinie zastępczej lub skierowaniem do placówki, o której mowa w
           ust. 1.
         9. Pomocy, o której mowa w ust. 1 pkt 3-5, udziela starosta właściwy
           ze względu na miejsce osiedlenia się osoby, która osiągnęła
           pełnoletność w rodzinie zastępczej, lub osoby opuszczającej
           placówkę, o której mowa w ust. 1.
         10. Minister właściwy do spraw zabezpieczenia społecznego w
           porozumieniu z ministrem właściwym do spraw oświaty i wychowania
           oraz Ministrem Sprawiedliwości określi, w drodze rozporządzenia:
           1) warunki i kryteria dochodowe, jakie powinna spełnić osoba, która
             osiągnęła pełnoletność w rodzinie zastępczej lub osoba opuszczająca
             niektóre typy placówek opiekuńczo-wychowawczych i domów pomocy
             społecznej oraz zakłady poprawcze, schroniska dla nieletnich i
             specjalne ośrodki szkolno-wychowawcze, uprawniające do pomocy, o
             której mowa w ust. 1 pkt 1 i 2,
           2) szczegółowe zasady i tryb przyznania, zawieszenia, zaprzestania
             udzielania lub odmowy przyznania pomocy, o której mowa w ust. 1 pkt
             1 i 2, wysokość pomocy pieniężnej na usamodzielnienie i pomocy
             pieniężnej na kontynuowanie nauki oraz wartości i składniki pomocy
             na zagospodarowanie,
           3) typy placówek opiekuńczo-wychowawczych oraz domów pomocy
             społecznej, z których osoby je opuszczające są uprawnione do
             korzystania z pomocy, o której mowa w ust. 1 pkt 1 i 2.";
26) w art. 35:
   a) ust. 2 otrzymuje brzmienie:
     "2. Opłatę za pobyt w ośrodkach wsparcia i w mieszkaniach chronionych
       ustala podmiot kierujący w uzgodnieniu z osobą kierowaną, uwzględniając
       przyznany zakres usług. Osoby nie ponoszą opłat, jeśli ich dochód lub
       dochód na osobę w rodzinie nie przekracza kryterium dochodowego
       ustalonego w art. 4 ust. 1. Do dochodu nie wlicza się pomocy udzielonej
       na podstawie art. 33p ust. 1 pkt 1 i 2.",
   b) w ust. 2a w zdaniu wstępnym wyrazy "zwalnia się" zastępuje się wyrazami
     "mogą być zwolnione",
   c) po ust. 2i dodaje się ust. 2j w brzmieniu:
      "2j. Opłaty, o których mowa w ust. 1, przeznaczane są na utrzymanie domu
          pomocy społecznej.";
27) art. 35a otrzymuje brzmienie:
      "Art. 35a. 1. Wymienione w ustawie kwoty określające:
           1) wartość dochodu odpowiadającą dochodowi z 1 ha przeliczeniowego,
           2) wysokość dochodu uprawniającą do świadczeń z pomocy społecznej,
           3) wysokość zasiłku stałego lub renty socjalnej,
           4) wysokość dodatku do zasiłku stałego lub renty socjalnej,
           5) minimalną wysokość zasiłku okresowego oraz zasiłku stałego
             wyrównawczego,
           6) kwoty świadczeń pieniężnych na utrzymanie przysługujące
             uchodźcom,
           7) podstawę ustalania pomocy pieniężnej dla rodziny zastępczej, a
             także wynagrodzenia dla rodziny zastępczej pełniącej zadania
             pogotowia rodzinnego oraz pomocy pieniężnej na usamodzielnienie lub
             kontynuowanie nauki oraz pomocy rzeczowej dla osób, które osiągnęły
             pełnoletność w rodzinie zastępczej, oraz osób opuszczających
             niektóre typy placówek opiekuńczo-wychowawczych i domów pomocy
             społecznej oraz schroniska dla nieletnich, zakłady poprawcze i
             specjalne ośrodki szkolno-wychowawcze, a także kwoty do własnego
             dysponowania przez dzieci przebywające w placówkach opiekuńczowychowawczych,
zwaną dalej "podstawą",
          podlegają w każdym roku waloryzacji o średnioroczny wskaźnik cen
           towarów i usług konsumpcyjnych ogółem, raz w roku od dnia 1 czerwca,
           jeśli średnioroczny wskaźnik cen towarów i usług konsumpcyjnych
           ogółem jest niższy niż 110%, lub dwa razy w roku, od dnia 1 marca i
           od  dnia 1 września, jeśli średnioroczny wskaźnik cen towarów i
           usług konsumpcyjnych ogółem wynosi co najmniej 110%.
         2. Wskaźniki waloryzacji, o których mowa w ust. 1, ustalane są na
           podstawie wskaźnika wzrostu cen towarów i usług konsumpcyjnych
           przyjętego w ustawie budżetowej na dany rok kalendarzowy, z
           uwzględnieniem ust. 3 i 4. Kwoty te podlegają zaokrągleniu do 1 zł.
           Przy waloryzacji dwa razy w roku ustala się w tych terminach
           jednakowe wskaźniki waloryzacji, równe 12 wskaźnika przyjętego w
           ustawie budżetowej.
         3. Jeżeli faktyczny wzrost cen towarów i usług konsumpcyjnych w danym
           roku kalendarzowym różnił się od przyjętego w ustawie budżetowej,
           wskaźnik kolejnej waloryzacji podlega pomnożeniu przez wskaźnik
           weryfikacyjny, o którym mowa w ust. 4.
         4. Wskaźnik weryfikacyjny stanowi iloraz faktycznego wzrostu cen
           towarów i usług konsumpcyjnych w danym roku kalendarzowym oraz
           wskaźnika wzrostu przyjętego na ten rok kalendarzowy w ustawie
           budżetowej, wyrażony w procentach, z zaokrągleniem do setnych części
           procentu.
         5. Podstawa, o której mowa w ust. 1 pkt 7, po zwaloryzowaniu według
           zasad wymienionych w ust. 1-4, zwana dalej "podstawą zwaloryzowaną
           cenowo", jest dodatkowo zwiększana o kwotę stanowiącą 20% różnicy
           między wysokością kwoty bazowej określanej przez Prezesa Głównego
           Urzędu Statystycznego na podstawie art. 20 pkt 2 ustawy z dnia 17
           grudnia 1998 r. o emeryturach i rentach z Funduszu Ubezpieczeń
           Społecznych (Dz.U. Nr 162, poz. 1118, z 1999 r. Nr 38, poz. 360, Nr
           70, poz. 774, Nr 72, poz. 801 i 802 i Nr 106, poz. 1215, z 2000 r.
           Nr 2, poz. 26, Nr 9, poz. 118, Nr 19, poz. 238, Nr 56, poz. 678 i Nr
           84, poz. 948 oraz z 2001 r. Nr 8, poz. 64 i Nr 27, poz. 298),
           obowiązującej od terminu waloryzacji, o którym mowa w ust. 1, a
           wysokością podstawy zwaloryzowanej cenowo.
         6. Minister właściwy do spraw zabezpieczenia społecznego ogłasza w
           Dzienniku Urzędowym Rzeczypospolitej Polskiej "Monitor Polski"
           wskaźniki waloryzacji oraz kwoty, o których mowa w ust. 1 pkt 1-6
           oraz w ust. 5.";
28) w art. 36 w ust. 2 w zdaniu drugim po wyrazie "wiadomości" dodaje się wyraz
  "publicznej";
29) w art. 37 w ust. 3 po wyrazie "16" dodaje się przecinek i wyraz "17" oraz po
  wyrazie "31" dodaje się przecinek i wyraz "31b";
30) w art. 38 po ust. 2 dodaje się ust. 3 i 4 w brzmieniu:
     "3. Osoby odbywające karę pozbawienia wolności tracą prawo do świadczeń z
       pomocy społecznej, jeżeli ustawa nie stanowi inaczej.
     4. Osobom tymczasowo aresztowanym zawiesza się prawo do świadczeń z pomocy
       społecznej, jeżeli ustawa nie stanowi inaczej.";
31) w art. 39 dotychczasową treść oznacza się jako ust. 1 i dodaje się ust. 2 w
  brzmieniu:
     "2. W celu ustalenia sytuacji dochodowej osób, o których mowa w ust. 1,
       oraz ich możliwości udzielenia pomocy osobie lub rodzinie ubiegającej
       się o świadczenia pomocy społecznej przeprowadza się wywiad środowiskowy
       (rodzinny).";
32) w art. 43:
   a) ust. 3 otrzymuje brzmienie:
     "3. Decyzja o przyznaniu lub odmowie przyznania świadczenia może być
       wydana po przeprowadzeniu wywiadu środowiskowego (rodzinnego) lub jego
       aktualizacji, dokonywanej nie rzadziej niż co 6 miesięcy. Wywiad
       przeprowadza pracownik socjalny, również dla potrzeb jednostki
       organizacyjnej pomocy społecznej z terenu innej gminy.",
   b) ust. 3a otrzymuje brzmienie:
      "3a. Wywiad środowiskowy (rodzinny) przeprowadza się w celu ustalenia
          sytuacji osobistej, rodzinnej, dochodowej i majątkowej osób i rodzin,
          w tym, o których mowa w art. 39, wydania opinii w celu ustanowienia
          rodziny zastępczej w związku z prowadzonym postępowaniem w sprawie
          ustanowienia rodziny zastępczej, przyznania pomocy pieniężnej na
          częściowe pokrycie kosztów utrzymania dziecka, dokonywania oceny
          sytuacji opiekuńczo-wychowawczej dziecka umieszczonego w rodzinie
          zastępczej, przyznania pomocy pieniężnej na usamodzielnienie i pomocy
          pieniężnej na kontynuowanie nauki, skierowania dziecka do placówki
          opiekuńczo-wychowawczej.",
   c) w ust. 3b po wyrazach "o pomoc" dodaje się przecinek i wyrazy "a także
     osoby, o których mowa w art. 39,",
   d) ust. 6 otrzymuje brzmienie:
     "6. Świadczenia pieniężne pomocy społecznej przyznaje się i wypłaca za
       okres miesiąca kalendarzowego, począwszy od miesiąca, w którym został
       złożony wniosek wraz z wymaganą dokumentacją. W przypadku gdy
       uprawnienie do świadczenia nie obejmuje pełnego miesiąca, w którym
       złożono wniosek, świadczenie przyznaje się za niepełny miesiąc, a kwotę
       świadczenia i składki na ubezpieczenie społeczne ustala się, dzieląc
       pełne kwoty przez liczbę dni kalendarzowych tego miesiąca i mnożąc przez
       liczbę dni objętych świadczeniem.",
   e) w ust. 6a po wyrazie "środowiskowego" dodaje się wyraz "(rodzinnego)";
33) w art. 47a:
   a) w ust. 2 wyraz "starostę" zastępuje się wyrazami "zarząd powiatu",
   b) w ust. 5 na końcu dodaje się wyrazy "i inni pracownicy centrum
     upoważnieni na wniosek kierownika",
   c) w ust. 5b skreśla się wyrazy "lub odpowiednimi przepisami o systemie
     oświaty";
34) w art. 49:
   a) po ust. 2 dodaje się ust. 2a-2f w brzmieniu:
      "2a. Ustala się następujące stopnie specjalizacji zawodowej w zawodzie
          pracownika socjalnego:
        1) I stopień specjalizacji zawodowej z zakresu pracy socjalnej, mający
         na celu uzupełnienie wiedzy i doskonalenie umiejętności zawodowych
         pracowników socjalnych,
        2) II stopień specjalizacji zawodowej z zakresu pracy socjalnej, mający
         na celu pogłębienie wiedzy i doskonalenie umiejętności pracy z
         wybranymi grupami osób korzystających z pomocy społecznej.
     2b. Tworzy się Centralną Komisję Egzaminacyjną do spraw stopni
       specjalizacji zawodowej pracowników socjalnych działającą przy ministrze
       właściwym do spraw zabezpieczenia społecznego, który powołuje jej
       członków.
     2c. Do zadań Komisji, o której mowa w ust. 2b, należy:
        1) przeprowadzanie postępowania w zakresie nadawania stopni
         specjalizacji zawodowej oraz egzaminu dla pracowników socjalnych
         ubiegających się o II stopień specjalizacji zawodowej w marcu i
         październiku każdego roku,
        2) nadawanie II stopnia specjalizacji zawodowej,
        3) prowadzenie rejestru wydanych dyplomów,
        4) powoływanie przewodniczącego i członków regionalnych komisji
         egzaminacyjnych do spraw stopni specjalizacji zawodowej w zawodzie
         pracownika socjalnego,
        5) kontrolowanie pracy komisji regionalnych,
        6) opiniowanie dla ministra właściwego do spraw zabezpieczenia
         społecznego kandydatów na konsultantów prac dyplomowych na II stopień
         specjalizacji, o których mowa w ust. 3,
        7) przedstawianie ministrowi właściwemu do spraw zabezpieczenia
         społecznego informacji dotyczących zasięgu, przebiegu i poziomu
         szkoleń w zakresie specjalizacji,
        8) opiniowanie spraw spornych dotyczących pracy komisji regionalnych.
     2d. Tworzy się regionalne komisje egzaminacyjne do spraw stopni
       specjalizacji zawodowej pracowników socjalnych, działające przy urzędach
       marszałków w samorządach wojewódzkich.
     2e. Do zadań komisji, o których mowa w ust. 2d, należy:
        1) przeprowadzanie postępowania w zakresie nadawania stopni
         specjalizacji zawodowej oraz egzaminu dla pracowników socjalnych,
         ubiegających się o I stopień specjalizacji zawodowej,
        2) nadawanie I stopnia specjalizacji zawodowej,
        3) prowadzenie rejestru wydanych dyplomów,
        4) opracowywanie informacji, opinii i wniosków dotyczących I stopnia
         specjalizacji zawodowej dla Centralnej Komisji Egzaminacyjnej oraz dla
         ministra właściwego do spraw zabezpieczenia społecznego.
     2f. Szkolenie w zakresie specjalizacji w zawodzie pracownika socjalnego
       mogą realizować jednostki prowadzące kształcenie i doskonalenie zawodowe
       po uzyskaniu zgody ministra właściwego do spraw zabezpieczenia
       społecznego.",
   b) ust. 3 otrzymuje brzmienie:
     "3. Minister właściwy do spraw zabezpieczenia społecznego określi, w
       drodze rozporządzenia, minima programowe obowiązujące dla specjalizacji
       w zawodzie pracownik socjalny, tryb postępowania w sprawie nadawania
       stopni specjalizacji i wydawania dyplomów, warunki uzyskiwania przez
       pracowników socjalnych stopni specjalizacji zawodowej, z uwzględnieniem
       przygotowywania prac dyplomowych przez kandydatów ubiegających się o
       uzyskanie II stopnia specjalizacji oraz kryteriów, jakim powinni
       odpowiadać kandydaci na konsultantów tych prac wskazani przez podmioty
       ubiegające się o zgodę ministra właściwego do spraw zabezpieczenia
       społecznego na prowadzenie szkoleń w zakresie specjalizacji, a także
       określi warunki, jakie powinny spełniać podmioty prowadzące szkolenia w
       zakresie specjalizacji.";
35) w art. 51 w ust. 3 skreśla się wyrazy " , na stanowisku pracownika
  socjalnego, i";
36) w art. 51a w ust. 1 wyrazy "zatrudnione na stanowiskach kierowniczych w
  jednostkach organizacyjnych" zastępuje się wyrazami "kierujące jednostkami
  organizacyjnymi";
37) w art. 55e:
   a) ust. 2 otrzymuje brzmienie:
     "2. Decyzję administracyjną o skierowaniu do odpowiedniego typu domu
       pomocy społecznej wydaje starosta właściwy ze względu na miejsce
       zamieszkania osoby ubiegającej się lub, z jego upoważnienia, kierownik
       powiatowego centrum pomocy rodzinie, lub inni pracownicy centrum
       upoważnieni na wniosek kierownika, po uzgodnieniu z podmiotem
       prowadzącym dom, jeżeli okres oczekiwania na miejsce w domu pomocy
       społecznej nie przekracza 3 miesięcy.",
   b) skreśla się ust. 5.
                                     Art. 2.
W ustawie z dnia 13 października 1998 r. o systemie ubezpieczeń społecznych
(Dz.U. Nr 137, poz. 887 i Nr 162, poz. 1118 i 1126, z 1999 r. Nr 26, poz. 228,
Nr 60, poz. 636, Nr 72, poz. 802, Nr 78, poz. 875 i Nr 110, poz. 1256, z 2000 r.
Nr 9, poz. 118, Nr 95, poz. 1041, Nr 104, poz. 1104 i Nr 119, poz. 1249 oraz z
2001 r. Nr 8, poz. 64, Nr 27, poz. 298 i Nr 39, poz. 459) wprowadza się
następujące zmiany:
1) w art. 6 w ust. 2 po wyrazach "z pomocy społecznej" dodaje się wyrazy "i
  osób, za które ośrodek pomocy społecznej opłaca składkę z tytułu sprawowania
  przez nie opieki nad dzieckiem wymagającym stałej pielęgnacji lub nad ciężko
  chorym członkiem rodziny";
2) w art. 16 w ust. 6 po wyrazach "z pomocy społecznej" dodaje się wyrazy "i
  osób sprawujących opiekę nad dzieckiem wymagającym stałej pielęgnacji lub nad
  ciężko chorym członkiem rodziny";
3) w art. 18 w ust. 5 po wyrazach "z pomocy społecznej" dodaje się wyrazy " ,
  osób sprawujących opiekę nad dzieckiem wymagającym stałej pielęgnacji lub nad
  ciężko chorym członkiem rodziny".
                                     Art. 3.
Ośrodki adopcyjno-opiekuńcze upoważnione przed dniem wejścia  w życie ustawy do
prowadzenia:
   1) centralnego banku danych o dzieciach zakwalifikowanych do przysposobienia
     związanego ze zmianą dotychczasowego miejsca zamieszkania dziecka w
     Rzeczypospolitej Polskiej na miejsce zamieszkania w innym państwie,
   2) współpracy z licencjonowanymi przez rządy innych państw organizacjami lub
     ośrodkami adopcyjnymi w zakresie przysposobienia, o którym mowa w pkt 1,
mogą prowadzić odpowiednio ten bank danych i współpracę nie dłużej niż przez
okres 30 dni od dnia wejścia w życie niniejszej ustawy.
                                        
                                     Art. 4.
Przepisy wykonawcze wydane przed dniem wejścia w życie niniejszej ustawy, na
podstawie upoważnień zmienionych tą ustawą, zachowują moc do czasu wydania
przepisów wykonawczych na podstawie upoważnień w brzmieniu ustalonym niniejszą
ustawą, o ile nie są sprzeczne z tą ustawą.
                                        
                                     Art. 5.
Ustawa wchodzi w życie po upływie 14 dni od dnia ogłoszenia, z wyjątkiem art. 1
pkt 23 w zakresie dotyczącym art. 35a ust. 5, który wchodzi w życie w terminie
pierwszej waloryzacji po dniu 1 stycznia 2001 r.
