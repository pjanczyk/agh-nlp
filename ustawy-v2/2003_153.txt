


Tekst ustawy przyjęty przez Senat bez poprawek
 
 
 
USTAWA
z dnia 22 lutego 2013 r.
 
o zmianie ustawy o
pomocy społecznej oraz niektórych innych ustaw1)
 
 
Art. 1.
W ustawie z
dnia 12 marca 2004 r. o pomocy społecznej (Dz. U. z 2013 r. poz. 182 oraz z 2012 r. poz.
1544 i 1548) wprowadza
się następujące zmiany: 
1)   użyte w art. 6 w pkt 11 i w art. 43 w
ust. 7 wyrazy „o zatrudnieniu i przeciwdziałaniu bezrobociu” zastępuje się
wyrazami „o promocji zatrudnienia i instytucjach rynku pracy”;
2)   w art. 6
pkt 15 otrzymuje brzmienie:
„15) średni miesięczny koszt
utrzymania w domu pomocy społecznej – kwotę rocznych kosztów działalności domu
wynikającą z utrzymania mieszkańców, z roku poprzedniego, bez kosztów inwestycyjnych
i wydatków na remonty, powiększoną o prognozowany średnioroczny wskaźnik cen
towarów i usług konsumpcyjnych ogółem, przyjęty w ustawie budżetowej na dany
rok kalendarzowy, podzieloną przez liczbę miejsc, ustaloną jako sumę
rzeczywistej liczby mieszkańców w poszczególnych miesiącach roku poprzedniego,
w domu;”; 
3)   użyte w
art. 8 w ust. 3 w pkt 2, w art. 17 w ust. 1 w pkt 7, w art. 20 w ust. 1 w pkt
1, w art. 39 w ust. 3, w art. 49 w ust. 8 i w art. 58 w ust. 3 i 4 wyrazy „o
powszechnym ubezpieczeniu w Narodowym Funduszu Zdrowia” zastępuje się wyrazami
„o świadczeniach opieki zdrowotnej finansowanych ze środków publicznych”;
4)   w art. 8 w
ust. 4 w pkt 5 kropkę zastępuje się średnikiem i dodaje się pkt 6 w brzmieniu:
„6) dochodu z powierzchni użytków rolnych poniżej 1 ha przeliczeniowego.”;
5) w art. 9 ust.
5 otrzymuje brzmienie:
„5. Kwota stanowiąca podstawę
ustalenia wysokości pomocy pieniężnej na usamodzielnienie, na kontynuowanie
nauki i pomocy na zagospodarowanie w formie rzeczowej, kwoty minimalnego i
maksymalnego świadczenia pieniężnego na utrzymanie i pokrycie wydatków
związanych z nauką języka polskiego dla cudzoziemców, którzy uzyskali w Rzeczypospolitej
Polskiej status uchodźcy lub ochronę uzupełniającą, a także maksymalna kwota
zasiłku stałego ulegają zmianie w terminach weryfikacji kryteriów dochodowych o
50% sumy kwot, o które wzrosły kryterium dochodowe osoby samotnie
gospodarującej i kryterium dochodowe na osobę w rodzinie.”;
6) w art. 13:
a) ust. 1
otrzymuje brzmienie:
„1. Osobie
odbywającej karę pozbawienia wolności nie przysługuje prawo do świadczeń z pomocy
społecznej, z zastrzeżeniem ust.1a.”,
b) po ust. 1
dodaje się ust. 1a w brzmieniu:
„1a. Przepisu
ust.1 nie stosuje się do osób odbywających karę pozbawienia wolności w systemie
dozoru elektronicznego.”;
7)   w art. 21:
a)   po pkt 3
dodaje się pkt 3a w brzmieniu:
„3a)
diagnozowanie i monitorowanie wybranych problemów społecznych w regionie;”,
b)   po pkt 4
dodaje się pkt 4a w brzmieniu:
„4a)
koordynowanie działań na rzecz sektora ekonomii społecznej w regionie”; 
8)   po art. 21
dodaje się art. 21a w brzmieniu:
„Art. 21a. Działania, o których mowa
w art. 21 pkt 4a, obejmują w szczególności:
1)   rozwój
infrastruktury usług aktywizacji, integracji oraz reintegracji społecznej i
zawodowej na rzecz osób i rodzin zagrożonych wykluczeniem społecznym;
2)   inspirowanie
i promowanie nowych metod działań w zakresie aktywizacji, integracji oraz
reintegracji społecznej i zawodowej osób i rodzin zagrożonych wykluczeniem społecznym;
3)   wspieranie
rozwoju partnerskiej współpracy pomiędzy samorządami lokalnymi a podmiotami
świadczącymi usługi aktywizacji, integracji oraz reintegracji społecznej i zawodowej
na rzecz osób i rodzin zagrożonych wykluczeniem społecznym;
4)   monitorowanie
rozwoju lokalnej przedsiębiorczości społecznej służącej zwiększeniu aktywności
społecznej i zawodowej osób i rodzin zagrożonych wykluczeniem społecznym;
5)   zwiększanie
kompetencji służb zajmujących się aktywizacją, integracją oraz reintegracją
społeczną i zawodową osób i rodzin zagrożonych wykluczeniem społecznym.”;
9) w art. 22 pkt
8 otrzymuje brzmienie: 
 „8)    nadzór nad realizacją zadań
samorządu gminnego, powiatowego i województwa, w tym nad jakością działalności
jednostek organizacyjnych pomocy społecznej oraz nad jakością usług, dla
których minister właściwy do spraw zabezpieczenia społecznego określił
standardy, a także nad zgodnością zatrudnienia pracowników jednostek
organizacyjnych pomocy społecznej z wymaganymi kwalifikacjami;”;
10) w art. 23 uchyla się ust. 2; 
11) w art. 37 dodaje się ust. 6 w
brzmieniu:
„6. Do dochodu osoby ubiegającej się
i pobierającej zasiłek stały nie wlicza się kwoty zasiłku okresowego.”;
12) w art. 54 ust. 3 otrzymuje
brzmienie:
„3. Osoba wymagająca wzmożonej
opieki medycznej kierowana jest na podstawie art. 33a ustawy z dnia 27 sierpnia
2004 r. o świadczeniach opieki zdrowotnej finansowanych ze środków publicznych
(Dz. U. z 2008 r. Nr 164, poz. 1027, z późn. zm.2)) do
zakładu opiekuńczo-leczniczego lub pielęgnacyjno-opiekuńczego.”;
13) w art. 56 w pkt 6 kropkę zastępuje się średnikiem i
dodaje się pkt 7 w brzmieniu:
 „7)    osób uzależnionych od alkoholu.”;
14) w art. 59 dodaje się ust. 6 i 7 w brzmieniu:
„6. W przypadku regionalnego
domu pomocy społecznej, o którym mowa w art. 56 pkt 7, decyzję o skierowaniu do
domu pomocy społecznej i decyzję ustalającą opłatę za pobyt w domu pomocy
społecznej wydaje organ gminy właściwej dla tej osoby w dniu jej kierowania do
domu pomocy społecznej. Decyzję o umieszczeniu w regionalnym domu pomocy
społecznej wydaje marszałek województwa.
7. Decyzję o
skierowaniu oraz o umieszczeniu w domu pomocy społecznej, o którym mowa w art. 56
pkt 7, wydaje się na czas określony nie dłuższy niż 12 miesięcy, z możliwością
przedłużenia do 18 miesięcy w uzasadnionych przypadkach.”;
15) art. 60 otrzymuje brzmienie:
„Art. 60. 1. Pobyt w domu pomocy
społecznej jest odpłatny do wysokości średniego miesięcznego kosztu utrzymania
mieszkańca, z zastrzeżeniem ust. 3.
2. Średni
miesięczny koszt utrzymania mieszkańca:
1)   w domu
pomocy społecznej o zasięgu gminnym – ustala wójt (burmistrz, prezydent miasta)
i ogłasza w wojewódzkim dzienniku urzędowym, nie później niż do dnia 31 marca
każdego roku;
2)   w domu
pomocy społecznej o zasięgu powiatowym – ustala starosta i ogłasza w
wojewódzkim dzienniku urzędowym, nie później niż do dnia 31 marca każdego roku;
3)   w
regionalnym domu pomocy społecznej – ustala marszałek województwa i ogłasza w
wojewódzkim dzienniku urzędowym, nie później niż do dnia 31 marca każdego roku.
3. Ogłoszony
średni miesięczny koszt utrzymania mieszkańca w domu pomocy społecznej, o
którym mowa w ust. 2, może być niższy niż obliczony zgodnie z art. 6 ust. 15,
jednak pod warunkiem zapewnienia realizacji zadań na poziomie obowiązującego
standardu.
4. Ogłoszenie,
o którym mowa w ust. 2, stanowi podstawę do ustalenia odpłatności za pobyt w
domu pomocy społecznej od następnego miesiąca przypadającego po miesiącu, w
którym zostało opublikowane. Do tego czasu odpłatność za pobyt w domu pomocy
społecznej ustala się na podstawie ogłoszenia z roku poprzedniego.
5. W
domu pomocy społecznej, który rozpoczął działalność, średni miesięczny koszt
utrzymania mieszkańca ustala się w wysokości średniej wojewódzkiej kwoty średniego
kosztu utrzymania w domach pomocy społecznej danego typu, a jeżeli takiego typu
nie ma na terenie województwa, średni miesięczny koszt utrzymania mieszkańca
ustala się w wysokości średniej wojewódzkiej kwoty średniego kosztu utrzymania
w domach pomocy społecznej.
6. W
celu ustalenia średniego miesięcznego kosztu utrzymania w domu pomocy społecznej,
który nie był prowadzony przez cały rok kalendarzowy, kwotę kosztów działalności
domu wynikającą z utrzymania mieszkańców z roku poprzedniego dzieli się przez średnią miesięczną liczbę
mieszkańców przebywających w domu pomocy społecznej oraz liczbę miesięcy w roku
przypadających po miesiącu wydania zezwolenia na prowadzenie domu.”;
16) w art. 61 w ust. 3 wyrazy „ust. 2
pkt 1, 2 i 2a” zastępuje się wyrazami „ust. 2 pkt 1 i 2 oraz ust. 2a”;
17) w art. 62 ust. 3 otrzymuje brzmienie:
„3. Opłaty, o których mowa w ust. 1 i 2, przeznacza się
na utrzymanie domu pomocy społecznej.”;
18) w art. 89 ust. 2 otrzymuje
brzmienie:
„2. Pomoc pieniężna na
kontynuowanie nauki w wysokości 30% podstawy miesięcznie przysługuje osobie
usamodzielnianej kontynuującej naukę w gimnazjum, szkole ponadgimnazjalnej lub
w szkole wyższej.”;
19) w art. 95:
a)      
ust. 3 i 4
otrzymują brzmienie:
„3. W przypadku
gdy po upływie okresu wstrzymania pomocy nie ustały przyczyny, o których mowa w
ust. 1, uchyla się decyzję o udzieleniu pomocy.
4. Uchylenie
decyzji o udzieleniu pomocy następuje ponadto w przypadku, gdy:
1)
cudzoziemiec, wobec którego jest kontynuowana uprzednio wstrzymana pomoc,
ponownie dopuszcza się działań, o których mowa w ust. 1 pkt 1–3;
2)
cudzoziemiec w trakcie trwania indywidualnego programu integracji został
skazany prawomocnym wyrokiem sądu za przestępstwo popełnione umyślnie;
3)
cudzoziemiec został pozbawiony statusu uchodźcy lub cofnięto mu ochronę uzupełniającą.”,
b) po ust. 4
dodaje się ust. 4a i 4b w brzmieniu:
„4a. W przypadku,
o którym mowa w ust. 1, jeżeli pomocą objęte były inne osoby, pomoc jest
kontynuowana dla tych osób do momentu zakończenia indywidualnego programu
integracji.
4b. W przypadku,
o którym mowa w ust. 4, jeżeli pomocą objęte były inne osoby, wydaje się
odrębną decyzję o przyznaniu pomocy, na podstawie której osoby te kontynuują
indywidualny program integracji.”;
20) w art. 107:
 a) ust. 1
otrzymuje brzmienie:
„1. Rodzinny
wywiad środowiskowy przeprowadza się u osób i rodzin korzystających lub ubiegających
się o świadczenia z pomocy społecznej w celu ustalenia ich sytuacji osobistej,
rodzinnej, dochodowej i majątkowej oraz u osób, o których mowa w art. 103.”,
b) po ust. 4
dodaje się ust. 4a w brzmieniu: 
„4a. Niewyrażenie
zgody na przeprowadzenie rodzinnego wywiadu środowiskowego przez osoby lub
rodziny ubiegające się o świadczenia z pomocy
społecznej lub na jego aktualizację przez osoby lub rodziny korzystające ze
świadczeń z pomocy społecznej stanowi podstawę do odmowy przyznania
świadczenia, uchylenia decyzji o przyznaniu świadczenia lub wstrzymania
świadczeń pieniężnych z pomocy społecznej.”,
c) uchyla się ust. 5a,
d) w ust. 5b:
– pkt 4 otrzymuje brzmienie:
„4)    decyzji
właściwego organu w sprawie renty, emerytury, świadczenia przedemerytalnego lub
zasiłku przedemerytalnego, emerytury pomostowej, nauczycielskiego świadczenia
kompensacyjnego, uposażenia w stanie spoczynku, renty strukturalnej oraz renty
socjalnej;”,
– pkt 10 otrzymuje brzmienie:
„10) dowodu
otrzymania renty, emerytury, zasiłku przedemerytalnego lub świadczenia
przedemerytalnego, emerytury pomostowej, nauczycielskiego świadczenia kompensacyjnego,
uposażenia w stanie spoczynku, renty strukturalnej oraz renty socjalnej;”,
– po pkt 15 dodaje się pkt 15a i 15b w brzmieniu:
„15a) dowodu
opłacenia składki na ubezpieczenie społeczne rolników;
15b) dowodu
opłacenia składki na ubezpieczenie społeczne przez osoby prowadzące
pozarolniczą działalność gospodarczą;”,
e) po ust. 5c
dodaje się ust. 5d w brzmieniu:
„5d. W przypadku
gdy okoliczności sprawy, mające wpływ na prawo do świadczeń, wymagają
potwierdzenia innym oświadczeniem lub dokumentem niż wymienionym w ust. 5b, można
domagać się takiego oświadczenia lub dokumentu.”; 
21) w art. 155:
a) ust. 2
otrzymuje brzmienie:
„2. Kwota
dotacji celowej z budżetu państwa na domy pomocy społecznej wyliczona zgodnie z
art. 87 ustawy z dnia 13 listopada 2003 r. o dochodach jednostek samorządu
terytorialnego może być w uzasadnionych przypadkach zmniejszona lub zwiększona,
nie więcej jednak niż o 20%, w zależności od znajdujących się w powiecie typów
domów oraz uzyskanych dochodów z tytułu odpłatności za pobyt w domu, z
zastrzeżeniem ust. 2a.”,
b) po ust. 2
dodaje się ust. 2a w brzmieniu:
„2a. W przypadku
powiatów prowadzących lub zlecających prowadzenie domów pomocy społecznej, o
których mowa w art. 56 pkt 5, dotacja może być w uzasadnionych przypadkach
zwiększona, nie więcej jednak niż o 50%.”.
 
Art. 2.
W ustawie z
dnia 27 czerwca 2003 r. o rencie socjalnej (Dz. U. Nr 135, poz. 1268, z późn.
zm.3)) w art. 8:
1)   ust. 1
otrzymuje brzmienie:
„1. Renta socjalna nie
przysługuje za okres tymczasowego aresztowania lub odbywania kary pozbawienia
wolności, z zastrzeżeniem ust.1a.”;
2)   po ust. 1
dodaje się ust. 1a w brzmieniu:
„1a. Przepisu ust. 1 nie stosuje się
do osób odbywających karę pozbawienia wolności w systemie dozoru
elektronicznego.”.
 
Art. 3.
W ustawie z
dnia 7 września 2007 r. o wykonywaniu kary pozbawienia wolności poza zakładem
karnym w systemie dozoru elektronicznego (Dz. U. z 2010 r. Nr 142, poz. 960, z
późn. zm.4))
uchyla się art. 5a.
 
Art. 4.
1. Wydane
przed dniem wejścia w życie ustawy zezwolenia warunkowe na prowadzenie domu
pomocy społecznej zachowują moc, nie dłużej jednak niż do dnia 31 grudnia 2013
r.
2. Domy
pomocy społecznej, o których mowa w ust. 1, są obowiązane w terminie 3 miesięcy
od dnia wejścia w życie niniejszej ustawy do dostosowania programów
naprawczych.
 
Art. 5.
Ustawa
wchodzi w życie po upływie 14 dni od dnia ogłoszenia, z wyjątkiem art. 4, który
wchodzi w życie z dniem ogłoszenia, z mocą od dnia 31 grudnia 2012 r.
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
– / Ewa Kopacz




1) Niniejszą ustawą zmienia się ustawę
z dnia 27 czerwca 2003 r. o rencie socjalnej oraz ustawę z dnia 7 września 2007
r. o wykonywaniu kary pozbawienia wolności poza zakładem karnym w systemie dozoru
elektronicznego.


2) Zmiany tekstu jednolitego
wymienionej ustawy zostały ogłoszone w Dz. U. z 2008 r. Nr 216, poz. 1367, Nr
225, poz. 1486, Nr 227, poz. 1505, Nr 234, poz. 1570 i Nr 237, poz. 1654, z
2009 r. Nr 6, poz. 33, Nr 22, poz. 120, Nr 26, poz. 157, Nr 38, poz. 299, Nr
92, poz. 753, Nr 97, poz. 800, Nr 98, poz. 817, Nr 111, poz. 918, Nr 118, poz.
989, Nr 157, poz. 1241, Nr 161, poz. 1278 i Nr 178, poz. 1374, z 2010 r. Nr 50,
poz. 301, Nr 107, poz. 679, Nr 125, poz. 842, Nr 127, poz. 857, Nr 165, poz. 1116,
Nr 182, poz. 1228, Nr 205, poz. 1363, Nr 225, poz. 1465, Nr 238, poz. 1578 i Nr
257, poz. 1723 i 1725, z 2011 r. Nr 45, poz. 235, Nr 73, poz. 390, Nr 81, poz.
440, Nr 106, poz. 622, Nr 112, poz. 654, Nr 113, poz. 657, Nr 122, poz. 696, Nr
138, poz. 808, Nr 149, poz. 887, Nr 171, poz. 1016, Nr 205, poz. 1203 i Nr 232,
poz. 1378, z 2012 r. poz. 123, 1016, 1342 i 1548 oraz z 2013 r. poz. 154.


3) Zmiany wymienionej ustawy zostały
ogłoszone w Dz. U. z 2004 r. Nr 96, poz. 959 i Nr 120, poz. 1252, z 2005 r. Nr
94, poz. 788, z 2006 r. Nr 144, poz. 1043, z 2007 r. Nr 120, poz. 818 i Nr 176,
poz. 1241, z 2008 r. Nr 70, poz. 416, z 2009 r. Nr 97, poz. 800, z 2010 r. Nr
40, poz. 229 i Nr 182, poz. 1228 oraz z 2011 r. Nr 75, poz. 398, Nr 106, poz.
622 i Nr 224, poz. 1338.


4) Zmiany tekstu jednolitego
wymienionej ustawy zostały ogłoszone w Dz. U. z 2011 r. Nr 217, poz. 1280 oraz
z 2012 r. poz. 692.
