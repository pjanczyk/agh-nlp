



Dz.U. z 2001 r. Nr 110, poz. 1150
                                        
                                                                                
                                        
                                        
                                        
                                     USTAWA
                            z dnia 6 września 2001 r.
                                        
 o zmianie ustaw: o podatku dochodowym od osób fizycznych, o podatku dochodowym
   od osób prawnych oraz o podatku od towarów i usług oraz o podatku akcyzowym
                                        
                                        
                                     Art. 1.
W ustawie z dnia 26 lipca 1991 r. o podatku dochodowym od osób fizycznych (Dz.U.
z 2000 r. Nr 14, poz. 176, Nr 22, poz. 270, Nr 60, poz. 703, Nr 70, poz. 816, Nr
104, poz. 1104, Nr 117, poz. 1228 i Nr 122, poz. 1324 oraz z 2001 r. Nr 4, poz.
27, Nr 8, poz. 64, Nr 52, poz. 539, Nr 73, poz. 764, Nr 74, poz. 784 i Nr 88,
poz. 961) wprowadza się następujące zmiany:
1)  w art. 14:
   a)  w ust. 2 po pkt 7 dodaje się pkt 7a w brzmieniu:
        "7a) wartość zwróconych wierzytelności wynikających z umowy, o której
            mowa w art. 23f, zaliczonych uprzednio do kosztów uzyskania
            przychodów na podstawie art. 23h,",
   b) skreśla się ust. 4-6;
2) w art. 22a:
   a)  w ust. 1 w tiret wyrazy "innej umowy o podobnym charakterze" zastępuje
     się wyrazami "umowy określonej w art. 23a pkt 1",
   b) w ust. 2 pkt 3 otrzymuje brzmienie:
         ,,3) składniki majątku, wymienione w ust. 1, nie stanowiące własności
           lub współwłasności podatnika, wykorzystywane przez niego na potrzeby
           związane z prowadzoną działalnością na podstawie umowy określonej w
           art. 23a pkt 1, zawartej z właścicielem lub współwłaścicielami tych
           składników - jeżeli zgodnie z przepisami rozdziału 4a odpisów
           amortyzacyjnych dokonuje korzystający,";
3) w art. 22b:
   a) w ust. 1 w tiret wyrazy "innej umowy o podobnym charakterze" zastępuje
     się wyrazami "umowy określonej w art. 23a pkt 1",
   b) w ust. 2:
     - w pkt 1 lit. b) otrzymuje brzmienie:
         "b) przyjęcia do odpłatnego korzystania, a odpisów amortyzacyjnych,
           zgodnie z przepisami rozdziału 4a, dokonuje korzystający,",
     - pkt 3 otrzymuje brzmienie:
         "3) składniki majątku, wymienione w ust. 1, nie stanowiące własności
           lub współwłasności podatnika, wykorzystywane przez niego na potrzeby
           związane z prowadzoną działalnością na podstawie umowy określonej w
           art. 23a pkt 1, zawartej z właścicielem lub współwłaścicielami albo
           uprawnionymi do korzystania z tych wartości - jeżeli zgodnie z
           przepisami rozdziału 4a odpisów amortyzacyjnych dokonuje
           korzystający,";
4) w art. 22ł ust. 4-6 otrzymują brzmienie:
     "4. Od środków trwałych lub wartości niematerialnych i prawnych,
       przekazanych do używania na podstawie innych umów niż wymienione w ust.
       1, odpisów amortyzacyjnych od tych składników dokonują odpowiednio
       finansujący lub korzystający na zasadach określonych w art. 22h-22k i
       art. 22m, z uwzględnieniem przepisów rozdziału 4a.
     5. Jeżeli umowy inne niż wymienione w ust. 1, dotyczą środków trwałych
       zaliczonych do grupy 3-6 Klasyfikacji i zostały zawarte na okres co
       najmniej 60 miesięcy oraz zgodnie z przepisami rozdziału 4a odpisów
       amortyzacyjnych dokonuje korzystający, podatnik może stosować zasady
       określone w ust. 1-3.
     6.  Jeżeli zgodnie z przepisami rozdziału 4a odpisów amortyzacyjnych
       dokonuje korzystający, a nastąpi zmiana, wygaśnięcie lub rozwiązanie
       umów, o których mowa w ust. 4 lub 5, i w związku z tym nie zostanie
       przeniesiona na korzystającego własność środków trwałych lub wartości
       niematerialnych i prawnych, właściciel przejmując te składniki majątku
       określa ich wartość początkową, zgodnie z art. 22g, przed zawarciem
       pierwszej umowy leasingu, pomniejszoną o spłatę wartości początkowej, o
       której mowa w art. 23a pkt 7, oraz o sumę dokonanych przez siebie
       odpisów amortyzacyjnych, o których mowa  w art. 22h ust. 1 pkt 1.";
5) w art. 23:
   a) w ust. 1:
     - skreśla się pkt 2 i 3,
     - w pkt 4 i 47 wyrazy "10.000 EURO" zastępuje się wyrazami "20.000 EURO",
   b) po ust. 3a dodaje się ust. 3b w brzmieniu:
          "3b. Przepis ust. 1 pkt 46 nie dotyczy samochodów osobowych używanych
             na podstawie umowy leasingu, o której mowa w art. 23a pkt 1.";
6) po rozdziale 4 dodaje się rozdział 4a w brzmieniu:
                                  "Rozdział 4a
                       Opodatkowanie stron umowy leasingu
    Art. 23a. Ilekroć w rozdziale jest mowa o:
           1) umowie leasingu - rozumie się przez to umowę nazwaną w kodeksie
             cywilnym, a także każdą inną umowę, na mocy której jedna ze stron,
             zwana dalej "finansującym", oddaje do odpłatnego używania albo
             używania i pobierania pożytków na warunkach określonych w ustawie
             drugiej stronie, zwanej dalej "korzystającym", podlegające
             amortyzacji środki trwałe lub wartości niematerialne i prawne, a
             także grunty,
           2) podstawowym okresie umowy leasingu - rozumie się przez to czas
             oznaczony, na jaki została zawarta ta umowa, z wyłączeniem czasu,
             na który może być przedłużona lub skrócona,
           3) odpisach amortyzacyjnych - rozumie się przez to odpisy
             amortyzacyjne dokonywane wyłącznie zgodnie z przepisami art. 22a22m,
z uwzględnieniem art. 23,
           4) normatywnym okresie amortyzacji - rozumie się przez to w
             odniesieniu do:
             a) środków trwałych okres, w którym odpisy amortyzacyjne,
               wynikające z zastosowania stawek amortyzacyjnych określonych w
               Wykazie stawek amortyzacyjnych, zrównują się z wartością
               początkową środków trwałych,
             b) wartości niematerialnych i prawnych okres ustalony w art. 22m,
           5) rzeczywistej wartości netto - rozumie się przez to wartość
             początkową środków trwałych lub wartości niematerialnych i prawnych
             zaktualizowaną zgodnie z odrębnymi przepisami, pomniejszoną o sumę
             odpisów amortyzacyjnych, o których mowa w art. 22h ust. 1 pkt 1,
           6) hipotetycznej wartości netto - rozumie się przez to wartość
             początkową określoną zgodnie z art. 22g pomniejszoną o:
             a) odpisy amortyzacyjne obliczone według zasad określonych w art.
               22k ust. 1 z uwzględnieniem współczynnika 3 - w odniesieniu do
               środków trwałych,
             b) odpisy amortyzacyjne obliczone przy zastosowaniu trzykrotnie
               skróconych okresów amortyzowania, o których mowa w pkt 4b - w
               odniesieniu do wartości niematerialnych i prawnych,
           7) spłacie wartości początkowej - rozumie się przez to faktycznie
             otrzymaną przez finansującego w opłatach ustalonych w umowie
             leasingu równowartość wartości początkowej środków trwałych lub
             wartości niematerialnych i prawnych, określoną zgodnie  z art. 22g,
             w podstawowym okresie umowy leasingu; spłaty tej nie koryguje się o
             kwotę wypłaconą korzystającemu, o której mowa w art. 23d albo art.
             23h.
      Art. 23b. 1. Opłaty ustalone w umowie leasingu, ponoszone przez
             korzystającego w podstawowym okresie umowy z tytułu używania
             środków trwałych oraz wartości niematerialnych i prawnych stanowią
             przychód finansującego i odpowiednio koszt uzyskania przychodów
             korzystającego, z zastrzeżeniem ust. 2 , jeżeli umowa ta spełnia
             następujące warunki :
           1) została zawarta na czas oznaczony, stanowiący co najmniej 40%
             normatywnego okresu amortyzacji, jeżeli jej przedmiotem są
             podlegające odpisom amortyzacyjnym rzeczy ruchome lub wartości
             niematerialne i prawne albo została zawarta na okres co najmniej 10
             lat, jeżeli jej przedmiotem są podlegające odpisom amortyzacyjnym
             nieruchomości, oraz
           2) suma ustalonych w niej opłat, pomniejszona o należny podatek od
             towarów i usług, odpowiada co najmniej wartości początkowej środków
             trwałych lub wartości niematerialnych i prawnych.
         2. Jeżeli finansujący w dniu zawarcia umowy leasingu korzysta ze
           zwolnień w podatku dochodowym przysługujących na podstawie:
           1) art. 6 ustawy z dnia 15 lutego 1992 r. o podatku dochodowym od
             osób prawnych  (Dz. U. z 2000 r. Nr 54, poz. 654, Nr 60, poz. 700 i
             703, Nr 86, poz. 958, Nr 103, poz. 1100, Nr 117, poz. 1228 i Nr
             122, poz. 1315 i 1324),
           2) przepisów o specjalnych strefach ekonomicznych,
           3) art. 23 i 37 ustawy z dnia 14 czerwca 1991 r. o spółkach z
             udziałem zagranicznym (Dz.U. z 1997 r. Nr 26, poz. 143, z 1998 r.
             Nr 160, poz. 1063 oraz z 1999 r. Nr 49, poz. 484 i Nr 101, poz.
             1178)
          - do umowy tej stosuje się zasady opodatkowania określone w art. 23f23h.

    Art. 23c. Jeżeli po upływie podstawowego okresu umowy leasingu, o której
           mowa w art. 23b ust. 1, finansujący przenosi na korzystającego
           własność środków trwałych lub wartości niematerialnych i prawnych,
           będących przedmiotem tej umowy:
           1) przychodem ze sprzedaży środków trwałych lub wartości
             niematerialnych i prawnych jest ich wartość wyrażona w cenie
             określonej w umowie sprzedaży; jeżeli jednak cena ta jest niższa od
             hipotetycznej wartości netto środków trwałych lub wartości
             niematerialnych i prawnych, przychód ten określa się w wysokości
             wartości rynkowej według zasad określonych w art. 19,
           2) kosztem uzyskania przychodów przy ustalaniu dochodu ze sprzedaży
             jest rzeczywista wartość netto.
      Art. 23d. 1. Jeżeli po upływie podstawowego okresu umowy leasingu, o
             której mowa w art. 23b ust. 1, finansujący przenosi na osobę
             trzecią własność środków trwałych lub wartości niematerialnych i
             prawnych, będących przedmiotem tej umowy, oraz wypłaca
             korzystającemu z tytułu spłaty ich wartości uzgodnioną kwotę przy
określaniu przychodu ze sprzedaży i kosztu jego uzyskania
             stosuje się przepisy art. 14, art. 19, art. 22 i art. 23.
         2. Kwota wypłacona korzystającemu, w przypadku określonym w ust. 1,
           stanowi koszt uzyskania przychodów finansującego w dniu zapłaty do
           wysokości różnicy pomiędzy rzeczywistą wartością netto a
           hipotetyczną wartością netto.
         3. Kwota otrzymana przez korzystającego, w przypadku określonym w ust.
           1 stanowi jego przychód w dniu jej otrzymania.
    Art. 23e. Jeżeli po upływie podstawowego okresu umowy leasingu, o której
           mowa w art. 23b ust. 1, finansujący oddaje korzystającemu do
           dalszego używania środki trwałe lub wartości niematerialne i prawne,
           będące przedmiotem tej umowy, przychodem finansującego i odpowiednio
           kosztem uzyskania przychodów korzystającego są opłaty ustalone przez
           strony tej umowy.
      Art. 23f. 1. Do przychodów finansującego i odpowiednio do kosztów
             uzyskania przychodów korzystającego nie zalicza się opłat, o
             których mowa w art. 23b ust. 1, w części stanowiącej spłatę
             wartości początkowej środków trwałych lub wartości niematerialnych
             i prawnych, jeżeli są spełnione łącznie następujące warunki :
           1) umowa leasingu została zawarta na czas oznaczony,
           2) suma ustalonych w umowie leasingu opłat, pomniejszona o należny
             podatek od towarów i usług, odpowiada co najmniej wartości
             początkowej środków trwałych lub wartości niematerialnych i
             prawnych,
           3) umowa zawiera postanowienie, że odpisów amortyzacyjnych w
             podstawowym okresie umowy leasingu dokonuje korzystający.
         2.  Jeżeli wysokość kwoty spłaty wartości środków trwałych lub
           wartości niematerialnych i prawnych przypadających na poszczególne
           opłaty nie jest określona w umowie leasingu, ustala się ją
           proporcjonalnie do okresu trwania tej umowy.
      Art. 23g. 1. Jeżeli są spełnione warunki, o których mowa w art. 23f ust.
             1, i po upływie podstawowego okresu umowy leasingu finansujący
             przenosi na korzystającego własność środków trwałych lub wartości
             niematerialnych i prawnych będących przedmiotem tej umowy:
           1) przychodem ze sprzedaży środków trwałych lub wartości
             niematerialnych i prawnych jest ich wartość wyrażona w cenie
             określonej w umowie sprzedaży, także wtedy, gdy odbiega ona
             znacznie od ich wartości rynkowej,
           2) do kosztów uzyskania przychodów nie zalicza się wydatków
             poniesionych przez finansującego na nabycie lub wytworzenie środków
             trwałych lub wartości niematerialnych i prawnych stanowiących
             przedmiot umowy leasingu; kosztem są jednak te wydatki pomniejszone
             o spłatę wartości początkowej, o której mowa w art. 23a pkt 7.
         2.  Jeżeli są spełnione warunki, o których mowa w art. 23f ust. 1, i
           po upływie podstawowego okresu umowy leasingu finansujący oddaje
           korzystającemu do dalszego używania środki trwałe lub wartości
           niematerialne i prawne, będące przedmiotem umowy, przychodem
           finansującego i odpowiednio kosztem uzyskania przychodów
           korzystającego są opłaty ustalone przez strony, także wtedy, gdy
           odbiegają znacznie od wartości rynkowej.
      Art. 23h. 1. Jeżeli są spełnione warunki, o których mowa w art. 23f ust.
             1, i po upływie podstawowego okresu umowy leasingu finansujący
             przenosi na osobę trzecią własność środków trwałych lub wartości
             niematerialnych i prawnych, będących przedmiotem umowy, oraz
             wypłaca korzystającemu z tytułu spłaty ich wartości uzgodnioną
             kwotę:
           1) przy określaniu przychodu ze sprzedaży stosuje się przepisy, o
             których mowa w art. 14 i art. 19,
           2) do kosztów uzyskania przychodów nie zalicza się wydatków
             poniesionych przez finansującego na nabycie lub wytworzenie środków
             trwałych lub wartości niematerialnych i prawnych stanowiących
             przedmiot umowy; kosztem są jednak te wydatki pomniejszone o spłatę
             wartości początkowej, o której mowa w art. 23a pkt 7.
         2.  Kwota wypłacona korzystającemu stanowi koszt uzyskania przychodów
           finansującego i jest przychodem korzystającego w dniu jej
           otrzymania.
      Art. 23i. 1. Jeżeli przedmiotem umowy leasingu zawartej na czas oznaczony
             są grunty a suma ustalonych w niej opłat odpowiada co najmniej
             wartości gruntów, równej wydatkom na ich nabycie - do przychodów
             finansującego i odpowiednio do kosztów uzyskania przychodów
             korzystającego nie zalicza się opłat ustalonych w tej umowie,
             ponoszonych przez korzystającego w podstawowym okresie tej umowy z
             tytułu używania przedmiotu umowy, w części stanowiącej spłatę tej
             wartości; przepis art. 23f ust. 2 stosuje się odpowiednio.
         2.  Jeżeli po upływie podstawowego okresu umowy leasingu finansujący
           przenosi na korzystającego lub osobę trzecią własność gruntów
           będących przedmiotem tej umowy, albo oddaje je korzystającemu do
           dalszego używania, do ustalenia przychodów i kosztów uzyskania
           przychodów stron umowy przepisy art. 23g i art. 23h stosuje się
           odpowiednio.
      Art. 23j. 1. Jeżeli w umowie leasingu została określona cena, po której
             korzystający ma prawo nabyć przedmiot umowy po zakończeniu
             podstawowego okresu tej umowy, cenę tę uwzględnia się w sumie
             opłat, o których mowa w art. 23b ust. 1 pkt 2 i art. 23f ust. 1
             pkt 2.
         2. Do sumy opłat, o której mowa w ust. 1, nie zalicza się :
           1) płatności na rzecz finansującego za świadczenia dodatkowe, o ile
             są one wyodrębnione z opłat leasingowych,
           2) podatków, w których obowiązek podatkowy ciąży na finansującym z
             tytułu własności lub posiadania środków trwałych, będących
             przedmiotem umowy leasingu, oraz składek na ubezpieczenie tych
             środków trwałych, jeżeli w umowie leasingu zastrzeżono, że
             korzystający będzie ponosił ciężar tych podatków i składek
             niezależnie od opłat za używanie,
           3) kaucji określonej w umowie leasingu wpłaconej finansującemu przez
             korzystającego.
         3.  Kaucji, o której mowa w ust. 2 pkt 3, nie zalicza się do
           przychodów finansującego i odpowiednio do kosztów uzyskania
           przychodów korzystającego.
      Art. 23k. 1. Jeżeli finansujący przeniósł na rzecz osoby trzeciej
             wierzytelności z tytułu opłat, o których mowa w art. 23b ust. 1, a
             nie została przeniesiona na osobę trzecią własność przedmiotu
             umowy leasingu:
           1) do przychodów finansującego nie zalicza się kwot wypłaconych
             przez osobę trzecią z tytułu przeniesienia wierzytelności,
           2) kosztem uzyskania przychodów finansującego jest zapłacone osobie
             trzeciej dyskonto lub wynagrodzenie.
         2.  W przypadku, o którym mowa w ust. 1, opłaty ponoszone przez
           korzystającego na rzecz osoby trzeciej, stanowią przychód
           finansującego w dniu wymagalności zapłaty.
    Art. 23l. Do opodatkowania stron umowy zawartej na czas nieoznaczony lub na
           czas oznaczony, lecz nie spełniającej warunków, określonych w art.
           23b ust. 1 pkt 2 lub art. 23f ust. 1 lub art. 23i ust. 1, stosuje
           się przepisy, o których mowa w art. 11, 22 i 23, dla umów najmu i
           dzierżawy.";
7) w art. 27c w ust. 2 po wyrazach "spółki prawa cywilnego" dodaje się wyrazy
  "lub osobowej spółki handlowej, z wyjątkiem spółki partnerskiej";
8) w art. 52 w pkt 1 skreśla się lit. c).
                                        
                                     Art. 2.
W ustawie z dnia 15 lutego 1992 r. o podatku dochodowym od osób prawnych (Dz.U.
z 2000 r. Nr 54, poz. 654, Nr 60, poz. 700 i 703, Nr 86, poz. 958, Nr 103, poz.
1100, Nr 117, poz. 1228 i Nr 122, poz. 1315 i 1324) wprowadza się następujące
zmiany:
1) art. 1 otrzymuje brzmienie:
     "1. Ustawa reguluje opodatkowanie podatkiem dochodowym dochodów osób
       prawnych i spółek kapitałowych w organizacji, zwanych dalej
       "podatnikami".
     2. Przepisy ustawy mają również zastosowanie do jednostek organizacyjnych
       nie mających osobowości prawnej, z wyjątkiem spółek: cywilnych, jawnych,
       partnerskich, komandytowych, komandytowo-akcyjnych.";
2) w art. 7:
   a) w ust. 3 w pkt 4 wyrazy "dokonanego na podstawie przepisów działu XIII
     Kodeksu handlowego" zastępuje się wyrazami "spółki kapitałowej w inną
     spółkę kapitałową",
   b) w ust. 4 wyrazy "na podstawie przepisów działu XIII Kodeksu handlowego"
     zastępuje się wyrazami "spółek kapitałowych w inne spółki kapitałowe",
3) w art. 11 w ust. 7a wyrazy "spółki cywilnej, spółki jawnej, spółki
  komandytowej," zastępuje się wyrazami "spółki cywilnej lub osobowej spółki
  handlowej";
4) w art. 12:
   a)  w ust. 1 po pkt 4b dodaje się pkt 4c w brzmieniu:
         "4c) wartość zwróconych wierzytelności wynikających z umowy, o której
             mowa w art. 17f, zaliczonych uprzednio do kosztów uzyskania
             przychodów na podstawie art. 17h,",
   b)  skreśla się ust. 4a, 7 i 8;
5) w art. 16:
   a) w ust. 1:
     - skreśla się pkt 2 i 3,
     - w pkt 4 i 49 wyrazy "10.000 EURO" zastępuje się wyrazami "20.000 EURO",
   b) po ust. 3a dodaje się ust. 3b w brzmieniu:
          "3b. Przepis ust. 1 pkt 51 nie dotyczy samochodów osobowych używanych
             na podstawie umowy leasingu, o której mowa w art. 17a pkt 1.";
6) w art. 16a:
   a) w ust. 1 w tiret wyrazy "innej umowy o podobnym charakterze" zastępuje
     się wyrazami "umowy określonej w art. 17a pkt 1",
   b) w ust. 2 pkt 3 otrzymuje brzmienie:
         ,,3) składniki majątku, wymienione w ust. 1, nie stanowiące własności
           lub współwłasności podatnika, wykorzystywane przez niego na potrzeby
           związane z prowadzoną działalnością na podstawie umowy określonej w
           art. 17a pkt 1, zawartej z właścicielem lub współwłaścicielami tych
           składników - jeżeli zgodnie z przepisami rozdziału 4a odpisów
           amortyzacyjnych dokonuje korzystający";
7) w art. 16b:
   a)  w ust. 1 w tiret wyrazy "innej umowy o podobnym charakterze" zastępuje
     się wyrazami "umowy określonej w art. 17a pkt 1",
   b) w ust. 2:
     - w pkt 2 lit. b) otrzymuje brzmienie:
         "b) przyjęcia do odpłatnego korzystania, a odpisów amortyzacyjnych,
           zgodnie z przepisami rozdziału 4a, dokonuje korzystający",
     - pkt 4 otrzymuje brzmienie:
         "4) składniki majątku, wymienione w ust. 1, nie stanowiące własności
           lub współwłasności podatnika, wykorzystywane przez niego na potrzeby
           związane z prowadzoną działalnością na podstawie umowy określonej w
           art. 17a pkt 1, zawartej z właścicielem lub współwłaścicielami albo
           uprawnionymi do korzystania z tych wartości - jeżeli zgodnie z
           przepisami rozdziału 4a odpisów amortyzacyjnych dokonuje
           korzystający";
8) w art. 16ł ust. 4-6 otrzymują brzmienie:
     "4. Od środków trwałych lub wartości niematerialnych i prawnych,
       przekazanych do używania na podstawie innych umów niż wymienione w ust.
       1, odpisów amortyzacyjnych od tych składników dokonują odpowiednio
       finansujący lub korzystający na zasadach określonych w art. 16h-16k i
       art. 16m, z uwzględnieniem przepisów rozdziału 4a.
     5. Jeżeli umowy inne niż wymienione w ust. 1, dotyczą środków trwałych
       zaliczonych do grupy 3 - 6 Klasyfikacji i zostały zawarte na okres co
       najmniej 60 miesięcy oraz zgodnie z przepisami rozdziału 4a odpisów
       amortyzacyjnych dokonuje korzystający, podatnik może stosować zasady
       określone w ust. 1-3.
     6.  Jeżeli zgodnie z przepisami rozdziału 4a odpisów amortyzacyjnych
       dokonuje korzystający, a nastąpi zmiana, wygaśnięcie lub rozwiązanie
       umów, o których mowa w ust. 4 lub 5, i w związku z tym nie zostanie
       przeniesiona na korzystającego własność środków trwałych lub wartości
       niematerialnych i prawnych, właściciel przejmując te składniki majątku
       określa ich wartość początkową, zgodnie z art. 16g, przed zawarciem
       pierwszej umowy leasingu, pomniejszoną o spłatę wartości początkowej, o
       której mowa w art. 17a pkt 7, oraz o sumę dokonanych przez siebie
       odpisów amortyzacyjnych, o których mowa w art. 16h ust. 1 pkt 1.";
9) w art. 17 w ust. 1a po pkt 1 dodaje się pkt 1a w brzmieniu:
     "1a) dochodów uzyskanych z działalności polegającej na oddaniu środków
         trwałych lub wartości niematerialnych i prawnych do odpłatnego
         używania na warunkach określonych w art. 17a-17k.";
10) po rozdziale 4 dodaje się rozdział 4a w brzmieniu:
                                  "Rozdział 4a
                       Opodatkowanie stron umowy leasingu
      Art. 17a. Ilekroć w rozdziale jest mowa o:
           1) umowie leasingu - rozumie się przez to umowę nazwaną w kodeksie
             cywilnym, a także każdą inną umowę, na mocy której jedna ze stron,
             zwana dalej "finansującym", oddaje do odpłatnego używania albo
             używania i pobierania pożytków na warunkach określonych w ustawie
             drugiej stronie, zwanej dalej "korzystającym", podlegające
             amortyzacji środki trwałe lub wartości niematerialne i prawne, a
             także grunty,
           2) podstawowym okresie umowy leasingu - rozumie się przez to czas
             oznaczony, na jaki została zawarta ta umowa, z wyłączeniem czasu,
             na który może być przedłużona lub skrócona,
           3) odpisach amortyzacyjnych - rozumie się przez to odpisy
             amortyzacyjne dokonywane wyłącznie zgodnie z przepisami art. 16a16m,
z uwzględnieniem art. 16,
           4) normatywnym okresie amortyzacji - rozumie się przez to w
             odniesieniu do:
             a) środków trwałych okres, w którym odpisy amortyzacyjne,
               wynikające z zastosowania stawek amortyzacyjnych określonych w
               Wykazie stawek amortyzacyjnych, zrównują się z wartością
               początkową środków trwałych,
             b) wartości niematerialnych i prawnych okres ustalony w art. 16m,
           5) rzeczywistej wartości netto - rozumie się przez to wartość
             początkową środków trwałych lub wartości niematerialnych i prawnych
             zaktualizowaną zgodnie z odrębnymi przepisami, pomniejszoną o sumę
             odpisów amortyzacyjnych, o których mowa w art. 16h ust. 1 pkt 1,
           6) hipotetycznej wartości netto - rozumie się przez to wartość
             początkową określoną zgodnie z art. 16g pomniejszoną o:
             a) odpisy amortyzacyjne obliczone według zasad określonych w art.
               16k ust. 1 z uwzględnieniem współczynnika 3 - w odniesieniu do
               środków trwałych,
             b) odpisy amortyzacyjne obliczone przy zastosowaniu trzykrotnie
               skróconych okresów amortyzowania, o których mowa w pkt 4b - w
               odniesieniu do  wartości niematerialnych i prawnych,
           7) spłacie wartości początkowej - rozumie się przez to faktycznie
             otrzymaną przez finansującego w opłatach ustalonych w umowie
             leasingu równowartość wartości początkowej środków trwałych lub
             wartości niematerialnych i prawnych, określoną zgodnie  z art. 16g,
             w podstawowym okresie umowy leasingu; spłaty tej nie koryguje się o
             kwotę wypłaconą korzystającemu, o której mowa w art. 17d albo art.
             17h.
      Art. 17b. 1. Opłaty ustalone w umowie leasingu, ponoszone przez
             korzystającego w podstawowym okresie umowy z tytułu używania
             środków trwałych oraz wartości niematerialnych i prawnych stanowią
             przychód finansującego i odpowiednio koszt uzyskania przychodów
             korzystającego, z zastrzeżeniem ust. 2, jeżeli umowa ta spełnia
             następujące warunki :
           1) została zawarta na czas oznaczony, stanowiący co najmniej 40%
             normatywnego okresu amortyzacji, jeżeli jej przedmiotem są
             podlegające odpisom amortyzacyjnym rzeczy ruchome lub wartości
             niematerialne i prawne albo została zawarta na okres co najmniej 10
             lat, jeżeli jej przedmiotem są podlegające odpisom amortyzacyjnym
             nieruchomości, oraz
           2) suma ustalonych w niej opłat, pomniejszona o należny podatek od
             towarów i usług, odpowiada co najmniej wartości początkowej środków
             trwałych lub wartości niematerialnych i prawnych.
         2.  Jeżeli finansujący w dniu zawarcia umowy leasingu korzysta, ze
           zwolnień w podatku dochodowym przysługujących na podstawie:
           1) art. 6,
           2) przepisów o specjalnych strefach ekonomicznych,
           3) art. 23 i 37 ustawy z dnia 14 czerwca 1991 r. o spółkach z
             udziałem zagranicznym (Dz.U. z 1997 r. Nr 26, poz. 143, z 1998 r.
             Nr 160, poz. 1063 oraz z 1999 r. Nr 49, poz. 484 i Nr 101, poz.
             1178)
          - do umowy tej stosuje się zasady opodatkowania określone w art. 17f17h.

    Art. 17c. Jeżeli po upływie podstawowego okresu umowy leasingu, o której
           mowa w art. 17b ust. 1, finansujący przenosi na korzystającego
           własność środków trwałych lub wartości niematerialnych i prawnych,
           będących przedmiotem tej umowy:
           1) przychodem ze sprzedaży środków trwałych lub wartości
             niematerialnych i prawnych jest ich wartość wyrażona w cenie
             określonej w umowie sprzedaży; jeżeli jednak cena ta jest niższa od
             hipotetycznej wartości netto środków trwałych lub wartości
             niematerialnych i prawnych, przychód ten określa się w wysokości
             wartości rynkowej według zasad określonych w art. 14,
           2)  kosztem uzyskania przychodów przy ustalaniu dochodu ze sprzedaży
             jest rzeczywista wartość netto.
      Art. 17d. 1. Jeżeli po upływie podstawowego okresu umowy leasingu, o
             której mowa w art. 17b ust. 1, finansujący przenosi na osobę
             trzecią własność środków trwałych lub wartości niematerialnych i
             prawnych, będących przedmiotem tej umowy, oraz wypłaca
             korzystającemu z tytułu spłaty ich wartości uzgodnioną kwotę przy
określaniu przychodu ze sprzedaży i kosztu jego uzyskania
             stosuje się przepisy art. 12-16.
         2. Kwota wypłacona korzystającemu, w przypadku określonym w ust. 1,
           stanowi koszt uzyskania przychodów finansującego w dniu zapłaty  do
           wysokości różnicy pomiędzy rzeczywistą wartością netto a
           hipotetyczną wartością netto.
         3.  Kwota otrzymana przez korzystającego, w przypadku określonym w
           ust. 1, stanowi jego przychód w dniu jej otrzymania.
    Art. 17e. Jeżeli po upływie podstawowego okresu umowy leasingu, o której
           mowa w art. 17b ust. 1, finansujący oddaje korzystającemu do
           dalszego używania środki trwałe lub wartości niematerialne i prawne,
           będące przedmiotem tej umowy, przychodem finansującego i odpowiednio
           kosztem uzyskania przychodów korzystającego są opłaty ustalone przez
           strony tej umowy.
      Art. 17f. 1. Do przychodów finansującego i odpowiednio do kosztów
             uzyskania przychodów korzystającego nie zalicza się opłat, o
             których mowa w art. 17b ust. 1, w części stanowiącej spłatę
             wartości początkowej środków trwałych lub wartości niematerialnych
             i prawnych, jeżeli są spełnione łącznie następujące warunki :
           1) umowa leasingu została zawarta na czas oznaczony,
           2) suma ustalonych w umowie leasingu opłat, pomniejszona o należny
             podatek od towarów i usług, odpowiada co najmniej wartości
             początkowej środków trwałych lub wartości niematerialnych i
             prawnych,
           3) umowa zawiera postanowienie, że odpisów amortyzacyjnych w
             podstawowym okresie umowy leasingu dokonuje korzystający.
         2.  Jeżeli wysokość kwoty spłaty wartości środków trwałych lub
           wartości niematerialnych i prawnych przypadających na poszczególne
           opłaty nie jest określona w umowie leasingu, ustala się ją
           proporcjonalnie do okresu trwania tej umowy.
      Art. 17g. 1. Jeżeli są spełnione warunki, o których mowa w art. 17f ust.
             1, i po upływie podstawowego okresu umowy leasingu finansujący
             przenosi na korzystającego własność środków trwałych lub wartości
             niematerialnych i prawnych będących przedmiotem tej umowy:
           1) przychodem ze sprzedaży środków trwałych lub wartości
             niematerialnych i prawnych jest ich wartość wyrażona w cenie
             określonej w umowie sprzedaży, także wtedy, gdy odbiega ona
             znacznie od ich wartości rynkowej,
           2) do kosztów uzyskania przychodów nie zalicza się wydatków
             poniesionych przez finansującego na nabycie lub wytworzenie środków
             trwałych lub wartości niematerialnych i prawnych stanowiących
             przedmiot umowy leasingu; kosztem są jednak te wydatki pomniejszone
             o spłatę wartości początkowej, o której mowa w art. 17a pkt 7.
         2.  Jeżeli są spełnione warunki, o których mowa w art. 17f ust. 1, i
           po upływie podstawowego okresu umowy leasingu finansujący oddaje
           korzystającemu do dalszego używania środki trwałe lub wartości
           niematerialne i prawne, będące przedmiotem umowy, przychodem
           finansującego i odpowiednio kosztem uzyskania przychodów
           korzystającego są opłaty ustalone przez strony, także wtedy, gdy
           odbiegają znacznie od wartości rynkowej.
      Art. 17h. 1. Jeżeli są spełnione warunki, o których mowa w art. 17f ust.
             1, i po upływie podstawowego okresu umowy leasingu finansujący
             przenosi na osobę trzecią własność środków trwałych lub wartości
             niematerialnych i prawnych, będących przedmiotem umowy, oraz
             wypłaca korzystającemu z tytułu spłaty ich wartości uzgodnioną
             kwotę:
           1) przy określaniu przychodu ze sprzedaży stosuje się przepisy, o
             których mowa w art. 12-14,
           2) do kosztów uzyskania przychodów nie zalicza się wydatków
             poniesionych przez finansującego na nabycie lub wytworzenie środków
             trwałych lub wartości niematerialnych i prawnych stanowiących
             przedmiot umowy; kosztem są jednak te wydatki pomniejszone o spłatę
             wartości początkowej, o której mowa w art. 17a pkt 7.
         2. Kwota wypłacona korzystającemu stanowi koszt uzyskania przychodów u
           finansującego i jest przychodem korzystającego w dniu jej
           otrzymania.
      Art. 17i. 1. Jeżeli przedmiotem umowy leasingu zawartej na czas oznaczony
             są grunty a suma ustalonych w niej opłat odpowiada co najmniej
             wartości gruntów, równej wydatkom na ich nabycie - do przychodów
             finansującego i odpowiednio do kosztów uzyskania przychodów
             korzystającego nie zalicza się opłat ustalonych w tej umowie,
             ponoszonych przez korzystającego w podstawowym okresie tej umowy z
             tytułu używania przedmiotu umowy, w części stanowiącej spłatę tej
             wartości; przepis art. 17f ust. 2 stosuje się odpowiednio.
         2.  Jeżeli po upływie podstawowego okresu umowy leasingu finansujący
           przenosi na korzystającego lub osobę trzecią własność gruntów
           będących przedmiotem tej umowy, albo oddaje je korzystającemu do
           dalszego używania, do ustalenia przychodów i kosztów uzyskania
           przychodów stron umowy przepisy art. 17g i art. 17h stosuje się
           odpowiednio.
      Art. 17j. 1. Jeżeli w umowie leasingu została określona cena, po której
             korzystający ma prawo nabyć przedmiot umowy po zakończeniu
             podstawowego okresu tej umowy, cenę tę uwzględnia się w sumie
             opłat, o których mowa w art. 17b ust. 1 pkt 2 i art. 17f ust. 1
             pkt 2.
         2. Do sumy opłat, o której mowa w ust. 1, nie zalicza się :
           1) płatności na rzecz finansującego za świadczenia dodatkowe, o ile
             są one wyodrębnione z opłat leasingowych,
           2) podatków, w których obowiązek podatkowy ciąży na finansującym z
             tytułu własności lub posiadania środków trwałych, będących
             przedmiotem umowy leasingu, oraz składek na ubezpieczenie tych
             środków trwałych, jeżeli w umowie leasingu zastrzeżono, że korzy
             stający będzie ponosił ciężar tych podatków i składek niezależnie
             od opłat za używanie,
           3) kaucji określonej w umowie leasingu wpłaconej finansującemu przez
             korzystającego.
         3.  Kaucji, o której mowa w ust. 2 pkt 3, nie zalicza się do
           przychodów finansującego i odpowiednio do kosztów uzyskania
           przychodów korzystającego.
      Art. 17k. 1. Jeżeli finansujący przeniósł na rzecz osoby trzeciej
             wierzytelności z tytułu opłat, o których mowa w art. 17b ust. 1, a
             nie została przeniesiona na osobę trzecią własność przedmiotu
             umowy leasingu:
           1) do przychodów finansującego nie zalicza się kwot wypłaconych
             przez osobę trzecią z tytułu przeniesienia wierzytelności,
           2) kosztem uzyskania przychodów finansującego jest zapłacone osobie
             trzeciej dyskonto lub wynagrodzenie.
         2.  W przypadku, o którym mowa w ust. 1, opłaty ponoszone przez
           korzystającego na rzecz osoby trzeciej, stanowią przychód
           finansującego w dniu wymagalności zapłaty.
    Art. 17l. Do opodatkowania stron umowy zawartej na czas nieoznaczony lub na
           czas oznaczony, lecz nie spełniającej warunków, określonych w art.
           17b ust. 1 pkt 2 lub art. 17f ust. 1 lub art. 17i ust. 1, stosuje
           się przepisy o których mowa w art. 12-16, dla umów najmu i
           dzierżawy.".
                                        
                                     Art. 3.
W ustawie z dnia 8 stycznia 1993 r. o podatku od towarów i usług oraz o podatku
akcyzowym (Dz.U. Nr 11, poz. 50, Nr 28, poz. 127 i Nr 129, poz. 599, z 1994 r.
Nr 132, poz. 670, z 1995 r. Nr 44, poz. 231 i Nr 142, poz. 702 i 703 z 1996 r.
Nr 137, poz. 640, z 1997 r. Nr 111, poz. 722, Nr 123, poz. 776 i 780, Nr 137,
poz. 926, Nr 141, poz. 943 i Nr 162, poz. 1104, z 1998 r. Nr 139, poz. 905 i Nr
161, poz.1076, z 1999 r. Nr 50, poz. 499, Nr 57, poz. 596 i Nr 95, poz. 1100, z
2000 r. Nr 68, poz. 805 i Nr 105, poz. 1107 oraz z 2001 r. Nr 12, poz. 92, Nr
39, poz. 459 i Nr 56, poz. 580) wprowadza się następujące zmiany:
1)  w art. 21 w ust. 9 pkt 1 otrzymuje brzmienie:
   "1) może określić przypadki, gdy przyjęcie przez podatnika w odpłatne
     używanie środków trwałych należących do osób trzecich może być traktowane
     na równi z zakupem tych środków oraz może określić zasady zwrotu różnicy
     tego podatku,";
2) w art. 25:
   a) w ust. 1 pkt 2 otrzymuje brzmienie:
     "2) samochodów osobowych oraz innych samochodów o dopuszczalnej ładowności
       do 500 kg, z wyjątkiem przypadków, gdy odprzedaż lub oddanie w odpłatne
       używanie na podstawie umów leasingu tych samochodów stanowi przedmiot
       działalności podatnika,",
   b) w ust. 2 dodaje się pkt 5 w brzmieniu:
     "5) wydatków na nabycie towarów celem oddania w odpłatne używanie na
       podstawie umów leasingu, jeżeli zgodnie z przepisami podatku dochodowego
       odpisów amortyzacyjnych dokonuje korzystający.".
                                     Art. 4.
Do umów najmu lub dzierżawy rzeczy lub praw majątkowych oraz umów o podobnym
charakterze zawartych przed dniem 1 października 2001 r. stosuje się odpowiednio
przepisy ustaw wymienionych w art. 1 albo w art. 2 w brzmieniu obowiązującym
przed dniem 1 października 2001 r.
                                     Art. 5.
Ustawa wchodzi w życie z dniem 1 października 2001 r. i ma zastosowanie do umów
zawartych poczynając od tego dnia, z wyjątkiem przepisów art. 1 pkt 5 lit. a)
tiret drugie i pkt 8 oraz art. 2 pkt 1, 3 i pkt 5 lit. a) tiret drugie, które
wchodzą w życie z dniem 1 stycznia 2002 r.
                                        
                                        
