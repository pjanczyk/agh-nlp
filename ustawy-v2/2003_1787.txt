


Tekst ustawy ustalony ostatecznie po rozpatrzeniu poprawek Senatu
 
 
 
USTAWA
z dnia 26 stycznia
2007 r.
 
o zmianie ustawy –
Prawo dewizowe oraz innych ustaw[1])
 
 
Art. 1.
W ustawie z dnia 27 lipca 2002 r. – Prawo
dewizowe (Dz. U. Nr 141, poz. 1178, z późn. zm.[2]))
wprowadza się następujące zmiany:
1) w art. 2:
a) w ust. 1:
- pkt 5 otrzymuje
brzmienie:
„5) krajami trzecimi są państwa niebędące państwami członkowskimi Unii
Europejskiej, a także ich terytoria zależne, autonomiczne i stowarzyszone oraz
terytoria zależne, autonomiczne i stowarzyszone państw członkowskich Unii
Europejskiej,”,
- po pkt 19 dodaje
się pkt 19a w brzmieniu:
„19a) działalnością gospodarczą, w
przypadku wykonywania jej:
a) w kraju – jest działalność gospodarcza w
rozumieniu przepisów ustawy z dnia 2 lipca 2004 r. o swobodzie działalności
gospodarczej (Dz. U. Nr 173, poz. 1807, z późn. zm.[3])),
b) za granicą
– jest działalność gospodarcza w rozumieniu przepisów państwa, w którym jest
ona wykonywana,”,
b) po ust. 1
dodaje się ust. 1a w brzmieniu:
„1a. Rezydenta
będącego osobą fizyczną, wykonującego za granicą działalność gospodarczą,
traktuje się w zakresie czynności związanych z tą działalnością jak nierezydenta.
Nierezydenta będącego osobą fizyczną, wykonującego w kraju działalność
gospodarczą, traktuje się w zakresie czynności związanych z tą
działalnością jak rezydenta.”,
c) po ust. 2
dodaje się ust. 2a w brzmieniu:
„2a. Terytorium
zależne, autonomiczne lub stowarzyszone państwa członkowskiego Unii Europejskiej
lub kraju trzeciego należącego do Europejskiego Obszaru Gospodarczego lub
Organizacji Współpracy Gospodarczej i Rozwoju traktuje się na równi z tym
państwem lub z tym krajem, jeżeli z wiążących Rzeczpospolitą Polską umów
międzynarodowych wynika takie traktowanie w zakresie objętym ustawą.”;
2) w art. 3:
a) ust. 3
otrzymuje brzmienie:
„3. Ograniczeń
określonych w art. 9 nie stosuje się do obrotu dewizowego dokonywanego z
udziałem banków lub innych podmiotów mających siedzibę w kraju, w zakresie
działalności podlegającej nadzorom: bankowemu, ubezpieczeniowemu, emerytalnemu
lub nad rynkiem kapitałowym, sprawowanym na podstawie odrębnych przepisów,
prowadzonej przez te podmioty na rachunek własny lub rachunek osób trzecich
uprawnionych na podstawie ustawy lub zezwolenia dewizowego do dokonania obrotu
dewizowego podlegającego tym ograniczeniom.”,
b) ust. 5
otrzymuje brzmienie:
„5. Dokonywanie
obrotu dewizowego odbywa się z uwzględnieniem obowiązków określonych w ustawie,
o ile z przepisów wydanych na jej podstawie, zezwolenia dewizowego lub
przepisów dotyczących organów lub podmiotów wymienionych w ust. 2 i 3 nie
wynikają odrębne obowiązki.”;
3) art. 4
otrzymuje brzmienie:
„Art. 4. Prezes Narodowego Banku Polskiego ogłasza w
Dzienniku Urzędowym Rzeczypospolitej Polskiej „Monitor Polski”, w drodze obwieszczenia,
wykaz walut, o których mowa w art. 2 ust. 1 pkt 11.”;
4) art. 5
otrzymuje brzmienie:
„Art. 5. Dozwolone jest odstępowanie od ograniczeń
określonych w art. 9 oraz obowiązków określonych w art. 18 i art. 25 ust. 1, na
podstawie ogólnego albo indywidualnego zezwolenia dewizowego, w zakresie i na
warunkach określonych w takim zezwoleniu.”;
5) w art. 6:
a) ust. 1
otrzymuje brzmienie:
„1. Zezwoleń
dewizowych udziela się, jeżeli nie zagraża to interesowi publicznemu lub międzynarodowym
zobowiązaniom wiążącym Rzeczpospolitą Polską.”,
b) uchyla się ust.
2,
c) ust. 3
otrzymuje brzmienie:
„3. Z zezwolenia
dewizowego, udzielonego na zawarcie umowy lub dokonanie rozliczenia, mogą
korzystać wszystkie strony tej umowy lub rozliczenia.”;
6) w art. 8 ust. 3
otrzymuje brzmienie:
„3. Do decyzji Prezesa Narodowego Banku Polskiego
wydanych w sprawach, o których mowa w ust. 2, stosuje się odpowiednio art. 127
§ 3 ustawy z dnia 14 czerwca 1960 r.  - Kodeks postępowania administracyjnego
(Dz.U. z 2000 r. Nr 98, poz. 1071, z późn. zm.[4])).”;
7) w art. 9:
a) uchyla się pkt
1-3,
b) pkt 4 otrzymuje
brzmienie:
„4) wywóz,
wysyłanie oraz przekazywanie przez rezydentów do krajów trzecich krajowych lub
zagranicznych środków płatniczych, z przeznaczeniem na podjęcie lub rozszerzenie
w tych krajach działalności gospodarczej, w tym na nabycie nieruchomości na
potrzeby tej działalności, z wyjątkiem przekazywania do krajów trzecich
krajowych lub zagranicznych środków płatniczych na pokrycie kosztów
działalności polegającej na bezpośrednim świadczeniu usług w wykonaniu zawartej
umowy lub promocji i reklamie działalności gospodarczej prowadzonej przez
rezydenta w kraju,”,
c) w pkt 5 lit. a
i b otrzymują brzmienie:
„a) papierów
wartościowych dłużnych o terminie wykupu krótszym niż rok, z wyjątkiem nabytych
w kraju,
b) wierzytelności
i innych praw, których wykonywanie następuje poprzez dokonywanie rozliczeń
pieniężnych, z wyjątkiem nabytych w kraju lub powstałych w obrocie z rezydentami
w zakresie niewymagającym zezwolenia dewizowego,”,
d) uchyla się pkt
6,
e) w pkt 7:
– uchyla się lit.
a,
– lit. e i f
otrzymują brzmienie:
„e) wartości
dewizowych zbywanych przez nierezydentów z krajów trzecich, w zamian za inne
wartości dewizowe lub krajowe środki płatnicze,
f)
wierzytelności i innych praw, których wykonywanie następuje poprzez dokonywanie
rozliczeń pieniężnych, zbywanych przez nierezydentów z krajów trzecich,”,
f) w pkt 8 lit. a
i b otrzymują brzmienie:
„a) papierów
wartościowych dłużnych o terminie wykupu krótszym niż rok, z wyjątkiem nabytych
w tych krajach na podstawie zezwolenia dewizowego,
b) wierzytelności
i innych praw, których wykonywanie następuje poprzez dokonywanie rozliczeń
pieniężnych, z wyjątkiem nabytych w tych krajach na podstawie zezwolenia dewizowego
lub powstałych w obrocie z nierezydentami z krajów trzecich w zakresie niewymagającym
zezwolenia dewizowego,”,
g) uchyla się pkt
10-13, 
h) pkt 14 i 15
otrzymują brzmienie:
„14) dokonywanie
przez rezydentów i nierezydentów z krajów trzecich rozliczeń pieniężnych w
wykonaniu czynności określonych w pkt 5 i 7-9, z wyłączeniem czynności, których
dokonywanie nie wymaga zezwolenia dewizowego,
15) zawieranie
umów oraz dokonywanie innych czynności prawnych, powodujących lub mogących
powodować dokonywanie w kraju rozliczeń w walutach obcych, a także dokonywanie
w kraju takich rozliczeń, z wyjątkiem przypadków, w których czynności te są dokonywane
w dozwolonym, na podstawie ustawy lub zezwolenia dewizowego, obrocie dewizowym:
a) z
zagranicą, o którym mowa w art. 2 ust. 1 pkt 17 lit. a,
b) między
nierezydentami,
c) między
rezydentami będącymi osobami fizycznymi, w zakresie niezwiązanym z
działalnością gospodarczą.”;
8) art. 15
otrzymuje brzmienie:
„Art. 15.
Sprzedaż wartości dewizowych, kupionych w ra­mach działalności kantorowej, może
być dokonywana po wprowadzeniu tych wartości do ewidencji, o której mowa w art.
14 ust. 1 pkt 1, na podstawie wpisu określającego datę realizacji transakcji.”;
9) art. 17b i 17c
otrzymują brzmienie:
„Art. 17b.
Przedsiębiorca jest obowiązany zawiadomić pisemnie organ prowadzący rejestr o
podjęciu działalności kantorowej, a w razie zaprzestania jej wykonywania,
złożyć wniosek o wykreślenie z rejestru, w terminie 7 dni, licząc odpowiednio
od dnia podjęcia działalności kantorowej lub zaprzestania jej wykonywania.
Art. 17c. 1.
Przedsiębiorca może zawiesić, na okres nie dłuższy niż 2 lata, wykonywanie
działalności kantorowej. W przypadku zawieszenia wykonywania działalności
kantorowej na okres krótszy niż 2 lata, przedsiębiorca może przedłużyć ten
okres łącznie do 2 lat.
2. O
zawieszeniu wykonywania działalności kantorowej, przedłużeniu zawieszenia oraz
o wznowieniu jej wykonywania przedsiębiorca jest obowiązany zawiadomić pisemnie
organ prowadzący rejestr w terminie 7 dni, licząc od dnia zawieszenia,
przedłużenia zawieszenia lub wznowienia wykonywania działalności kantorowej.
3. Przepisy
ust. 1 i 2 stosuje się odpowiednio do zawieszania przez przedsiębiorcę
wykonywania działalności kantorowej w poszczególnych jednostkach.
4. W przypadku
niewznowienia przez przedsiębiorcę wykonywania działalności kantorowej lub
niewznowienia jej wykonywania w poszczególnych jednostkach, organ prowadzący
rejestr, po upływie okresu zawieszenia, odpowiednio z urzędu:
1) wykreśla, w
drodze decyzji, wpis przedsiębiorcy w rejestrze albo
2) dokonuje
zmiany wpisu w zakresie określenia jednostek, w których jest wykonywana
działalność kantorowa.”;
10) art. 18
otrzymuje brzmienie:
„Art. 18. Rezydenci i nierezydenci przekraczający granicę
państwową są obowiązani zgłaszać, w formie pisemnej, organom celnym lub organom
Straży Granicznej, przywóz do kraju oraz wywóz za granicę złota dewizowego lub
platyny dewizowej, bez względu na ilość, a także krajowych lub zagranicznych
środków płatniczych, jeżeli ich wartość przekracza łącznie równowartość 10 000
euro. Nie stanowi wykonania obowiązku zgłoszenia podanie w zgłoszeniu
nieprawdziwych danych.”;
11) uchyla się
art. 19;
12) art. 20 i 21
otrzymują brzmienie:
„Art. 20. 1.
Rezydenci i nierezydenci są obowiązani przedstawiać organom celnym lub organom
Straży Granicznej, na ich żądanie, przywożone do kraju lub wywożone za granicę
wartości dewizowe oraz krajowe środki płatnicze.
2. Organy
celne oraz organy Straży Granicznej mogą, w celu sprawdzenia, czy przywóz do
kraju wartości dewizowych lub krajowych środków płatniczych oraz ich wywóz za
granicę odbywa się zgodnie z przepisami ustawy, podejmować czynności kontrolne
na zasadach i w trybie określonych w przepisach o kontroli celnej lub kontroli
granicznej.
Art. 21. Minister właściwy do spraw finansów publicznych, w
porozumieniu z ministrem właściwym do spraw wewnętrznych, określi, w drodze rozporządzenia:
1) sposób
dokonywania potwierdzenia przywozu do kraju oraz wywozu za granicę wartości
dewizowych lub krajowych środków płatniczych,
2) wzory
zgłoszenia przywozu do kraju oraz wywozu za granicę wartości dewizowych lub
krajowych środków płatniczych
       – mając
na uwadze zapewnienie informacji o wywozie za granicę i przywozie do kraju
wartości dewizowych oraz krajowych środków płatniczych na potrzeby współpracy z
organami informacji finansowej, określonej w odrębnych przepisach.”;
13) uchyla się
rozdział 6;
14) tytuł
rozdziału 7 otrzymuje brzmienie:
       „Obowiązek
związany z przekazami pieniężnymi za granicę oraz rozliczeniami w kraju w obrocie
dewizowym”;
15) art. 25
otrzymuje brzmienie:
„Art. 25. 1.
Rezydenci i nierezydenci są obowiązani dokonywać przekazów pieniężnych za
granicę oraz rozliczeń w kraju związanych z obrotem dewizowym za pośrednictwem
uprawnionych banków, jeżeli kwota przekazu lub rozliczenia przekracza równowartość
15 000 euro.
2. Obowiązek
dokonywania rozliczeń za pośrednictwem uprawnionych banków, o którym mowa w
ust. 1, nie dotyczy przypadków, w których stroną rozliczenia jest uprawniony
bank.”;
16) uchyla się
art. 26-29;
17) tytuł
rozdziału 8 otrzymuje brzmienie:
 „Obowiązki
dotyczące przekazywania danych oraz przechowywania dokumentów związanych z obrotem
dewizowym oraz działalnością kantorową”;
18) w art. 30:
a) ust. 1
otrzymuje brzmienie:
„1. Rezydenci
dokonujący obrotu dewizowego oraz przedsiębiorcy wykonujący działalność
kantorową są obowiązani przekazywać Narodowemu Bankowi Polskiemu dane w zakresie
niezbędnym do sporządzania bilansu płatniczego oraz międzynarodowej pozycji inwestycyjnej.”,
b) ust. 3
otrzymuje brzmienie:
„3. Minister
właściwy do spraw finansów publicznych określi, w drodze rozporządzenia, sposób,
zakres i terminy wykonywania obowiązku, o którym mowa w ust. 1, oraz wysokość
kwot, których przekroczenie powoduje powstanie tego obowiązku, mając na uwadze
zapewnienie danych niezbędnych do sporządzania bilansu płatniczego oraz
międzynarodowej pozycji inwestycyjnej.”;
19) art. 32
otrzymuje brzmienie:
„Art. 32.
Rezydenci, na żądanie uprawnionego banku, obowiązanego do przekazywania, na
podstawie odrębnych przepisów, danych w zakresie niezbędnym do sporządzenia
przez Narodowy Bank Polski bilansu płatniczego oraz międzynarodowej pozycji
inwestycyjnej, są obowiązani udzielać temu bankowi informacji o dokonywanym za
jego pośrednictwem obrocie dewizowym, w szczególności dotyczących przeznaczenia
środków pieniężnych będących przedmiotem takiego obrotu.”;
20) po art. 32
dodaje się art. 32a w brzmieniu:
„Art. 32a.
Przedsiębiorcy wykonujący działalność kantorową oraz rezydenci i nierezydenci dokonujący
czynności obrotu dewizowego, które podlegają ograniczeniom lub obowiązkom
określonym w ustawie, są obowiązani, na potrzeby kontroli skarbowej oraz
kontroli wykonywanej przez Prezesa Narodowego Banku Polskiego, przechowywać dokumenty
związane z tą działalnością lub tymi czynnościami przez okres 5 lat, licząc od
końca roku kalendarzowego, w którym wykonywali działalność kantorową lub
dokonali danej czynności obrotu dewizowego.”;
21) tytuł
rozdziału 9 otrzymuje brzmienie:
       „Kontrola
wykonywana przez Prezesa Narodowego Banku Polskiego”;
22) w art. 33:
a) w ust. 1:
– pkt 1 otrzymuje
brzmienie:
„1)
udzielonych indywidualnych zezwoleń dewizowych,”,
– uchyla się pkt
4,
b) w ust. 2:
– pkt 3 otrzymuje
brzmienie:
„3) obowiązek,
o którym mowa w art. 30 ust. 1, jest wykonywany przez rezydentów oraz
przedsiębiorców wykonujących działalność kantorową, oraz czy dane przekazywane
w wykonaniu tego obowiązku są zgodne ze stanem faktycznym.”,
– uchyla się pkt
4;
23) uchyla się
art. 39;
24) uchyla się
art. 40a.
 
Art. 2.
W ustawie z dnia
29 sierpnia 1997 r. o Narodowym Banku Polskim (Dz. U. z 2005 r. Nr 1, poz. 2 i
Nr 167, poz. 1398 oraz z 2006 r. Nr 157, poz. 1119) w art. 52 ust. 2 otrzymuje
brzmienie:
„2. Prezes NBP
wykonuje kontrolę w zakresie ustalonym w przepisach prawa dewizowego.”.
 
Art. 3.
W ustawie z dnia 10 września 1999 r. –
Kodeks karny skarbowy (Dz. U. Nr 83, poz. 930, z późn. zm.[5]))
wprowadza się następujące zmiany:
„1) w art. 3 § 4
otrzymuje brzmienie:
„§ 4. Przestępstwa skarbowe i
wykroczenia skarbowe określone w rozdziale 7 są karalne także w razie
popełnienia ich za granicą, jeżeli zostały ujawnione w wyniku czynności
kontrolnych przeprowadzonych tam przez polski organ celny lub inny organ
uprawniony na podstawie umów międzynarodowych; przepis stosuje się odpowiednio,
jeżeli wykroczenie skarbowe określone w art. 106e, art. 106f i art. 106h popełnione zostało za granicą.”;
2) w art. 30 § 4
otrzymuje brzmienie:
„§ 4. W wypadku
określonym w art. 106d § 1 orzeka się przepadek wartości dewizowych lub krajowych
środków płatniczych, a także można orzec prze­padek innych przedmiotów,
określonych w art. 29 pkt 1-3.”;
3) w art. 34 § 2
otrzymuje brzmienie:
„§ 2. Sąd może
orzec środek karny zakazu prowadzenia określonej działalności gospodarczej w wypadkach
określonych w art. 38 § 1 i 2 oraz w razie skazania sprawcy za przestępstwo
skarbowe okre­ślone w art. 54 § 1, art. 55 § 1, art. 56 § 1, art. 59 §
1-3, art. 63 § 1-3, art. 64 § 1, art. 65 § 1, art. 66 § 1, art. 67 § 1 i
2, art. 68 § 1, art. 69 § 1-3, art. 70 § 1, 2 i 4, art. 72, art. 73 § 1, art.
73a § 1, art. 74 § 1-3, art. 76 § 1, art. 77 § 1, art. 78 § 1, art. 82 § 1,
art. 83 § 1, art. 85 § 1 i 2, art. 86 § 1 i 2, art. 87 § 1 i 2, art.
88 § 1 i 2, art. 89 § 1 i 2, art. 90 § 1 i 2, art. 91 § 1, art. 92 § 1,
art. 93, art. 97 § 1 i 2, art. 100 § 1, art. 101 § 1, art. 102 § 1, art.
103 § 1, art. 104 § 1, art. 106c § 1, art. 106d § 1, art. 106j § 1, art.
107 § 1-3, art. 107a § 1 oraz art. 110.";
4) w art. 38 w § 2
uchyla się pkt 2;
5) w art. 49 § 4
otrzymuje brzmienie:
„§ 4. W wypadku
określonym w art. 106d § 2 orzeka się przepadek wartości dewizowych lub krajowych
środków płatniczych, a także można orzec przepadek innych przedmiotów
określonych w § 1.”;
6) uchyla się art.
98 i 99;
7) w art. 100 § 1
otrzymuje brzmienie:
„§ 1. Rezydent, który bez wymaganego
zezwolenia dewizowego albo wbrew jego warunkom wywozi, wysyła lub przekazuje do
krajów trzecich krajowe lub zagraniczne środki płatnicze, z przeznaczeniem na
podjęcie lub rozszerzenie w tych krajach działalności gospodarczej, w tym na
nabycie nieruchomości na potrzeby tej działalności, 
      podlega
karze grzywny do 720 stawek dziennych.”;
8) w art. 101 § 1
otrzymuje brzmienie:
„§ 1. Nierezydent
z kraju trzeciego, który bez wymaganego zezwolenia dewizowego albo wbrew jego
warunkom zbywa w kraju, zarówno bezpośrednio, jak i za pośrednictwem
innych podmiotów, papiery wartościowe dłużne o terminie wykupu krótszym niż rok
albo wierzytelności lub inne prawa, których wykonywanie następuje poprzez
dokonywanie rozliczeń pieniężnych,
         podlega
karze grzywny do 720 stawek dziennych.”;
9) w art. 102 w §
1:
a) uchyla się pkt
1,
b) pkt 5 i 6
otrzymują brzmienie:
„5) wartości
dewizowe zbywane przez nierezydentów z krajów trzecich, w za­mian za inne wartości
dewizowe lub krajowe środki płatnicze,
6) wierzytelności
lub inne prawa, których wykonywanie następuje poprzez dokonywanie rozliczeń
pieniężnych, zbywane przez nierezydentów z krajów trzecich,”;
10) w art. 103 §
1 otrzymuje brzmienie:
„§ 1. Rezydent,
który bez wymaganego zezwolenia dewizowego albo wbrew jego warunkom zbywa w
kraju trzecim, zarówno bezpośrednio, jak i za pośrednictwem innych podmiotów,
papiery wartościowe dłużne o terminie wykupu krótszym niż rok albo
wierzytelności lub inne prawa, których wykonywanie następuje poprzez
dokonywanie rozliczeń pieniężnych,
         podlega
karze grzywny do 720 stawek dziennych.”;
11) uchyla się
art. 105-106b;
12) art. 106f otrzymuje brzmienie:
„Art. 106f. Kto wbrew obowiązkowi nie zgłasza organom celnym lub organom Straży Granicznej przywozu do
kraju albo wywozu za granicę wartości dewizowych lub krajowych środków
płatniczych albo w zgłoszeniu tym podaje nieprawdę,
      podlega
karze grzywny za wykroczenie skarbowe.”;
13) uchyla się
art. 106g;
14) art. 106h
otrzymuje brzmienie:
„Art. 106h. Kto
wbrew obowiązkowi nie przedstawia organom celnym lub organom Straży Granicznej,
na ich żądanie, przywożonych do kraju lub wywożonych za granicę wartości
dewizowych lub krajowych środków płatniczych,
      podlega
karze grzywny za wykroczenie skarbowe.”;
15) uchyla się
art. 106i;
16) w art. 106j §
1 otrzymuje brzmienie:
„§ 1. Kto wbrew
obowiązkowi dokonuje przekazu pieniężnego za granicę lub rozliczenia w kraju,
związanego z obrotem dewizowym, bez pośrednictwa uprawnionego banku,
         podlega
karze grzywny do 480 stawek dziennych.”;
17) art. 106k
otrzymuje brzmienie:
„Art. 106k. Kto
wbrew obowiązkowi nie przechowuje dokumentów związanych z dokonanym obrotem
dewizowym lub wykonywaną działalnością kantorową,
      podlega
karze grzywny za wykroczenie skarbowe.”;
18) w art. 106l §
1 otrzymuje brzmienie:
„§ 1. Kto wbrew
obowiązkowi nie zgłasza Narodowemu Bankowi Polskiemu danych o dokonanym obrocie
dewizowym lub wykonywanej działalności kantorowej, w zakresie niezbędnym do sporządzania
bilansu płatniczego oraz międzynarodowej pozycji inwestycyjnej, lub zgłasza
dane niezgodne ze stanem faktycznym,
         podlega
karze grzywny do 120 stawek dziennych.”;
19) w art. 133 w
§ 1 pkt 1 otrzymuje brzmienie:
„1) urząd celny –
w sprawach o przestępstwa skarbowe i wykroczenia skarbowe określone w art.
63-75, art. 85-96 § 1 i art. 106h oraz w sprawach ujawnionych w zakresie
swojego działania przez urzędy celne z art. 106e, 106f i 106k, a także w sprawach w zakresie swojego działania z art. 54, 56, art. 57 § 1, art.
76, 80, 83, art. 84 § 1, art. 107, 107a oraz art. 109-111 § 1,”;
20) w art. 134 w
§ 1 pkt 1 otrzymuje brzmienie:
„1) Straż
Graniczna – w sprawach o przestępstwa skarbowe i wykroczenia skarbowe określone
w art. 63-71, art. 85-96 § 1, art. 106e i 106f oraz art. 106h, ujawnione w zakresie swego działania przez Straż Graniczną,”.
 
Art. 4.
Dotychczasowe
przepisy wykonawcze, wydane na podstawie art. 7, art. 21 oraz art. 30 ust. 3
ustawy, o której mowa w art. 1, zachowują moc do czasu wejścia w życie przepisów
wykonawczych wydanych na podstawie art. 7, art. 21 oraz art. 30 ust. 3 ustawy,
o której mowa w art. 1, w brzmieniu nadanym niniejszą ustawą, nie dłużej jednak
niż przez 6 miesięcy od dnia jej wejścia w życie.
 
Art. 5.
Ustawa wchodzi w
życie po upływie 14 dni od dnia ogłoszenia.
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
- / Marek Jurek




[1])
Niniejszą ustawą zmienia się ustawy: ustawę z dnia 29 sierpnia 1997 r. o
Narodowym Banku Polskim oraz ustawę z dnia 10 września 1999 r. - Kodeks karny
skarbowy. 


[2])
Zmiany wymienionej ustawy zostały ogłoszone w Dz. U. z 2003 r. Nr 228, poz.
2260, z 2004 r. Nr 91, poz. 870 i Nr 173, poz. 1808 oraz z 2006 r. Nr 157, poz.
1119.


[3])
Zmiany wymienionej ustawy zostały ogłoszone w Dz.U. z 2004 r. Nr 281, poz.
2777, z 2005 r. Nr 33, poz. 289, Nr 94, poz. 788, Nr 143, poz. 1199, Nr 175,
poz. 1460, Nr 177, poz. 1468, Nr 178, poz. 1480, Nr 179, poz. 1485, Nr 180,
poz. 1494 i Nr 183, poz. 1538 oraz z 2006 r. Nr 17, poz. 127, Nr 144, poz. 1043
i 1045, Nr 158, poz. 1121, Nr 171, poz. 1225 i Nr 235, poz. 1699. 


[4])
Zmiany tekstu jednolitego wymienionej ustawy zostały ogłoszone w Dz.U. z 2001
r. Nr 49, poz. 509, z 2002 r. Nr 113, poz. 984, Nr 153, poz. 1271 i Nr 169,
poz. 1387, z 2003 r. Nr 130, poz. 1188 i Nr 170, poz. 1660, z 2004 r. Nr 162,
poz. 1692 oraz z 2005 r. Nr 64, poz. 565, Nr 78, poz. 682 i Nr 181, poz. 1524. 


[5])
Zmiany wymienionej ustawy zostały ogłoszone w Dz. U. z 2000 r. Nr 60, poz. 703
i Nr 62, poz. 717, z 2001 r. Nr 11, poz. 82 i Nr 106, poz. 1149, z 2002 r. Nr
41, poz. 365, Nr 74, poz. 676, Nr 89, poz. 804, Nr 141, poz. 1178 i Nr 213,
poz. 1803, z 2003 r. Nr 84, poz. 774, Nr 137, poz. 1302 i Nr 162, poz. 1569, z
2004 r. Nr 29, poz. 257, Nr 68, poz. 623, Nr 93, poz. 894, Nr 97, poz. 963 i Nr
173, poz. 1808, z 2005 r. Nr 130, poz. 1090, Nr 143, poz. 1199, Nr 177, poz.
1468 i Nr 178, poz. 1479 oraz z 2006 r. Nr 79, poz. 546, Nr 104, poz. 708, Nr
191, poz. 1413 i Nr 225, poz. 1635. 
