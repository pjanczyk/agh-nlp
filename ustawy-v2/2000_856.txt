



Dz.U. z 2000 r. Nr 74, poz. 856
                                                                               
                                                                               
                                                                               
                                       
                                    USTAWA
                            z dnia 14 lipca 2000 r.
                                       
                o restrukturyzacji finansowej górnictwa siarki
                                       
                                       
                                    Art. 1.
1. Ustawa reguluje zasady i warunki restrukturyzacji finansowej jednostek
  górnictwa siarki.
2. Przez jednostki górnictwa siarki, o których mowa w ust. 1, zwane dalej
  "jednostkami",  rozumie się:
   1) Kopalnie i Zakłady Przetwórcze Siarki "Siarkopol" w Tarnobrzegu,
   2) Kopalnie i Zakłady Chemiczne Siarki "Siarkopol" w Grzybowie,
   3) Kopalnię Siarki "Machów" w Tarnobrzegu,
   4) Kopalnię Siarki "Grzybów" w Rzędowie,
   5) Przedsiębiorstwo Rekultywacji Terenów Górniczych "Jeziórko" w
     Tarnobrzegu,
   6) Kopalnię Siarki "Basznia" w Baszni.
   
                                    Art. 2.
1. W okresie od dnia wejścia w życie ustawy do dnia 31 sierpnia 2003 r.
  odracza się spłatę zobowiązań jednostek z tytułu składek na ubezpieczenie
  społeczne, które, zgodnie z odrębnymi przepisami, są pokrywane ze środków
  tych jednostek, oraz spłatę zobowiązań z tytułu składek na Fundusz Pracy i
  Fundusz Gwarantowanych Świadczeń Pracowniczych za okres do dnia 31 grudnia
  1998 r.
2. W okresie od dnia wejścia w życie ustawy do dnia 31 sierpnia 2003 r.
  odracza się spłatę zobowiązań jednostek z tytułu zaległych wpłat na Państwowy
  Fundusz Rehabilitacji Osób Niepełnosprawnych powstałych do dnia wejścia w
  życie ustawy.
3. Przepisu ust. 2 nie stosuje się do jednostek, o których mowa w art. 1 ust.
  2
  pkt 3-6.
4. W okresie od dnia wejścia w życie ustawy do dnia 31 sierpnia 2003 r.
  zwalnia się jednostki, o których mowa w art. 1 ust. 2 pkt 1-2, od wpłat z
  zysku po opodatkowaniu podatkiem dochodowym na rzecz budżetu państwa,
  określonych przepisami ustawy z dnia 31 stycznia 1989 r. o gospodarce
  finansowej przedsiębiorstw państwowych (Dz.U. z 1992 r. Nr 6, poz. 27, z 1993
  r. Nr 18, poz. 82, z 1994 r. Nr 121, poz. 591 oraz z 1995 r. Nr 154, poz.
  791), w części stanowiącej równowartość umorzonych zobowiązań, jeżeli
  umorzenie zobowiązań jest związane z postępowaniem układowym, w rozumieniu
  przepisów prawa o postępowaniu układowym.
                                    Art. 3.
Do dnia 31 sierpnia 2003 r. odracza się termin płatności zobowiązań jednostek z
tytułu opłat i kar, powstałych do dnia 31 grudnia 1998 r., za:
   1) gospodarcze korzystanie ze środowiska i wprowadzanie w nim zmian,
     określonych przepisami ustawy z dnia 31 stycznia 1980 r. o ochronie i
     kształtowaniu środowiska (Dz.U. z 1994 r. Nr 49, poz. 196, z 1995 r. Nr
     90, poz. 446, z 1996 r. Nr 106, poz. 496 i Nr 132, poz. 622, z 1997 r. Nr
     46, poz. 296, Nr 96, poz. 592, Nr 121, poz. 770 i Nr 133, poz. 885, z 1998
     r. Nr 106, poz. 668, z 1999 r. Nr 101, poz. 1178 oraz z 2000 r. Nr 12,
     poz. 136 i Nr 48, poz. 550),
   2) za szczególne korzystanie z wód i urządzeń wodnych określonych przepisami
     ustawy z dnia 24 października 1974 r. - Prawo wodne (Dz.U. Nr 38, poz.
     230, z 1980 r. Nr 3, poz. 6, z 1983 r. Nr 44, poz. 201, z 1989 r. Nr 26,
     poz. 139 i Nr 35, poz. 192, z 1990 r. Nr 34, poz. 198 i Nr 39, poz. 222, z
     1991 r. Nr 32, poz. 131 i Nr 77, poz. 335, z 1993 r. Nr 40, poz. 183, z
     1994 r. Nr 27, poz. 96, z 1995 r. Nr 47, poz. 243,  z 1996 r. Nr 106, poz.
     496, z 1997 r. Nr 47, poz. 299, Nr 88, poz. 554 i Nr 133, poz. 885, z 1998
     r. Nr 106, poz. 668 oraz z 2000 r. Nr 12, poz. 136),
w części stanowiącej dochód Narodowego Funduszu Ochrony Środowiska i Gospodarki
Wodnej oraz wojewódzkich funduszy ochrony środowiska i gospodarki wodnej.
   
                                    Art. 4.
1. Zobowiązania, o których mowa w art. 2 i art. 3, podlegają spłacie w równych
  kwartalnych ratach, począwszy od dnia 1 września 2003 r., według
  następującego harmonogramu:
     1) w 2003 r.     -    5%,
     2) w 2004 r.     -    15%,
     3) w 2005 r.     -    15%,
     4) w 2006 r.     -    20%,
     5) w 2007 r.     -    20%,
     6) w 2008 r.     -    25%
 ogólnej kwoty zobowiązania na dzień wejścia w życie ustawy.
2. Za okres odroczenia i ratalnej spłaty zobowiązań nie pobiera się odsetek i
  opłat prolongacyjnych.
3. Odsetki naliczone do dnia wejścia w życie ustawy mogą podlegać umorzeniu na
  podstawie odrębnych porozumień między stronami, po rozpoczęciu spłaty
  zobowiązań.
4. Przychody z tytułu umorzenia odsetek nie podlegają opodatkowaniu podatkiem
  dochodowym od osób prawnych.
5. Przepisy ust. 1-4 mają zastosowanie do jednostek, które na bieżąco regulują
  niesporne zobowiązania powstałe po dniu wejścia w życie ustawy, a w
  odniesieniu do składek potrąconych - zgodnie z odrębnymi przepisami - z
  przychodów ubezpieczonych, składki te regulują od dnia 1 stycznia 1999 r.
6. Przepisy ust. 1-4 mają zastosowanie do jednostek, które na bieżąco regulują
  niesporne zobowiązania powstałe po dniu wejścia w życie ustawy w zakresie
  dotyczącym należności Narodowego Funduszu Ochrony Środowiska i Gospodarki
  Wodnej, jeśli wynikają z ostatecznych decyzji.
                                    Art. 5.
1. Zobowiązania z tytułu opłat, o których mowa w art. 3, powstałe przed
  wejściem w życie ustawy w wyniku działalności likwidowanych zakładów
  górniczych, podlegają umorzeniu.
2. Przychody z tytułu umorzenia zobowiązań, o których mowa w ust. 1, nie
  podlegają opodatkowaniu podatkiem dochodowym od osób prawnych.
                                    Art. 6.
W jednostkach za koszty uzyskania przychodów, w rozumieniu przepisów ustawy z
dnia 15 lutego 1992 r. o podatku dochodowym od osób prawnych (Dz.U. z 1993 r.
Nr 106, poz. 482 i Nr 134, poz. 646, z 1994 r. Nr 1, poz. 2, Nr 43, poz. 163,
Nr 80, poz. 368, Nr 87, poz. 406, Nr 90, poz. 419, Nr 113, poz. 547, Nr 123,
poz. 602 i Nr 127, poz. 627, z 1995 r. Nr 5, poz. 25, Nr 86, poz. 433, Nr 96,
poz. 478, Nr 133, poz. 654 i Nr 142, poz. 704, z 1996 r. Nr 25, poz. 113, Nr
34, poz. 146, Nr 90, poz. 405, Nr 137, poz. 639 i Nr 147, poz. 686, z 1997 r.
Nr 9, poz. 44, Nr 28, poz. 153, Nr 79, poz. 484, Nr 96, poz. 592, Nr 107 poz.
685, Nr 118, poz. 754, Nr 121, poz. 770, Nr 123, poz. 776 i poz. 777, Nr 137,
poz. 926, Nr 139, poz. 932-934, Nr 140, poz. 939 i Nr 141, poz. 945 oraz z 1998
r. Nr 60, poz. 383, Nr 108, poz. 685, Nr 117, poz. 756, Nr 137, poz. 887, Nr
144, poz. 931 i Nr 162, poz. 1112 i poz. 1121, z 1999 r. Nr 49, poz. 484, Nr
62, poz. 689 i Nr 95, poz. 1101 oraz z 2000 r. Nr 43, poz. 488), uznaje się:
   1) rezerwy tworzone w ciągu roku obrachunkowego w ciężar kosztów na wypłatę
     świadczeń (nagród) przysługujących na podstawie § 3 ust. 2 i § 22 ust. 1
     pkt 8 rozporządzenia Rady Ministrów z dnia 30 grudnia 1981 r. w sprawie
     szczególnych przywilejów dla pracowników górnictwa - Karta Górnika (Dz.U.
     z 1982 r. Nr 2, poz. 13),
   2) nieumorzoną wartość likwidowanego majątku kopalń, w stosunku do których
     podjęta została decyzja o całkowitej lub częściowej likwidacji.
   
                                    Art. 7.
1. Rada Ministrów przedstawi corocznie Sejmowi w projekcie budżetu państwa
  propozycję odpowiedniej kwoty dotacji dla jednostek, o których mowa w art. 1.
2. Minister właściwy do spraw gospodarki określi, w drodze rozporządzenia,
  szczegółowe zasady wykorzystania środków budżetowych przeznaczonych na
  restrukturyzację górnictwa siarki, w szczególności na:
   1) likwidację w całości lub w części zakładów górniczych oraz osłony
     socjalne dla zwalnianych pracowników,
   2) usuwanie szkód powstałych na terenach gmin w wyniku eksploatacji
     górniczej prowadzonej w przeszłości przez będące w likwidacji bądź
     zlikwidowane kopalnie.
                                       
                                    Art. 8.
Do zobowiązań, o których mowa w art. 2 ust. 1 i ust. 2, nie stosuje się
przepisów art. 24 ust. 4 i ust. 5 ustawy z dnia 13 października 1998 r. o
systemie ubezpieczeń społecznych (Dz.U. Nr 137, poz. 887 i Nr 162, poz. 1118 i
poz. 1126, z 1999 r. Nr 26, poz. 228, Nr 60, poz. 636, Nr 72, poz. 802, Nr 78,
poz. 875 i Nr 110, poz. 1256 oraz z 2000 r. Nr 9, poz. 118).
                                    Art. 9.
Ustawa wchodzi w życie po upływie 14 dni od dnia ogłoszenia.
