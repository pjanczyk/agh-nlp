


Tekst ustawy przyjęty przez Senat bez poprawek
 
 
Ustawa
z dnia 23 października 2014
r.
o
zmianie ustawy o dochodach jednostek samorządu terytorialnego
Art. 1.   W ustawie z dnia 13
listopada 2003 r. o dochodach jednostek samorządu terytorialnego (Dz. U. z 2014
r. poz. 1115) wprowadza się następujące zmiany:
1)     w
art. 2:
a)    
pkt 4 otrzymuje brzmienie:
„4)    liczbie mieszkańców –
rozumie się przez to liczbę mieszkańców zamieszkałych na obszarze danej jednostki
samorządu terytorialnego lub obszarze kraju, według stanu na dzień 31 grudnia
roku poprzedzającego rok bazowy, ustaloną przez Prezesa Głównego Urzędu
Statystycznego do dnia 31 maja roku bazowego;”,
b)    
pkt 10 otrzymuje brzmienie:
„10)  stopie bezrobocia i liczbie
bezrobotnych – rozumie się przez to stopę bezrobocia i liczbę bezrobotnych,
według stanu na dzień 31 grudnia roku poprzedzającego rok bazowy, ustalone
przez Prezesa Głównego Urzędu Statystycznego do dnia 31 maja roku bazowego;”;
2)     w
art. 24:
a)    
ust. 7 otrzymuje brzmienie:
„7. Kwotę uzupełniającą otrzymuje
województwo, w którym wskaźnik W jest niższy od 125% wskaźnika Ww i liczba
mieszkańców nie przekracza 3 milionów.”,
b)    
dodaje się ust. 9 w brzmieniu:
„9. Część wyrównawcza subwencji ogólnej dla
danego województwa nie może być wyższa niż kwota stanowiąca różnicę pomiędzy
kwotą ustaloną jako iloczyn 125% wskaźnika Ww i liczby mieszkańców tego
województwa a dochodami podatkowymi za rok poprzedzający rok bazowy.”;
3)     uchyla się art. 25;
4)     uchyla się art. 31;
5)     w
art. 32 ust. 2 otrzymuje brzmienie:
„2. Podstawę do
wyliczenia kwot, o których mowa w art. 21a ust. 1 pkt 1 i 2 oraz art. 23a ust.
1 pkt 1 i 2, stanowią wydatki wykazane za rok poprzedzający rok bazowy w
sprawozdaniach jednostek samorządu terytorialnego, których obowiązek
sporządzania wynika z przepisów o finansach publicznych w zakresie
sprawozdawczości budżetowej, z uwzględnieniem korekt złożonych do właściwych
regionalnych izb obrachunkowych, w terminie do dnia 30 czerwca roku bazowego.”;
6)    
art. 35 otrzymuje brzmienie:
„Art. 35. 1.
Jednostki samorządu terytorialnego dokonują wpłat określonych w art. 29, art.
30 i art. 70a na rachunek budżetu państwa w dwunastu równych ratach w terminie
do 15 dnia każdego miesiąca, z zastrzeżeniem art. 91. Od kwot niewpłaconych w
tym terminie nalicza się odsetki ustalone jak dla zaległości podatkowych.
2. 
Jeżeli jednostka samorządu terytorialnego, mimo ciążącego na niej obowiązku,
nie dokonała w terminie – w całości lub w części – wpłat określonych w art. 29,
art. 30 i art. 70a, minister właściwy do spraw finansów publicznych wydaje
decyzję, w której określa wysokość zobowiązania z tytułu wpłat wraz z odsetkami
ustalonymi jak dla zaległości podatkowych.
3. 
Do wpłat określonych w art. 29, art. 30 i art. 70a stosuje się przepisy działu
III ustawy z dnia 29 sierpnia 1997 r. – Ordynacja podatkowa, z zastrzeżeniem
ust. 4.
4. 
Do wpłat określonych w art. 29, art. 30 i art. 70a nie stosuje się przepisów
ustawy z dnia 29 sierpnia 1997 r. – Ordynacja podatkowa dotyczących odraczania
terminu płatności podatku lub zapłaty zaległości podatkowej, rozkładania na
raty podatku lub zapłaty zaległości podatkowej, a także umarzania zaległości
podatkowej oraz odsetek za zwłokę.
5. 
Do egzekucji wpłat określonych w art. 29, art. 30 i art. 70a stosuje się
przepisy o postępowaniu egzekucyjnym w administracji.”;
7)     w
art. 36:
a)     w
ust. 1 wprowadzenie do wyliczenia otrzymuje brzmienie:
„W
przypadku gdy ustalona dla jednostki samorządu terytorialnego część
wyrównawcza, równoważąca lub regionalna subwencji ogólnej jest wyższa od
należnej lub wpłata, o której mowa w art. 29, art. 30 i art. 70a, została
ustalona w kwocie niższej od należnej, minister właściwy do spraw finansów
publicznych, w drodze decyzji:”,
b)     w
ust. 6 pkt 1 otrzymuje brzmienie:
„1)    od
dnia następnego po dniu, w którym obciążono rachunek bankowy budżetu państwa na
podstawie polecenia przelewu z tytułu każdej kolejnej zawyżonej raty
odpowiedniej części subwencji ogólnej, a w przypadku wpłat określonych w art.
29, art. 30 i art. 70a – od dnia następnego po dniu, w którym wpłata powinna
być dokonana w prawidłowej wysokości;”,
c)    
ust. 7 otrzymuje brzmienie:
„7. Jeżeli jednostka
samorządu terytorialnego, z przyczyn od siebie niezależnych, otrzymała część
wyrównawczą, równoważącą lub regionalną subwencji ogólnej, w kwocie wyższej od
należnej lub dokonała wpłat określonych w art. 29, art. 30 i art. 70a, w kwocie
niższej od należnej, nie nalicza się odsetek, o których mowa w ust. 1.”,
d)    
ust. 10 otrzymuje brzmienie:
„10. W przypadku
stwierdzenia, że jednostka samorządu terytorialnego otrzymała część
wyrównawczą, równoważącą lub regionalną subwencji ogólnej, w kwocie niższej od
należnej lub dokonała wpłat określonych w art. 29, art. 30 i art. 70a, w kwocie
wyższej od należnej – jednostce tej nie przysługuje zwiększenie odpowiedniej
części subwencji ogólnej lub zmniejszenie wpłat.”;
8)     w
art. 36a w ust. 6 pkt 3 otrzymuje brzmienie:
„3)    województw – dochody podatkowe, o których mowa w art. 24
ust. 3, za rok bazowy, powiększone o część wyrównawczą i część regionalną
subwencji ogólnej ustalone na rok budżetowy i pomniejszone o wpłaty, o których
mowa w art. 70a, ustalone na rok budżetowy.”;
9)    
po rozdziale 8 dodaje się rozdział 8a w brzmieniu:
„Rozdział 8a 
Zasady
ustalania dla województw w roku 2015 części regionalnej subwencji ogólnej,
wpłat do budżetu państwa oraz dotacji celowej
Art. 70a. 1. W roku 2015 wpłat do
budżetu państwa, z przeznaczeniem na część regionalną subwencji ogólnej dla
województw, dokonują województwa, w których wskaźnik W jest większy niż 125%
wskaźnika Ww.
2. 
Kwotę rocznej wpłaty oblicza się mnożąc liczbę mieszkańców województwa przez
kwotę wynoszącą:
1)     49% nadwyżki
wskaźnika W ponad 125% wskaźnika Ww – dla województw, w których wskaźnik W jest
nie większy niż 150% wskaźnika Ww;
2)     12,25%
wskaźnika Ww, powiększoną o 59% nadwyżki wskaźnika W ponad 150% wskaźnika Ww –
dla województw, w których wskaźnik W jest większy niż 150% wskaźnika Ww.
3.  Kwota rocznej wpłaty, obliczona
w sposób określony w ust. 2, nie może przekroczyć 35% dochodów podatkowych
województwa z roku poprzedzającego rok bazowy.
4.  Jeżeli dochody województwa
dokonującego wpłat, o których mowa w ust. 1, z tytułu udziału we wpływach z
podatku dochodowego od osób fizycznych i we wpływach z podatku dochodowego od
osób prawnych ustalone jako suma tych dochodów uzyskanych w drugim półroczu
roku bazowego i w pierwszym półroczu roku budżetowego będą niższe o więcej niż
10% w porównaniu do tych dochodów uzyskanych łącznie w drugim półroczu roku
poprzedzającego rok bazowy i w pierwszym półroczu roku bazowego, województwo
dokonuje wpłat niższych o 10%.
5. 
Minister właściwy do spraw finansów publicznych, w terminie do dnia 30 września
roku budżetowego:
1)     dokonuje
porównania dochodów, o których mowa w ust. 4, wykazanych w sprawozdaniach,
których obowiązek sporządzenia wynika z przepisów o finansach publicznych w
zakresie sprawozdawczości budżetowej, oraz w informacjach posiadanych przez
ministra właściwego do spraw finansów publicznych;
2)     informuje
województwa spełniające warunek, o którym mowa w ust. 4, o obniżonej kwocie
wpłat.
Art. 70b. 1.   W roku 2015
część regionalną subwencji ogólnej dla województw ustala się w wysokości
łącznej kwoty wpłat województw ustalonych zgodnie z art. 70a ust. 1–3.
2.  Kwotę części regionalnej, o
której mowa w ust. 1, otrzymują województwa, w których dochody podatkowe
powiększone o część wyrównawczą subwencji ogólnej, w przeliczeniu na jednego
mieszkańca, są niższe od 125% wskaźnika Ww.
3.  Kwotę stanowiącą 52% części
regionalnej, o której mowa w ust. 1, dzieli się między województwa, w których
stopa bezrobocia jest wyższa niż 110% średniej stopy bezrobocia w kraju.
4. 
Wysokość należnej województwu kwoty, o której mowa w ust. 3, oblicza się w
następujący sposób:
1)     ustala się
województwa, w których stopa bezrobocia jest wyższa niż 110% średniej stopy
bezrobocia w kraju;
2)    
oblicza się – dla kraju – procentowy udział w ogólnej liczbie bezrobotnych
liczby bezrobotnych w następujących przedziałach wiekowych:
a)    
przedział I – do 24 lat,
b)    
przedział II – 25–34 lat,
c)    
przedział III – 35–44 lat,
d)    
przedział IV – 45–54 lat,
e)    
przedział V – 55 i więcej lat
– zwanych dalej
„przedziałami”;
3)     oblicza się –
dla każdego z województw ustalonych zgodnie z pkt 1 – procentowy udział w
ogólnej liczbie bezrobotnych w tym województwie liczby bezrobotnych w
poszczególnych przedziałach;
4)     ustala się –
dla każdego z województw ustalonych zgodnie z pkt 1 – przedziały, w których
procentowy udział liczby bezrobotnych w określonym wieku w ogólnej liczbie
bezrobotnych jest większy niż ustalony dla kraju, odrębnie dla każdego przedziału,
udział procentowy bezrobotnych w danym przedziale w ogólnej liczbie
bezrobotnych;
5)    
ustala się – dla każdego z województw ustalonych zgodnie z pkt 1 –
przeliczeniową liczbę bezrobotnych w województwie dla przedziałów ustalonych
zgodnie z pkt 4:
a)    
dla przedziału I – obliczoną jako iloczyn wskaźnika 1,75 i liczby bezrobotnych
w tym przedziale w województwie,
b)    
dla przedziału II – obliczoną jako iloczyn wskaźnika 1,65 i liczby bezrobotnych
w tym przedziale w województwie,
c)    
dla przedziału III – obliczoną jako iloczyn wskaźnika 1,45 i liczby
bezrobotnych w tym przedziale w województwie,
d)    
dla przedziału IV – obliczoną jako iloczyn wskaźnika 1,25 i liczby bezrobotnych
w tym przedziale w województwie,
e)    
dla przedziału V – równą liczbie bezrobotnych w tym przedziale w województwie;
6)     ustala się –
dla każdego z województw ustalonych zgodnie z pkt 1 – ogólną przeliczeniową
liczbę bezrobotnych, stanowiącą sumę przeliczeniowych liczb bezrobotnych w
przedziałach, ustalonych zgodnie z pkt 4;
7)     ustala się –
dla województw ustalonych zgodnie z pkt 1 – łączną przeliczeniową liczbę
bezrobotnych, stanowiącą sumę ogólnych przeliczeniowych liczb bezrobotnych;
8)     ustala się –
dla każdego z województw ustalonych zgodnie z pkt 1 – z dokładnością do
dziesiątego miejsca po przecinku współczynnik udziału ogólnej przeliczeniowej
liczby bezrobotnych w łącznej przeliczeniowej liczbie bezrobotnych;
9)     współczynnik
udziału obliczony dla danego województwa mnoży się przez wskaźnik 0,52 i łączną
kwotę części regionalnej, o której mowa w ust. 1;
10)   jeżeli kwota obliczona w
sposób określony w pkt 9 jest wyższa od różnicy między kwotą ustaloną jako
iloczyn 125% wskaźnika Ww i liczby mieszkańców tego województwa a dochodami
podatkowymi za rok poprzedzający rok bazowy, powiększonymi o część wyrównawczą
subwencji ogólnej, wyliczoną na rok budżetowy w sposób określony w art. 24, to
wysokość należnej województwu kwoty jest równa tej różnicy, a nadwyżkę środków
dzieli się między wszystkie województwa w sposób określony w ust. 6;
11)   jeżeli kwota obliczona w
sposób określony w pkt 9 jest niższa od różnicy między kwotą ustaloną jako
iloczyn 125% wskaźnika Ww i liczby mieszkańców tego województwa a dochodami
podatkowymi za rok poprzedzający rok bazowy, powiększonymi o część wyrównawczą
subwencji ogólnej, wyliczoną na rok budżetowy w sposób określony w art. 24, to
wysokość należnej województwu kwoty jest równa kwocie obliczonej w sposób
określony w pkt 9.
5.  Kwotę stanowiącą 48% części
regionalnej, o której mowa w ust. 1, dzieli się między województwa, w których
dochody podatkowe za rok poprzedzający rok bazowy, powiększone o część
wyrównawczą subwencji ogólnej, wyliczoną na rok budżetowy w sposób określony w
art. 24, i kwotę części regionalnej, wyliczoną na rok budżetowy zgodnie z ust.
4, w przeliczeniu na jednego mieszkańca, są niższe od 125% wskaźnika Ww.
6. 
Wysokość należnej województwu kwoty, o której mowa w ust. 5, oblicza się w
następujący sposób:
1)     dla danego
województwa oblicza się kwotę stanowiącą sumę dochodów podatkowych za rok
poprzedzający rok bazowy, części wyrównawczej subwencji ogólnej wyliczonej na
rok budżetowy i kwoty części regionalnej wyliczonej na rok budżetowy zgodnie z
ust. 4, w przeliczeniu na jednego mieszkańca;
2)     dla
województw spełniających warunek, o którym mowa w ust. 5, oblicza się różnicę
między 125% wskaźnika Ww a kwotą obliczoną zgodnie z pkt 1;
3)     oblicza się
iloczyn różnicy dochodów wyliczonej w sposób określony w pkt 2 i liczby
mieszkańców województwa, zwany dalej „kwotą dochodów do uzupełnienia”;
4)     oblicza się,
z dokładnością do dziesiątego miejsca po przecinku, współczynnik udziału kwoty
wyliczonej w sposób określony w pkt 3 w łącznej kwocie dochodów do uzupełnienia
województw spełniających warunek, o którym mowa w ust. 5;
5)     współczynnik
udziału, obliczony w sposób określony w pkt 4, mnoży się przez wskaźnik 0,48 i
łączną kwotę części regionalnej, o której mowa w ust. 1;
6)     jeżeli kwota
obliczona w sposób określony w pkt 5 jest wyższa od kwoty dochodów do
uzupełnienia, to wysokość kwoty należnej województwu jest równa kwocie dochodów
do uzupełnienia obliczonej dla województwa w sposób określony w pkt 5, a
pozostałe środki przeznaczone są na zmniejszenie wpłat wyliczonych zgodnie z
art. 70a, proporcjonalnie do udziału kwoty wpłat danego województwa w łącznej
kwocie wpłat województw;
7)     jeżeli kwota
obliczona w sposób określony w pkt 5 jest niższa od kwoty dochodów do
uzupełnienia, to wysokość kwoty należnej województwu jest równa kwocie
wyliczonej w sposób określony w pkt 5.
7.  Część regionalna subwencji
ogólnej dla danego województwa stanowi sumę kwot obliczonych zgodnie z ust. 4 i
6.
Art. 70c. 1. W roku 2015 w budżecie
państwa tworzy się rezerwę celową przeznaczoną na dotacje dla województw na
dofinansowanie budowy, przebudowy, remontu, utrzymania, ochrony dróg
wojewódzkich i zarządzania tymi drogami, którą dysponuje minister właściwy do
spraw finansów publicznych.
2. 
Rezerwę, o której mowa w ust. 1, ustala się w wysokości 268 000 tys. zł.
3.  Rezerwę, o której mowa w ust.
1, rozdziela minister właściwy do spraw finansów publicznych w sposób określony
w ust. 4, między województwa, w których powierzchnia dróg wojewódzkich, w
przeliczeniu na jednego mieszkańca województwa, jest wyższa od powierzchni dróg
wojewódzkich w kraju, w przeliczeniu na jednego mieszkańca kraju, i które w
roku budżetowym nie są objęte obowiązkiem dokonywania wpłat, o których mowa w
art. 70a.
4. 
Kwotę, o której mowa w ust. 1, rozdziela się między województwa w następujący
sposób:
1)     oblicza się,
z dokładnością do dziesiątego miejsca po przecinku, wskaźnik równy ilorazowi
powierzchni dróg wojewódzkich w kraju i liczby mieszkańców kraju;
2)     oblicza się,
z dokładnością do dziesiątego miejsca po przecinku, dla danego województwa
wskaźnik równy ilorazowi powierzchni dróg wojewódzkich w województwie i liczby
mieszkańców tego województwa;
3)     ustala się
województwa, dla których wskaźnik określony w pkt 2 jest wyższy niż wskaźnik
określony w pkt 1;
4)     oblicza się –
dla województw ustalonych zgodnie z pkt 3 – sumę wskaźników, o których mowa w
pkt 2;
5)     oblicza się,
z dokładnością do dziesiątego miejsca po przecinku – dla każdego z województw
ustalonych zgodnie z pkt 3 – współczynnik udziału wskaźnika, o którym mowa w
pkt 2, w sumie wskaźników obliczonej zgodnie z pkt 4;
6)    
wysokość kwoty należnej województwu oblicza się jako iloczyn współczynnika
udziału, obliczonego w sposób określony w pkt 5, i kwoty, o której mowa w ust.
2.
5.  Środki rezerwy, o której mowa w
ust. 1, są przekazywane dla województw w formie dotacji celowej, której
wysokość nie może stanowić więcej niż 98% kosztów realizacji zadań.
6.  Minister właściwy do spraw finansów
publicznych informuje o wysokości dotacji celowej właściwe województwa oraz
wojewodów w terminach określonych w art. 33 ust. 1 pkt 1 i 2.
7.  Wojewoda, po otrzymaniu
informacji o rocznej kwocie dotacji celowej wynikającej z ustawy budżetowej,
sporządza i przekazuje ministrowi właściwemu do spraw finansów publicznych
wniosek o uruchomienie środków budżetu państwa.
8.  Minister właściwy do spraw
finansów publicznych na podstawie wniosku, o którym mowa w ust. 7, dokonuje
zwiększenia wydatków w części budżetu państwa będącej w dyspozycji wojewody.
9.  Wojewoda udziela województwu
dotacji celowej w kwocie nie wyższej niż określona w informacji przekazanej w
terminie, o którym mowa w art. 33 ust. 1 pkt 2. Do rozliczenia i zwrotu dotacji
udzielonej województwom stosuje się przepisy ustawy z dnia 27 sierpnia 2009 r.
o finansach publicznych (Dz. U. z 2013 r. poz. 885, z późn. zm. [1])).”.
Art. 2. 1. Dla województw, które w
roku 2015 nie są obowiązane do dokonywania wpłat, o których mowa w art. 70a
ustawy zmienianej w art. 1, w brzmieniu nadanym niniejszą ustawą, ustala się
różnicę pomiędzy sumą: 
1)     części wyrównawczej subwencji
ogólnej, wyliczonej na rok 2015 zgodnie z art. 24 ustawy zmienianej w art. 1, w
brzmieniu nadanym niniejszą ustawą, 
2)     części regionalnej subwencji
ogólnej, wyliczonej na rok 2015 zgodnie z art. 70b ustawy zmienianej w art. 1,
w brzmieniu nadanym niniejszą ustawą,
3)    
dotacji celowej, wyliczonej na rok 2015 zgodnie z art. 70c ustawy zmienianej w
art. 1, w brzmieniu nadanym niniejszą ustawą
a sumą części
wyrównawczej i części regionalnej subwencji ogólnej, wyliczonych na rok 2015
zgodnie z art. 24 i art. 25 ustawy zmienianej w art. 1, w brzmieniu
obowiązującym przed dniem wejścia w życie niniejszej ustawy.
2.  Jeżeli dla danego województwa
różnica, wyliczona zgodnie z ust. 1, jest kwotą dodatnią, część regionalna
subwencji ogólnej, o której mowa w art. 70b ustawy zmienianej w art. 1, w
brzmieniu nadanym niniejszą ustawą, podlega zmniejszeniu o tę kwotę. 
3.  Kwotę
stanowiącą sumę zmniejszeń, o których mowa w ust. 2, rozdziela się między
województwa, dla których różnica, wyliczona zgodnie z ust. 1, ma wartość
ujemną, w następujący sposób:
1)     dla danego województwa oblicza
się, z dokładnością do dziesiątego miejsca po przecinku, udział ujemnej
różnicy, wyliczonej zgodnie z ust. 1, w łącznej kwocie ujemnych różnic dla
wszystkich województw;
2)     współczynnik udziału,
obliczony w sposób określony w pkt 1, mnoży się przez kwotę stanowiącą sumę
zmniejszeń, o których mowa w ust. 2;
3)     jeżeli kwota wyliczona dla
danego województwa zgodnie z pkt 2 jest niższa od wartości bezwzględnej z
ujemnej różnicy, wyliczonej dla tego województwa zgodnie z ust. 1 – wysokość
kwoty zwiększającej część regionalną subwencji ogólnej, o której mowa w art.
70b ustawy zmienianej w art. 1, w brzmieniu nadanym niniejszą ustawą, jest
równa kwocie wyliczonej zgodnie z pkt 2;
4)     jeżeli kwota wyliczona dla
danego województwa zgodnie z pkt 2 jest wyższa od wartości bezwzględnej z
ujemnej różnicy, wyliczonej dla tego województwa zgodnie z ust. 1 – wysokość
kwoty zwiększającej część regionalną subwencji ogólnej, o której mowa w art.
70b ustawy zmienianej w art. 1, w brzmieniu nadanym niniejszą ustawą, jest
równa wartości bezwzględnej z ujemnej różnicy, wyliczonej zgodnie z ust. 1, a
pozostałe środki przeznaczone są na zwiększenie części regionalnej subwencji
ogólnej dla województw, o których mowa w ust. 2, proporcjonalnie do udziału
kwoty zmniejszenia dla województwa części regionalnej subwencji ogólnej w
kwocie stanowiącej sumę zmniejszeń, o których mowa w ust. 2.
4.  Minister właściwy do spraw finansów
publicznych, w terminach określonych w art. 33 ust. 1 pkt 1 i 2 ustawy
zmienianej w art. 1, informuje województwa o części regionalnej subwencji
ogólnej w wysokości 90% kwoty, o której mowa w art. 70b ustawy zmienianej w
art. 1, w brzmieniu nadanym niniejszą ustawą, skorygowanej zgodnie z ust. 2 i
3.
5.  W przypadku gdy kwota wpłat
województw do budżetu państwa nie zostanie zmniejszona w sposób określony w
art. 70a ust. 4 ustawy zmienianej w art. 1, w brzmieniu nadanym niniejszą
ustawą, minister właściwy do spraw finansów publicznych, w terminie do dnia 30
września 2015 r., informuje województwa o odpowiednim zwiększeniu kwoty części
regionalnej, o której mowa w ust. 4.
Art. 3. 1. Przepisy ustawy
zmienianej w art. 1, w brzmieniu nadanym niniejszą ustawą, stosuje się po raz
pierwszy do:
1)     ustalenia na
rok 2015 części wyrównawczej i regionalnej subwencji ogólnej dla województw,
wpłat województw do budżetu państwa i rezerwy celowej, o której mowa w art. 70c
ustawy zmienianej w art. 1, w brzmieniu nadanym niniejszą ustawą;
2)     opracowania
projektu ustawy budżetowej i projektów uchwał budżetowych na rok 2015;
3)     ustawy
budżetowej i uchwał budżetowych na rok 2015.
2. Na potrzeby opracowania wieloletniej
prognozy finansowej, o której mowa w art. 226 ustawy z dnia 27 sierpnia 2009 r.
o finansach publicznych (Dz. U. z 2013 r. poz. 885, z późn. zm.[2])), na rok 2015 i lata następne, samorządy województw
przyjmują kwoty wpłat do budżetu państwa, o których mowa w art. 70a ustawy
zmienianej w art. 1, w brzmieniu nadanym niniejszą ustawą, i kwoty części
regionalnej subwencji ogólnej, o których mowa w art. 2 ust. 4, ustalone na rok
2015.
Art.
4. W sprawach dotyczących wpłat województw do budżetu
państwa przeznaczonych na część regionalną subwencji ogólnej dla województw
oraz części regionalnej subwencji ogólnej dla województw, ustalonych na rok
2014 i lata wcześniejsze, stosuje się przepisy dotychczasowe.
Art.
5. Ustawa wchodzi w życie z dniem następującym po dniu
ogłoszenia, z wyjątkiem art. 1 pkt 3–8, które wchodzą w życie z dniem 1
stycznia 2015 r.
 
 
 
MARSZAŁEK SEJMU
 
 
/ – / Radosław
Sikorski







[1])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 938 i 1646 oraz z 2014 r. poz. 379, 911 i 1146.


[2])   
Zmiany tekstu jednolitego wymienionej ustawy zostały ogłoszone w Dz. U. z 2013
r. poz. 938 i 1646 oraz z 2014 r. poz. 379, 911 i 1146.
