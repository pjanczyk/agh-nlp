



Dz.U. z 2001 r. Nr 111, poz. 1195
                                                                                
                                                                                
                                                                                
                                     USTAWA
                           z dnia 23 sierpnia 2001 r.
                                        
          o zmianie ustawy - Prawo bankowe oraz o zmianie innych ustaw
                                        
                                        
                                     Art. 1.
W ustawie z dnia 29 sierpnia 1997 r. - Prawo bankowe (Dz.U. Nr 140, poz. 939, z
1998 r. Nr 160, poz. 1063 i Nr 162, poz. 1118, z 1999 r. Nr 11, poz. 95 i Nr 40,
poz. 399, z 2000 r. Nr 93, poz. 1027, Nr 94, poz. 1037, Nr 114, poz. 1191, Nr
116, poz. 1216, Nr 119, poz. 1252 i Nr 122, poz. 1316 oraz z 2001 r. Nr 8, poz.
64) wprowadza się następujące zmiany:
1) w art. 1 po wyrazach "banków zagranicznych" dodaje się wyrazy " ,a także
  oddziałów instytucji kredytowych";
2) w art. 4:
   a) pkt 2 otrzymuje brzmienie:
     "2) bank zagraniczny - bank mający siedzibę za granicą Rzeczypospolitej
       Polskiej, na terytorium państwa niebędącego członkiem Unii
       Europejskiej,",
   b) dodaje się pkt 5-24 w brzmieniu:
     "5) pieniądz elektroniczny - wartość pieniężną stanowiącą elektroniczny
       odpowiednik znaków pieniężnych, która spełnia łącznie następujące
       warunki:
         a) jest przechowywana na elektronicznych nośnikach informacji,
         b) jest wydawana do dyspozycji na podstawie umowy w zamian za środki
           pieniężne o nominalnej wartości nie mniejszej niż ta wartość,
         c) jest przyjmowana jako środek płatniczy przez przedsiębiorców innych
           niż wydający ją do dyspozycji,
         d) na żądanie jest wymieniana przez wydawcę na środki pieniężne,
     6) znaczny pakiet akcji lub udziałów - posiadane przez bank bezpośrednio
       lub pośrednio pakiety akcji lub udziałów w podmiocie, wniesione dopłaty
       w spółce z ograniczoną odpowiedzialnością lub wkłady w spółce
       komandytowej lub komandytowo-akcyjnej oraz sumy komandytowe w spółce
       komandytowej lub komandytowo-akcyjnej, spełniające co najmniej jeden z
       poniższych warunków:
         a) pakiet stanowi co najmniej 10% kapitału podmiotu,
         b) pakiet uprawnia do wykonywania co najmniej 10% głosów w organie
           stanowiącym podmiotu lub umożliwia wywieranie znaczącego wpływu na
           zarządzanie podmiotem,
         c) wartość pakietu, według wyceny przyjętej w celu sporządzenia
           sprawozdania finansowego, stanowi co najmniej 10% funduszy własnych
           banku,
     7) instytucja finansowa - podmiot niebędący bankiem, który łącznie co
       najmniej 75% przychodów uzyskuje z wykonywanej przez siebie działalności
       gospodarczej w zakresie:
         a) nabywania i zbywania udziałów lub akcji,
         b) udzielania pożyczek ze środków własnych,
         c) udostępniania składników majątkowych na podstawie umowy leasingu,
         d) świadczenia usług w zakresie nabywania i zbywania wierzytelności,
         e) świadczenia usług związanych z transferem środków pieniężnych,
         f) emitowania instrumentów płatniczych i administrowania nimi,
         g) udzielania gwarancji, poręczeń lub zaciągania innych zobowiązań nie
           ujmowanych w bilansie,
         h) prowadzenia na rachunek własny lub rachunek innej osoby fizycznej
           lub prawnej obrotu:
           - w zakresie operacji terminowych,
           - instrumentami rynku pieniężnego,
           - zbywalnymi papierami wartościowymi,
         i) uczestniczenia w emisji akcji lub świadczenia usług związanych z
           taką emisją,
         j) świadczenia usług w zakresie zarządzania aktywami,
         k) świadczenia usług w zakresie doradztwa finansowego, w tym
           inwestycyjnego,
         l) świadczenia usług brokerskich na rynku pieniężnym,
     8) podmiot dominujący - podmiot w rozumieniu art. 4 pkt 16 ustawy z dnia
       21 sierpnia 1997 r. - Prawo o publicznym obrocie papierami wartościowymi
       (Dz.U. Nr 118, poz. 754 i Nr 141, poz. 945, z 1998 r. Nr 107, poz. 669 i
       Nr 113, poz. 715 oraz z 2000 r. Nr 22, poz. 270, Nr 60, poz. 702 i 703,
       Nr 94, poz. 1037, Nr 103, poz. 1099, Nr 114, poz. 1191, Nr 116, poz.
       1216 i Nr 122, poz. 1315) lub podmiot, który w ocenie Komisji Nadzoru
       Bankowego może w inny sposób wywierać znaczący wpływ na inny podmiot
       zależny,
     9) podmiot zależny - podmiot, w stosunku do którego inny podmiot jest
       podmiotem dominującym, przy czym wszystkie podmioty zależne od tego
       podmiotu zależnego uważa się również za podmioty zależne od pierwotnego
       podmiotu dominującego,
    10) holding finansowy - grupę co najmniej dwóch podmiotów, w której
       podmiotem dominującym jest instytucja finansowa, a w skład grupy wchodzą
       wyłącznie lub w większości banki lub instytucje finansowe i przynajmniej
       jednym podmiotem zależnym jest bank,
    11) holding o działalności mieszanej - grupę co najmniej dwóch podmiotów, w
       której podmiotem dominującym jest podmiot niebędący bankiem ani
       instytucją finansową, a przynajmniej jednym podmiotem zależnym jest
       bank,
    12) przedsiębiorstwo pomocniczych usług bankowych - podmiot, którego
       podstawowa działalność ma charakter pomocniczy w stosunku do podstawowej
       działalności jednego lub więcej banków, a w szczególności polega na
       zarządzaniu własnym lub powierzonym majątkiem lub świadczeniu usług w
       zakresie przetwarzania danych,
    13) właściwe władze nadzorcze - władze uprawnione na mocy obowiązujących
       przepisów do sprawowania nadzoru nad podmiotami działającymi na rynku
       finansowym,
    14) znaczący wpływ - zdolność do udziału w podejmowaniu decyzji w zakresie
       wyznaczania kierunków polityki finansowej i operacyjnej, w tym również
       dotyczącej podziału zysku lub pokrycia straty bilansowej innego
       podmiotu,
    15) bliskie powiązania - posiadanie przez podmiot bezpośrednio lub
       pośrednio ponad 10 % kapitału innego podmiotu lub prawa do wykonywania
       co najmniej 10 % głosów w organach innego podmiotu, lub pozostawanie z
       innym podmiotem w takim związku gospodarczym, opartym na stałej
       współpracy, w szczególności wynikającej z zawartej umowy lub umów, który
       w ocenie Komisji Nadzoru Bankowego może mieć istotny wpływ na
       pogorszenie się sytuacji finansowej jednego z podmiotów,
    16) podmioty powiązane kapitałowo lub organizacyjnie - co najmniej dwa
       podmioty, z których przynajmniej jeden bezpośrednio lub pośrednio
       wywiera znaczący wpływ na pozostałe lub które stanowią dla banku jedno
       ryzyko gospodarcze ze względu na to, że kondycja finansowa jednego z
       nich może mieć wpływ na spłatę zobowiązań przez pozostałe,
    17) instytucja kredytowa - podmiot mający swoją siedzibę za granicą
       Rzeczypospolitej Polskiej na terytorium jednego z państw członkowskich
       Unii Europejskiej, zwanych dalej "państwami członkowskimi", prowadzący
       we własnym imieniu i na własny rachunek, na podstawie zezwolenia
       właściwych władz nadzorczych, działalność polegającą na przyjmowaniu
       depozytów lub innych środków powierzonych pod jakimkolwiek tytułem
       zwrotnym i udzielaniu kredytów lub na wydawaniu pieniądza
       elektronicznego,
    18) oddział instytucji kredytowej - jednostkę organizacyjną instytucji
       kredytowej wykonującą w jej imieniu i na jej rzecz wszystkie lub
       niektóre czynności wynikające z zezwolenia udzielonego tej instytucji
       kredytowej, przy czym wszystkie jednostki organizacyjne danej instytucji
       kredytowej odpowiadające powyższym cechom, utworzone na terytorium
       Rzeczypospolitej Polskiej, uważa się za jeden oddział,
    19) oddział banku krajowego - jednostkę organizacyjną banku krajowego
       wykonującą w jego imieniu i na jego rzecz wszystkie lub niektóre
       czynności wynikające z zezwolenia udzielonego bankowi krajowemu, przy
       czym wszystkie jednostki organizacyjne danego banku krajowego
       odpowiadające powyższym cechom, utworzone na terytorium innego niż
       Rzeczpospolita Polska państwa, uważa się za jeden oddział,
    20) oddział banku zagranicznego - jednostkę organizacyjną banku
       zagranicznego wykonującą w jego imieniu i na jego rzecz wszystkie lub
       niektóre czynności wynikające z zezwolenia udzielonego temu bankowi,
       przy czym wszystkie jednostki organizacyjne danego banku zagranicznego
       odpowiadające powyższym cechom, utworzone na terytorium Rzeczypospolitej
       Polskiej, uważa się za jeden oddział,
    21) działalność transgraniczna - wykonywanie przez instytucję kredytową na
       terytorium Rzeczypospolitej Polskiej lub przez bank krajowy na
       terytorium państwa goszczącego wszystkich lub niektórych czynności w
       zakresie wynikającym z udzielonego zezwolenia, bez uczestnictwa oddziału
       tej instytucji lub banku,
    22) państwo macierzyste - państwo członkowskie, w którym dana instytucja
       kredytowa uzyskała zezwolenie na wykonywanie działalności i na terenie
       którego ma swoją siedzibę,
    23) państwo goszczące - państwo członkowskie, na terytorium którego bank
       krajowy wykonuje lub zamierza wykonywać działalność,
    24) instytucja pośrednicząca - bank lub inną instytucję uczestniczącą w
       wykonywaniu przelewów transgranicznych, niebędącą bankiem zleceniodawcy
       ani bankiem beneficjenta.";
3) w art. 5:
   a) w ust. 1:
     - pkt 4 otrzymuje brzmienie:
         "4) udzielanie i potwierdzanie gwarancji bankowych oraz otwieranie
           akredytyw,",
     - po pkt 6 dodaje się pkt 6a w brzmieniu:
         "6a) wydawanie, rozliczanie i umarzanie pieniądza elektronicznego,",
   b) w ust. 2:
     - pkt 1 otrzymuje brzmienie:
         "1) udzielanie pożyczek pieniężnych oraz pożyczek i kredytów
           konsumenckich w rozumieniu przepisów odrębnej ustawy,",
     - pkt 8 otrzymuje brzmienie :
         "8) udzielanie i potwierdzanie poręczeń,",
   c) ust. 3 i 4 otrzymują brzmienie:
     "3. Wydawanie, rozliczanie i umarzanie pieniądza elektronicznego oraz
       dokonywanie płatności z jego użyciem określają odrębne przepisy.
     4. Działalność gospodarcza, której przedmiotem są czynności, o których
       mowa w ust. 1, może być wykonywana wyłącznie przez banki, z
       zastrzeżeniem ust. 5.",
   d) dodaje się ust. 5 w brzmieniu:
     "5. Jednostki organizacyjne inne niż banki mogą wykonywać czynności, o
       których mowa w ust. 1, jeżeli przepisy odrębnych ustaw uprawniają je do
       tego." ;
4) art. 6 i 7 otrzymują brzmienie:
     "Art. 6. Poza wykonywaniem czynności bankowych, o których mowa w art. 5
          ust. 1 i 2, banki mogą:
           1) obejmować lub nabywać akcje i prawa z akcji, udziały innej osoby
             prawnej i jednostki uczestnictwa w funduszach inwestycyjnych,
           2) zaciągać zobowiązania związane z emisją papierów wartościowych,
           3) dokonywać obrotu papierami wartościowymi,
           4) dokonywać, na warunkach uzgodnionych z dłużnikiem, zamiany
             wierzytelności na składniki majątku dłużnika, z tym że bank jest
             obowiązany do ich sprzedaży w okresie nie dłuższym niż 3 lata od
             daty nabycia,
           5) nabywać i zbywać nieruchomości,
           6) świadczyć usługi konsultacyjno-doradcze w sprawach finansowych,
           7) świadczyć inne usługi finansowe,
           8) wykonywać inne czynności, jeżeli przepisy odrębnych ustaw
             uprawniają je do tego.
       Art. 7. 1. Oświadczenia woli składane w związku z dokonywaniem czynności
              bankowych mogą być wyrażone za pomocą elektronicznych nośników
              informacji.
         2. Dokumenty związane z czynnościami bankowymi mogą być sporządzane na
           elektronicznych nośnikach informacji, jeżeli dokumenty te będą w
           sposób należyty utworzone, utrwalone, przechowywane i zabezpieczone.
           Usługi związane z zabezpieczeniem tych dokumentów mogą być
           wykonywane przez banki i spółki tworzone przez banki i inne
           podmioty.
         3. Jeżeli ustawa zastrzega dla czynności prawnej formę pisemną uznaje
           się, że czynność dokonana w formie, o której mowa w ust. 1, spełnia
           wymagania formy pisemnej także wtedy, gdy forma pisemna została
           zastrzeżona pod rygorem nieważności.
         4. Prezes Narodowego Banku Polskiego określa, w drodze zarządzenia,
           zasady tworzenia, utrwalania, przechowywania i zabezpieczania
           dokumentów bankowych, o których mowa w ust. 2.";
5) w art. 11 ust. 1-3 otrzymują brzmienie:
     "1. Przewidziane w ustawie zezwolenia, zgody i upoważnienia udzielane są w
       drodze decyzji właściwych organów.
     2. Przy wydawaniu decyzji stosuje się przepisy Kodeksu postępowania
       administracyjnego, z zastrzeżeniem wyjątków przewidzianych w ustawie.
     3. Decyzje Komisji Nadzoru Bankowego i Prezesa Narodowego Banku Polskiego
       mają moc ostatecznych decyzji administracyjnych. Art. 127 § 3 Kodeksu
       postępowania administracyjnego, z zastrzeżeniem wyjątków przewidzianych
       w ustawie, stosuje się odpowiednio.";
6) po art. 13 dodaje się art. 13a w brzmieniu:
   "Art. 13a. Zarząd banku działa i wykonuje swoje funkcje w siedzibie
           określonej w statucie banku.";
7) art. 17 otrzymuje brzmienie:
      "Art. 17. 1. Prezesa zarządu banku państwowego powołuje i odwołuje rada
             nadzorcza.
         2. Pozostałych członków zarządu banku powołuje i odwołuje rada
           nadzorcza, na wniosek prezesa zarządu banku.
         3. Powołanie prezesa zarządu oraz jednego członka zarządu następuje za
           zgodą Komisji Nadzoru Bankowego. Przepisy art. 22 stosuje się
           odpowiednio.";
8) art. 25 i 26 otrzymują brzmienie:
      "Art. 25. 1. Osoba zamierzająca bezpośrednio lub pośrednio objąć lub
             nabyć akcje banku obowiązana jest wystąpić każdorazowo z wnioskiem
             o wydanie przez Komisję Nadzoru Bankowego zezwolenia na
             wykonywanie prawa głosu na walnym zgromadzeniu akcjonariuszy
             banku, jeżeli w wyniku objęcia lub nabycia akcji uzyskałaby prawo
             do wykonywania ponad 10%, 20%, 25%, 33%, 50%, 66% i 75% głosów na
             walnym zgromadzeniu akcjonariuszy banku.
         2. Obowiązek uzyskania zezwolenia, o którym mowa w ust. 1, dotyczy
           także osoby, która po uzyskaniu zezwolenia Komisji Nadzoru Bankowego
           na wykonywanie prawa głosu na walnym zgromadzeniu akcjonariuszy
           banku na poziomie określonym w zezwoleniu, w wyniku zbycia akcji lub
           z innej przyczyny, utraciła prawo do wykonywania prawa głosu na tym
           poziomie.
         3. Komisja Nadzoru Bankowego udzielając zezwolenia może określić w
           jego treści warunek, że nieprzekroczenie określonego progu liczby
           głosów na walnym zgromadzeniu akcjonariuszy banku w terminie
           wskazanym w zezwoleniu powoduje jego wygaśnięcie.
         4. Osoba, która objęła lub nabyła akcje banku jest obowiązana
           niezwłocznie powiadomić o tym bank, którego akcje nabyła lub objęła,
           jeżeli stanowią one wraz z akcjami objętymi lub nabytymi wcześniej
           pakiet uprawniający do wykonywania ponad 5% głosów na walnym
           zgromadzeniu akcjonariuszy banku. Bank przesyła Komisji Nadzoru
           Bankowego powiadomienie w terminie 14 dni od daty jego otrzymania.
         5. Komisja Nadzoru Bankowego może odmówić udzielenia zezwolenia,
           jeżeli wpływ osoby zamierzającej objąć lub nabyć akcje może okazać
           się niekorzystny dla ostrożnego i stabilnego zarządzania bankiem lub
           gdy środki przeznaczone na nabycie akcji pochodzą z pożyczki,
           kredytu lub źródeł nieudokumentowanych, lub gdy przepisy prawa
           obowiązujące w miejscu siedziby lub zamieszkania tej osoby
           uniemożliwiają Komisji Nadzoru Bankowego wykonywanie efektywnego
           nadzoru.
         6. Przepisy ust. 1, 2, 4 i 5 stosuje się odpowiednio do sytuacji, w
           których następuje zmiana w liczbie głosów na walnym zgromadzeniu
           akcjonariuszy banku w wyniku zmiany statutu banku lub w następstwie
           wygaśnięcia uprzywilejowania akcji. Akcjonariusz występuje z
           wnioskiem, o którym mowa w ust. 1, do Komisji Nadzoru Bankowego w
           terminie 30 dni od przekazania mu przez bank informacji o zmianie
           statutu lub wygaśnięcia uprzywilejowania akcji.
         7. Osoba zamierzająca zbyć pakiet akcji:
           1) uprawniający do wykonywania ponad 10% głosów na walnym
             zgromadzeniu akcjonariuszy banku,
           2) w wyniku zbycia którego pozostały w jej posiadaniu pakiet akcji
             będzie uprawniał do wykonywania mniej niż 10%, 20%, 25%, 33%, 50%,
             66% i 75% głosów na walnym zgromadzeniu akcjonariuszy banku
          - obowiązana jest powiadomić o swoim zamiarze Komisję Nadzoru
           Bankowego.
      Art. 26. 1. Osoba, która objęła lub nabyła akcje bez zezwolenia, o którym
             mowa w art. 25 ust. 1, ma prawo do wykonywania 5% głosów na walnym
             zgromadzeniu akcjonariuszy banku albo, z zastrzeżeniem art. 25
             ust. 2, do takiej liczby głosów, która wynika z wcześniej
             uzyskanego zezwolenia.
         2. Uchwała walnego zgromadzenia akcjonariuszy banku powzięta z
           naruszeniem ust. 1 jest nieważna.";
9) po art. 26 dodaje się art. 26a i 26b w brzmieniu:
    "Art. 26a. 1. Komisja Nadzoru Bankowego może cofnąć zezwolenie, o którym
             mowa w art. 25 ust. 1, 2 i 6, wyznaczając jednocześnie termin do
             sprzedaży akcji, jeżeli wpływ osoby, która bezpośrednio objęła lub
             nabyła akcje banku może okazać się niekorzystny dla ostrożnego i
             stabilnego zarządzania bankiem lub jeżeli przepisy prawa
             obowiązujące w miejscu siedziby lub zamieszkania tej osoby
             uniemożliwiają Komisji Nadzoru Bankowego wykonywanie efektywnego
             nadzoru.
         2. W przypadku cofnięcia zezwolenia akcjonariusz ma prawo do
           wykonywania 5% głosów na walnym zgromadzeniu akcjonariuszy banku,
           bez względu na liczbę posiadanych akcji.
         3. Uchwała walnego zgromadzenia akcjonariuszy banku powzięta z
           naruszeniem ust. 2 jest nieważna.
       Art. 26b. Obowiązek powiadomienia, określony w art. 25 ust. 4 i 7
              stosuje się odpowiednio w przypadku nabycia lub zbycia obligacji
              zamiennych na akcje banku, kwitów depozytowych w rozumieniu art.
              96 ustawy, o której mowa w art. 4 pkt 8, jak również innych
              papierów wartościowych, z których wynika prawo lub obowiązek
              nabycia akcji banku.";
10) w art. 27:
   a) w ust. 1 skreśla się zdanie drugie,
   b) w ust. 2 wyrazy "o której mowa w ust. 1" zastępuje się wyrazami "o której
     mowa w art. 4 pkt 8";
11) w art. 28 w ust. 1 wyrazy "do rejestru handlowego" zastępuje się wyrazami
  "do rejestru przedsiębiorców";
12) w art. 30:
   a) w ust. 1:
     - pkt 2 otrzymuje brzmienie:
        "2) założyciele oraz osoby przewidziane do objęcia w banku stanowisk
         członków zarządu dają rękojmię ostrożnego i stabilnego zarządzania
         bankiem,",
     - w pkt 3 po wyrazach "do kierowania bankiem," dodaje się wyrazy "a w
       przypadku obywateli innych państw również potwierdzoną znajomość języka
       polskiego,",
   b) ust. 3 skreśla się,
   c) w ust. 4 wyrazy "limitów, o których mowa w ust. 2 i 3" zastępuje się
     wyrazami "limitu, o którym mowa w ust. 2";
13) art. 32 otrzymuje brzmienie:
      "Art. 32. 1. Wnoszony przez założycieli banku kapitał założycielski, z
             zastrzeżeniem ust. 2, nie może być niższy od równowartości w
             złotych 5 000 000 EURO przeliczonej według kursu średniego
             ogłaszanego przez Narodowy Bank Polski, obowiązującego w dniu
             wydania zezwolenia na utworzenie banku.
         2. W przypadku banków spółdzielczych, których założyciele wyrazili
           zamiar zawarcia umowy zrzeszenia, na podstawie ustawy wymienionej w
           art. 20 ust. 1, kapitał założycielski nie może być niższy od
           równowartości w złotych 1 000 000 EURO przeliczonej według kursu
           średniego ogłaszanego przez Narodowy Bank Polski, obowiązującego w
           dniu wydania zezwolenia na utworzenie banku.
         3. Kapitał założycielski banku wnoszony w formie pieniężnej musi być
           wpłacony przez założycieli w walucie polskiej na rachunek bankowy w
           banku krajowym, otwarty w celu dokonania wpłat na kapitał
           założycielski banku.
         4. Pokrycie pełnej kwoty kapitału założycielskiego banku w formie
           spółki akcyjnej oraz banku spółdzielczego powinno być dokonane przed
           wpisaniem banku do właściwego rejestru.
         5. Wpłata kapitału założycielskiego banku państwowego, jak również
           wydzielenie z majątku Skarbu Państwa innych środków na pokrycie
           kapitału założycielskiego powinno nastąpić przed złożeniem przez
           bank państwowy do Komisji Nadzoru Bankowego wniosku o zezwolenie na
           rozpoczęcie działalności.";
14) w art. 34 w ust. 2 wyrazy " ; art. 310 Kodeksu handlowego nie stosuje się"
  skreśla się;
15) w art. 37 po wyrazach "w banku środków" dodaje się wyrazy "lub gdy przepisy
  prawa obowiązujące w miejscu siedziby lub zamieszkania założyciela lub jego
  powiązania z innymi podmiotami mogłyby uniemożliwić skuteczne sprawowanie
  nadzoru nad bankiem";
16) w art. 39:
   a) ust. 1 otrzymuje brzmienie:
     "1. Utworzenie za granicą banku przez bank krajowy, jak również utworzenie
       oddziału banku krajowego za granicą, z zastrzeżeniem art. 48a - 48g,
       wymaga zezwolenia Komisji Nadzoru Bankowego.",
   b) w ust. 2 w zdaniu wstępnym skreśla się wyrazy "przez osoby krajowe lub z
     udziałem osób krajowych",
   c) w ust. 3 pkt 1 otrzymuje brzmienie:
     "1) projekt statutu oraz uzasadnienie utworzenia banku za granicą,",
   d) w ust. 4 wyrazy "list intencyjny" zastępuje się wyrazami "uzasadnienie
     utworzenia oddziału banku za granicą";
17) w art. 40:
   a) w ust. 5 wyrazy "rejestru handlowego" zastępuje się wyrazami "rejestru
     przedsiębiorców",
   b) w ust. 6 wyrazy "art. 33-38 oraz przepisy wydane na podstawie art. 32"
     zastępuje się wyrazami "art. 32-38";
18) po art. 40 dodaje się art. 40a w brzmieniu:
      "Art. 40a. 1. Oddział banku zagranicznego jest obowiązany:
           1) używać nazwy banku zagranicznego w języku państwa jego siedziby
             wraz z przetłumaczonym na język polski określeniem formy prawnej
             banku oraz dodaniem wyrazów "oddział w Polsce",
           2) prowadzić oddzielną rachunkowość w języku polskim, zgodnie z
             przepisami obowiązującymi banki krajowe.
         2. Powołanie dyrektora i jednego z zastępców dyrektora oddziału banku
           zagranicznego następuje za zgodą Komisji Nadzoru Bankowego. Z
           wnioskiem o wyrażenie zgody występuje bank zagraniczny. Przepisy
           art. 22 stosuje się odpowiednio.";
19) po art. 48 dodaje się rozdział 2a w brzmieniu:
                                  "Rozdział 2a
    Podejmowanie i prowadzenie działalności przez banki krajowe na terytorium
        państwa goszczącego oraz przez instytucje kredytowe na terytorium
                            Rzeczypospolitej Polskiej
       Art. 48a. Bank krajowy może prowadzić działalność na terytorium państwa
              goszczącego poprzez oddział lub w ramach działalności
              transgranicznej.
       Art. 48b. Bank krajowy może wykonywać na terytorium państwa goszczącego
              czynności wynikające z zezwolenia, o którym mowa w art. 34 ust.
              1.
   Art. 48c. 1. Bank krajowy, który zamierza utworzyć oddział na terytorium
            państwa goszczącego, zawiadamia o tym w formie pisemnej Komisję
            Nadzoru Bankowego.
         2. Zawiadomienie, o którym mowa w ust. 1, powinno zawierać:
           1) nazwę państwa goszczącego, na terytorium którego bank zamierza
             utworzyć oddział,
           2) nazwę oddziału,
           3) adres oddziału, pod którym możliwe będzie uzyskanie dokumentów
             dotyczących jego działalności,
           4) program działalności oddziału określający w szczególności
             czynności, jakie bank zamierza wykonywać poprzez oddział oraz opis
             struktury organizacyjnej oddziału,
           5) nazwiska osób przewidzianych do objęcia w oddziale stanowisk
             dyrektora oddziału i jego zastępcy.
         3. Komisja Nadzoru Bankowego może żądać uzupełnienia zawiadomienia, o
           którym mowa w ust. 2, w zakresie określonym w ust. 2 pkt 2-5.
         4. W terminie trzech miesięcy od dnia otrzymania zawiadomienia lub
           jego uzupełnienia Komisja Nadzoru Bankowego przesyła właściwym
           władzom nadzorczym państwa goszczącego informacje, o których mowa w
           ust. 2, oraz informacje o kwocie funduszy własnych i wysokości
           współczynnika wypłacalności banku, który zamierza utworzyć oddział.
           O fakcie przesłania informacji do właściwych władz nadzorczych
           Komisja Nadzoru Bankowego powiadamia zainteresowany bank.
      Art. 48d. 1. Komisja Nadzoru Bankowego odmawia przesłania informacji, o
             których mowa w art. 48c ust. 4, w przypadku gdy:
           1) nie zostały spełnione wymagania określone w art. 48c ust. 2,
           2) struktura organizacyjna banku lub jego sytuacja finansowa są
             nieadekwatne do zamierzonej działalności,
           3) zamierzona działalność naruszałaby przepisy prawa,
           4) zamierzona działalność mogłaby okazać się niekorzystna dla
             ostrożnego i stabilnego zarządzania bankiem.
         2. Komisja Nadzoru Bankowego przesyła zainteresowanemu bankowi decyzję
           odmowną w terminie trzech miesięcy od dnia otrzymania zawiadomienia
           lub jego uzupełnienia.
       Art. 48e. O zamiarze dokonania zmiany w zakresie wskazanym w art. 48c
              ust. 2 pkt 2-4 bank krajowy powiadamia, w formie pisemnej,
              Komisję Nadzoru Bankowego i właściwe władze nadzorcze państwa
              goszczącego, najpóźniej na miesiąc przed dokonaniem tej zmiany.
              Przepisy art. 48c ust. 3 i 4 oraz art. 48d stosuje się
              odpowiednio.
      Art. 48f. 1. Bank krajowy, który zamierza prowadzić działalność
             transgraniczną zawiadamia o tym Komisję Nadzoru Bankowego.
             Zawiadomienie powinno wskazywać każdorazowo czynności wynikające z
             udzielonego bankowi zezwolenia, jakie bank zamierza wykonywać.
         2. Komisja Nadzoru Bankowego przesyła zawiadomienie, o którym mowa w
           ust. 1, właściwym władzom nadzorczym państwa goszczącego w terminie
           miesiąca od dnia jego otrzymania i powiadamia o tym zainteresowany
           bank.
       Art. 48g. Komisja Nadzoru Bankowego niezwłocznie powiadamia właściwe
              władze nadzorcze państwa goszczącego o utracie przez bank
              krajowy, prowadzący działalność na jego terytorium, zezwolenia na
              jego utworzenie.
      Art. 48h. 1. Instytucja finansowa mająca siedzibę na terytorium
             Rzeczypospolitej Polskiej może wykonywać na terytorium państwa
             goszczącego czynności, o których mowa w art. 5 ust. 2 i art. 6 pkt
             1-4 i 6-8, w zakresie określonym w akcie prawnym o jej utworzeniu,
             poprzez oddział lub w ramach działalności transgranicznej pod
             warunkiem, że:
           1) jest podmiotem zależnym od co najmniej jednego banku krajowego
             podlegającego nadzorowi skonsolidowanemu,
           2) podlega nadzorowi skonsolidowanemu,
           3) faktycznie prowadzi działalność na terytorium Rzeczypospolitej
             Polskiej,
           4) bank lub banki krajowe, o których mowa w pkt 1, dysponują prawem
             do wykonywania co najmniej 90% głosów w organie stanowiącym danej
             instytucji finansowej,
           5) bank lub banki krajowe, o których mowa w pkt 1, spełniają
             określone w przepisach ustawy wymogi dotyczące funduszy własnych,
             współczynnika wypłacalności, koncentracji wierzytelności, płynności
             oraz ryzyka rynkowego,
           6) bank lub banki krajowe, o których mowa w pkt 1, po uprzednim
             uzyskaniu zgody Komisji Nadzoru Bankowego, złożą poręczenie, w
             którym przyjmą solidarną odpowiedzialność za zobowiązania
             zaciągnięte przez daną instytucję finansową.
         2. Spełnienie warunków określonych w ust. 1 podlega weryfikacji przez
           Komisję Nadzoru Bankowego.
         3. Instytucja finansowa zawiadamia w formie pisemnej Komisję Nadzoru
           Bankowego o zamiarze utworzenia oddziału lub prowadzenia
           działalności transgranicznej na terytorium państwa goszczącego.
           Przepisy art. 48c ust. 2-4 i art. 48d-48f stosuje się odpowiednio, z
           tym że Komisja Nadzoru Bankowego:
           1) powiadamia właściwe władze nadzorcze państwa goszczącego o kwocie
             funduszy własnych zależnej instytucji finansowej i o wysokości
             skonsolidowanego współczynnika wypłacalności dominującego wobec
             niej banku lub banków, o których mowa w ust. 1 pkt 1,
           2) odmawia przesłania informacji właściwym władzom nadzorczym także
             w przypadku, gdy instytucja finansowa nie spełnia warunków, o
             których mowa w ust. 1.
         4. W przypadku, gdy instytucja finansowa przestanie spełniać warunki,
           o których mowa w ust. 1, Komisja Nadzoru Bankowego powiadamia o tym
           właściwe władze nadzorcze. Z chwilą powiadomienia instytucja
           finansowa podlega ustawodawstwu państwa goszczącego.
       Art. 48i. Instytucja kredytowa może prowadzić działalność na terytorium
              Rzeczypospolitej Polskiej poprzez oddział lub w ramach
              działalności transgranicznej.
       Art. 48j. Instytucja kredytowa może wykonywać na terytorium
              Rzeczypospolitej Polskiej czynności określone w art. 5 ust. 1 i 2
              oraz art. 6 pkt 1-4 i 6-8 w zakresie wynikającym z zezwolenia
              udzielonego przez właściwe władze nadzorcze państwa
              macierzystego.
      Art. 48k. 1. Do działalności instytucji kredytowych na terytorium
             Rzeczypospolitej Polskiej stosuje się przepisy prawa polskiego, z
             zastrzeżeniem ust. 2 i 3.
         2. Do oddziałów instytucji kredytowych przepisy art. 1-11, art. 40a
           ust. 1, art. 49-70, art. 73-78a, art. 80-98, art. 101-112, art. 133
           ust. 2 pkt 1 i ust. 3, art. 137, art. 138 ust. 1 pkt 1, ust. 2 i
           ust. 3 pkt 1, 3 i 3a , art. 139 ust. 1 pkt 2 i 3, art. 141 i art.
           171 ust. 4-7 stosuje się odpowiednio.
         3. W zakresie polityki pieniężnej prowadzonej przez Narodowy Bank
           Polski, do dnia przystąpienia Rzeczypospolitej Polskiej do Unii
           Gospodarczej i Walutowej, oddziały instytucji kredytowych mają takie
           same prawa i obowiązki jak banki krajowe i oddziały banków
           zagranicznych.
      Art. 48l. 1. Oddział instytucji kredytowej może, z zastrzeżeniem ust. 2,
             rozpocząć działalność na terytorium Rzeczypospolitej Polskiej
             najwcześniej po upływie dwóch miesięcy od dnia otrzymania przez
             Komisję Nadzoru Bankowego od właściwych władz nadzorczych państwa
             macierzystego następujących informacji:
           1) nazwy i adresu oddziału na terytorium Rzeczypospolitej Polskiej,
             pod którym możliwe będzie uzyskanie dokumentów dotyczących jego
             działalności,
           2) programu działalności określającego w szczególności czynności,
             jakie instytucja kredytowa zamierza wykonywać oraz opisu struktury
             organizacyjnej oddziału,
           3) nazwisk osób przewidzianych do objęcia stanowisk dyrektora
             oddziału i jego zastępcy,
           4) wysokości kwoty funduszy własnych instytucji kredytowej i
             wysokości współczynnika wypłacalności.
         2. W ciągu dwóch miesięcy od dnia otrzymania informacji, o których
           mowa w ust. 1, Komisja Nadzoru Bankowego może wskazać warunki, które
           w interesie dobra ogólnego, w szczególności w celu ochrony dóbr
           konsumenta, zapewnienia bezpieczeństwa obrotu gospodarczego lub
           zapobieżenia naruszeniom prawa, oddział instytucji kredytowej musi
           spełniać przy prowadzeniu działalności na terytorium
           Rzeczypospolitej Polskiej.
         3. O zamiarze dokonania zmiany w zakresie, o którym mowa w ust. 1 pkt
           1-3, instytucja kredytowa zawiadamia Komisję Nadzoru Bankowego
           najpóźniej w terminie miesiąca przed dokonaniem takiej zmiany.
           Zmiany mają charakter wiążący od dnia otrzymania przez Komisję
           Nadzoru Bankowego stosownego zawiadomienia od właściwych władz
           nadzorczych państwa macierzystego. Przepisy ust. 2 stosuje się
           odpowiednio.
    Art. 48ł. Instytucja kredytowa może rozpocząć działalność transgraniczną na
           terytorium Rzeczypospolitej Polskiej po otrzymaniu przez Komisję
           Nadzoru Bankowego zawiadomienia od właściwych władz nadzorczych
           państwa macierzystego, które określa rodzaje czynności, jakie
           instytucja zamierza wykonywać.
    Art. 48m. Oddział instytucji kredytowej prowadzący działalność na
           terytorium Rzeczypospolitej Polskiej jest obowiązany do
           przekazywania Narodowemu Bankowi Polskiemu okresowych sprawozdań ze
           swej działalności w zakresie i trybie ustalonym na podstawie art. 23
           ust. 3 i 4 ustawy z dnia 29 sierpnia 1997 r. o Narodowym Banku
           Polskim (Dz.U. Nr 140, poz. 938, z 1998 r. Nr 160, poz. 1063, z 2000
           r. Nr 53, poz. 648, Nr 62, poz. 718 i Nr 119, poz. 1252 oraz z 2001
           r. Nr 8, poz. 64).";
20) art. 52 otrzymuje brzmienie:
     "Art. 52. Rachunek bankowy może być prowadzony dla kilku osób fizycznych
           (rachunek wspólny), z których każda korzysta z uprawnień posiadacza
           rachunku w granicach określonych w umowie.";
21) w art. 54 ust. 3 otrzymuje brzmienie:
   "3. W umowie rachunku bankowego określa się ponadto wysokość prowizji i
     opłat za czynności związane z prowadzeniem rachunku i warunki ich
     zmiany.";
22) tytuł rozdziału 4 otrzymuje brzmienie:
     "Rozliczenia pieniężne przeprowadzane za pośrednictwem banków";
23) art. 63 otrzymuje brzmienie:
      "Art. 63. 1. Rozliczenia pieniężne mogą być przeprowadzane za
             pośrednictwem banków, jeżeli przynajmniej jedna ze stron
             rozliczenia (dłużnik lub wierzyciel) posiada rachunek bankowy.
             Rozliczenia pieniężne przeprowadza się gotówkowo lub bezgotówkowo
             za pomocą papierowych lub elektronicznych nośników informacji.
         2. Rozliczenia gotówkowe przeprowadza się czekiem gotówkowym lub przez
           wpłatę gotówki na rachunek wierzyciela.
         3. Rozliczenia bezgotówkowe przeprowadza się w szczególności:
           1) poleceniem przelewu,
           2) poleceniem zapłaty,
           3) czekiem rozrachunkowym,
           4) kartą płatniczą.";
24) po art. 63a dodaje się art. 63b-63h w brzmieniu:
    "Art. 63b. 1. Czek gotówkowy stanowi dyspozycję wystawcy czeku udzieloną
             trasatowi obciążenia jego rachunku kwotą, na którą czek został
             wystawiony, oraz wypłaty tej kwoty okazicielowi czeku lub osobie
             wskazanej na czeku.
         2. Czek gotówkowy może być przedstawiony do zapłaty bezpośrednio u
           trasata albo w innym banku. Zapłata czeku gotówkowego
           przedstawionego do zapłaty w innym banku następuje, z zastrzeżeniem
           ust. 3, po uzyskaniu przez ten bank od trasata środków
           wystarczających do zapłaty czeku. Szczegółowe warunki przedstawienia
           czeku gotówkowego do zapłaty w innym banku określa umowa między tym
           bankiem i posiadaczem czeku.
         3. Banki mogą zawierać porozumienia, w których - na zasadach
           wzajemności - określą inny niż w ust. 2 tryb przedstawienia czeków
           gotówkowych do zapłaty z rachunków oszczędnościowo-rozliczeniowych.
       Art. 63c. Polecenie przelewu stanowi udzieloną bankowi, z zastrzeżeniem
              art. 63g, dyspozycję dłużnika obciążenia jego rachunku określoną
              kwotą i uznania tą kwotą rachunku wierzyciela. Bank wykonuje
              dyspozycję dłużnika w sposób przewidziany w umowie rachunku
              bankowego.
      Art. 63d. 1. Polecenie zapłaty stanowi udzieloną bankowi dyspozycję
             wierzyciela obciążenia określoną kwotą rachunku bankowego dłużnika
             i uznania tą kwotą rachunku wierzyciela. Dyspozycja wierzyciela
             oznacza równocześnie jego zgodę na cofnięcie przez bank dłużnika
             obciążenia rachunku dłużnika i cofnięcie uznania rachunku
             wierzyciela w przypadku dokonanego przez dłużnika odwołania
             polecenia zapłaty, o którym mowa w ust. 6.
         2. Przeprowadzenie rozliczeń poleceniem zapłaty jest dopuszczalne pod
           warunkiem:
           1) posiadania przez wierzyciela i dłużnika rachunków w bankach,
             które zawarły porozumienie w sprawie stosowania polecenia zapłaty,
             określające w szczególności: zakres odpowiedzialności banków
             wykonujących polecenie zapłaty, przyczyny odmowy wykonania
             polecenia zapłaty przez bank dłużnika, procedury dochodzenia
             wzajemnych roszczeń banków, wynikających ze skutków odwołania
             polecenia zapłaty przez dłużnika, wzory jednolitych formularzy oraz
             zasady wykonywania przez banki poleceń zapłaty za pomocą
             elektronicznych nośników informacji,
           2) udzielenia przez dłużnika wierzycielowi zgody do obciążania
             rachunku dłużnika w drodze polecenia zapłaty w umownych terminach
             zapłaty z tytułu określonych zobowiązań,
           3) zawarcia pomiędzy wierzycielem a bankiem prowadzącym jego
             rachunek umowy w sprawie stosowania polecenia zapłaty przez
             wierzyciela, zawierającej w szczególności: zgodę banku na
             stosowanie polecenia zapłaty przez wierzyciela, zasady składania i
             realizowania poleceń zapłaty, zgodę wierzyciela na obciążenie jego
             rachunku kwotami odwoływanych poleceń zapłaty wraz z odsetkami, o
             których mowa w ust. 7, zwróconymi dłużnikowi w związku z odwołaniem
             polecenia zapłaty oraz zakres odpowiedzialności wierzyciela i
             banku,
           4) że maksymalna kwota pojedynczego polecenia zapłaty nie przekracza
             równowartości, przeliczonej na złote według kursu średniego
             ogłaszanego przez Narodowy Bank Polski w ostatnim dniu kwartału
             poprzedzającego kwartał, w którym dokonywane jest rozliczenie
             pieniężne:
             a) 1 000 EURO - w przypadku gdy dłużnikiem jest osoba fizyczna
               niewykonująca działalności gospodarczej,
             b) 10 000 EURO - w przypadku pozostałych dłużników.
         3. Bank, który udzielił wierzycielowi zgody na stosowanie poleceń
           zapłaty, jest wobec banków - stron porozumienia, o którym mowa w
           ust. 2 pkt 1, odpowiedzialny za działania wierzyciela związane ze
           stosowaniem poleceń zapłaty, w szczególności jest obowiązany do
           natychmiastowego uznania kwotą odwołanego polecenia zapłaty rachunku
           banku dłużnika wraz z odsetkami, o których mowa w ust. 7, również w
           przypadku braku środków na rachunku wierzyciela lub wystąpienia
           innej przyczyny uniemożliwiającej obciążenie rachunku bankowego
           wierzyciela.
         4. Uznanie rachunku bankowego wierzyciela następuje po uzyskaniu przez
           jego bank od banku dłużnika środków wystarczających na pokrycie
           polecenia zapłaty.
         5. Dłużnikowi przysługuje prawo do cofnięcia w każdym czasie zgody, o
           której mowa w ust. 2 pkt 2.
         6. Dłużnik może odwołać pojedyncze polecenie zapłaty, w banku
           prowadzącym jego rachunek, w terminie:
             1) 30 dni kalendarzowych od dnia dokonania obciążenia rachunku
               bankowego - w przypadku gdy dłużnikiem jest osoba fizyczna
               niewykonująca działalności gospodarczej,
             2) 5 dni roboczych od dnia dokonania obciążenia rachunku bankowego
               - w przypadku pozostałych dłużników.
         7. Odwołanie polecenia zapłaty przez dłużnika zobowiązuje bank
           dłużnika do natychmiastowego uznania rachunku bankowego dłużnika
           kwotą odwołanego polecenia zapłaty. Uznanie rachunku dłużnika
           następuje z datą złożenia odwołania polecenia zapłaty, z obowiązkiem
           naliczenia - od dnia obciążenia rachunku dłużnika kwotą odwołanego
           polecenia zapłaty - odsetek należnych dłużnikowi z tytułu
           oprocentowania rachunku bankowego.
         8. Bank będący wierzycielem może przeprowadzić rozliczenia poleceniem
           zapłaty na warunkach określonych w ustawie z tym, że :
           1) do rozliczeń tych nie stosuje się przepisów ust. 2 pkt 3 i ust.
             3,
           2) bank ten jest obowiązany do natychmiastowego uznania kwotą
             odwołanego polecenia zapłaty rachunku banku dłużnika.
      Art. 63e. 1. Czek rozrachunkowy stanowi dyspozycję wystawcy czeku
             udzieloną trasatowi do obciążenia jego rachunku kwotą, na którą
             czek został wystawiony, oraz uznania tą kwotą rachunku posiadacza
             czeku.
         2. Na wniosek wystawcy czeku bank może potwierdzić czek rozrachunkowy,
           rezerwując jednocześnie na rachunku wystawcy odpowiedni fundusz na
           pokrycie czeku. Bank może potwierdzić również czek niezupełny.
         3. Czek rozrachunkowy może być przedstawiony do rozrachunku ze
           skutkami zapłaty bezpośrednio u trasata lub w banku, w którym
           posiadacz czeku ma rachunek. Uznanie rachunku posiadacza czeku sumą
           czekową, z zastrzeżeniem ust. 4, następuje po uzyskaniu przez bank
           posiadacza czeku od trasata środków wystarczających do zapłaty
           czeku. Szczegółowe warunki przedstawienia czeku do rozrachunku ze
           skutkami zapłaty w banku innym niż trasata określa umowa między tym
           bankiem i posiadaczem czeku.
         4. Banki mogą zawierać porozumienia, w których - na zasadach
           wzajemności - określą inny niż w ust. 3 tryb przedstawienia czeków
           rozrachunkowych do zapłaty z rachunków oszczędnościoworozliczeniowych.

      Art. 63f. 1. Na warunkach określonych w umowach strony mogą stosować w
             rozliczeniach bezgotówkowych także karty płatnicze.
         2. Prawa i obowiązki wydawcy i posiadacza karty płatniczej określa
           odrębna ustawa.
      Art. 63g. 1. Przy wykonywaniu zlecanych przez klientów banków poleceń
             przelewu i wpłat gotówkowych w obrocie z krajami członkowskimi
             Unii Europejskiej oraz z Islandią, Lichtensteinem i Norwegią, w
             kwocie nieprzekraczającej równowartości w złotych 50 000 EURO
             przeliczonej według kursów średnich ogłaszanych przez Narodowy
             Bank Polski w dniu przyjęcia zlecenia, zwanych dalej "przelewami
             transgranicznymi", banki obowiązane są do:
           1) złożenia przed przyjęciem dyspozycji od klienta - na jego żądanie
             - oświadczenia, dotyczącego przelewu transgranicznego, którego
             elementy zostały wskazane przez klienta, zawierającego w
             szczególności termin wykonania przelewu, wysokość opłat i prowizji,
             z wyłączeniem kosztów związanych z zastosowaniem kursów walut
             obcych w złotych,
           2) wykonania przelewu transgranicznego w pełnej kwocie objętej
             zleceniem, chyba że zleceniodawca określił, że koszty pokrywa w
             całości lub części beneficjent; nie wyklucza to uprawnień banku
             beneficjenta do pobierania opłat związanych z prowadzeniem jego
             rachunku zgodnie z obowiązującymi przepisami,
           3) wykonania przelewu transgranicznego poprzez uznanie rachunku
             banku beneficjenta, w terminie do końca piątego dnia roboczego
             następującego po dniu przyjęcia zlecenia przez bank zleceniodawcy,
             chyba że inny termin został ustalony w umowie pomiędzy
             zleceniodawcą a bankiem zleceniodawcy,
           4) uznania rachunku bankowego beneficjenta przez bank beneficjenta
             do końca dnia roboczego następującego po dniu uznania rachunku
             banku beneficjenta, chyba że inny termin został ustalony pomiędzy
             bankiem beneficjenta a beneficjentem.
         2. W przypadku opóźnienia w wykonaniu przelewu transgranicznego:
           1) bank zleceniodawcy wypłaca zleceniodawcy odsetki ustawowe od
             kwoty objętej zleceniem za okres liczony od końca terminu umownego,
             lub w przypadku braku takiego terminu - od końca piątego dnia
             roboczego, następującego po dniu przyjęcia zlecenia - do dnia
             uznania rachunku banku beneficjenta,
           2) bank beneficjenta, jeżeli nie uzna rachunku beneficjenta w
             terminach określonych w ust. l pkt 4, wypłaca beneficjentowi
             odsetki ustawowe od kwoty objętej zleceniem za okres od końca
             umownego terminu, lub w przypadku braku takiego terminu - od końca
             dnia roboczego, następującego po dniu uznania rachunku banku
             beneficjenta - do dnia, w którym został uznany rachunek
             beneficjenta.
         3. Odsetek, o których mowa w ust. 2, nie wypłaca się, jeżeli bank
           zleceniodawcy lub bank beneficjenta ustali, że opóźnienie powstało z
           przyczyn leżących po stronie zleceniodawcy lub beneficjenta.
         4. W przypadku niewykonania przyjętych zleceń przelewu
           transgranicznego, bank zleceniodawcy obowiązany jest uznać rachunek
           zleceniodawcy lub postawić do jego dyspozycji, na jego wniosek, w
           terminie 14 dni roboczych następujących po dniu złożenia wniosku,
           kwotę objętą zleceniem, nie więcej jednak niż do równowartości w
           złotych kwoty 12 500 EURO przeliczonej według kursu średniego
           ogłaszanego przez Narodowy Bank Polski, obowiązującego w momencie
           przyjęcia zlecenia przez bank zleceniodawcy, powiększoną o odsetki
           ustawowe za okres od dnia zlecenia do dnia uznania jego rachunku
           kwotą odszkodowania lub postawienia do jego dyspozycji tej kwoty,
           oraz powiększoną o opłacone przez zleceniodawcę koszty związane z
           wykonaniem zlecenia, jeżeli po przyjęciu zlecenia przez bank
           zleceniodawcy odpowiednia kwota nie wpłynęła na rachunek banku
           beneficjenta. Bank zleceniodawcy zwolniony jest z powyższego
           obowiązku, jeżeli kwotą objętą zleceniem został wcześniej uznany
           rachunek banku beneficjenta.
         5. Wniosek zleceniodawcy, o którym mowa w ust. 4, nie może być złożony
           przed upływem terminu wykonania przelewu transgranicznego,
           ustalonego zgodnie z przepisami ust. 1 pkt 3.
         6. Instytucja pośrednicząca, która przyjęła i nie wykonała zlecenia
           przelewu transgranicznego, jest obowiązana zwrócić na rzecz banku
           zleceniodawcy, na własny koszt, kwotę objętą zleceniem wraz ze
           wszystkimi odpowiednimi kosztami i odsetkami, jeżeli kwota objęta
           zleceniem nie wpłynęła na rachunek beneficjenta.
         7. Przepisów ust. 4-6 nie stosuje się w przypadku gdy zlecenie
           przelewu transgranicznego nie zostało zrealizowane z przyczyn
           leżących po stronie instytucji pośredniczącej wskazanej przez bank
           beneficjenta. W takim przypadku bank beneficjenta obowiązany jest
           postawić do dyspozycji beneficjenta kwotę objętą zleceniem, nie
           większą niż równowartość w złotych 12 500 EURO przeliczoną według
           kursu średniego ogłaszanego przez Narodowy Bank Polski,
           obowiązującego w momencie przyjęcia zlecenia przez bank
           zleceniodawcy.
         8. Przepisów ust. 4-6 nie stosuje się w przypadku gdy zlecenie
           przelewu transgranicznego nie zostało zrealizowane z powodu błędów
           lub przeoczeń w instrukcji udzielonej przez zleceniodawcę lub z
           przyczyn leżących po stronie instytucji pośredniczącej wskazanej
           przez zleceniodawcę. W takim przypadku bank zleceniodawcy i
           instytucje pośredniczące w wykonaniu zlecenia powinny podjąć
           niezwłocznie starania w celu odzyskania kwoty objętej zleceniem. Gdy
           kwota objęta zleceniem zostanie odzyskana przez bank zleceniodawcy,
           jest on obowiązany do przekazania jej na rachunek zleceniodawcy lub
           postawienia do dyspozycji zleceniodawcy. W takim przypadku bank
           zleceniodawcy i instytucje pośredniczące w wykonaniu zlecenia nie są
           obowiązane do zwrotu zleceniodawcy opłat i naliczonych odsetek oraz
           mogą potrącić własne koszty poniesione przy odzyskiwaniu kwoty
           objętej zleceniem.
         9. Odpowiedzialność banków oraz instytucji pośredniczących w wykonaniu
           przelewów transgranicznych za nienależyte wykonanie lub niewykonanie
           zlecenia, określona w ust. 2-8, jest wyłączona w przypadku
           wystąpienia siły wyższej oraz w przypadku zastosowania przez bank
           przepisów o przeciwdziałaniu wprowadzaniu do obrotu finansowego
           wartości majątkowych pochodzących z nielegalnych lub nieujawnionych
           źródeł.
         10. Banki i instytucje pośredniczące obowiązane są do zwrotu na rzecz
           zleceniodawcy lub odpowiednio banku zleceniodawcy lub beneficjenta
           potrąceń z tytułu kosztów wykonania przelewu transgranicznego,
           dokonanych z naruszeniem ust. 1 pkt 2.
         11. Bankowi zleceniodawcy przysługuje w stosunku do instytucji
           pośredniczącej roszczenie o zwrot wypłaconych na podstawie ust. 2
           pkt 1 odsetek, jeżeli opóźnienie wykonania przelewu transgranicznego
           powstało z przyczyn leżących po stronie instytucji pośredniczącej.
         12. Przepisy ust. 2 i 6 nie wyłączają ani nie ograniczają uprawnień
           klientów, banków i instytucji pośredniczących, uczestniczących w
           wykonaniu zlecenia przelewu transgranicznego, wynikających z
           odrębnych przepisów.
         13. Do wykonywania zleceń przelewu transgranicznego art. 64 nie
           stosuje się.
         14. Jeżeli strony nie sporządziły zapisu na sąd polubowny, na żądanie
           osoby uprawnionej sprawy przeciwko bankom lub instytucjom
           pośredniczącym z zakresu przelewów transgranicznych rozpoznawane są
           przez sądy polubowne wyznaczone przez ministra właściwego do spraw
           instytucji finansowych, chyba że strona pozwana sprzeciwi się temu
           nie później niż w odpowiedzi na pozew.
         15. Minister właściwy do spraw instytucji finansowych, po zasięgnięciu
           opinii Prezesa Narodowego Banku Polskiego, określi, w drodze
           rozporządzenia:
           1) rodzaje przelewów transgranicznych, wykonywanych na zasadach
             określonych w ust. 1-13,
           2) szczegółowy zakres informacji, o których mowa w art. 111 ust. 1
             pkt 7,
           3) szczegółowe obowiązki banków oraz instytucji pośredniczących,
             związane z wykonywaniem przelewów transgranicznych, oraz
           4) wyznaczy sądy polubowne właściwe do rozpoznawania spraw
             związanych z wykonaniem przelewu transgranicznego
          - kierując się zasadami zawartymi w dyrektywie 97/5 WE Parlamentu
           Europejskiego i Rady z dnia 27 stycznia 1997 r. o przelewach
           transgranicznych (Dz. Urz. WE nr L 43, s. 25).
    Art. 63h. Minister właściwy do spraw instytucji finansowych może określić,
           w drodze rozporządzenia, po zasięgnięciu opinii Prezesa Narodowego
           Banku Polskiego, wzór formularza polecenia przelewu/wpłaty
           gotówkowej stosowanego w rozliczeniach pieniężnych przeprowadzanych
           za pośrednictwem banku.";
25) w art. 65 skreśla się oznaczenie ust. 1 oraz ust. 2 i 3;
26) art. 67 otrzymuje brzmienie:
       "Art. 67. Banki wspólnie z bankowymi izbami gospodarczymi mogą tworzyć
              izby rozliczeniowe w formie spółek handlowych w celu wymiany
              zleceń płatniczych oraz ustalania wzajemnych wierzytelności
              wynikających z tych zleceń. Dla zabezpieczenia przeprowadzania
              rozrachunku izba może tworzyć ze środków banków fundusz
              gwarancyjny; środki tego funduszu nie podlegają egzekucji z
              majątku banku.";
27) art. 68 otrzymuje brzmienie:
    "Art. 68. Prezes Narodowego Banku Polskiego określa, w drodze zarządzenia:
           1) sposób przeprowadzania rozrachunków międzybankowych, w tym za
             pomocą elektronicznych nośników informacji,
           2) sposób i tryb przeliczania, sortowania, pakowania i oznaczania
             opakowań banknotów i monet oraz wykonywania czynności związanych z
             zaopatrywaniem banków w te znaki,
           3) sposób numeracji banków i ich jednostek organizacyjnych,
           4) sposób numeracji rachunków bankowych prowadzonych w bankach.";
28) art. 71 otrzymuje brzmienie:
      "Art. 71. 1. Suma wierzytelności banku oraz udzielonych przez bank
             zobowiązań pozabilansowych obciążonych ryzykiem jednego podmiotu
             lub podmiotów powiązanych kapitałowo lub organizacyjnie nie może
             przekroczyć, z zastrzeżeniem art. 128 ust. 4, limitu koncentracji
             wierzytelności, który wynosi:
           1) 20% funduszy własnych banku - w przypadku gdy którykolwiek z tych
             podmiotów jest w stosunku do banku podmiotem dominującym lub
             zależnym albo jest podmiotem zależnym od podmiotu dominującego
             wobec banku, z zastrzeżeniem art. 79 ust. 3,
           2) 25% funduszy własnych banku - w przypadku gdy podmioty te nie są
             podmiotami powiązanymi z bankiem, w sposób określony w pkt 1.
         2. Suma wierzytelności banku oraz udzielonych przez bank zobowiązań
           pozabilansowych, przekraczających 10% funduszy własnych banku w
           stosunku do podmiotów, o których mowa w ust. 1, nie może być wyższa
           niż 800% tych funduszy.
         3. Przepisów ust. 1 i 2 nie stosuje się, jeżeli:
           1) stroną zobowiązaną wobec banku jest: Skarb Państwa, Narodowy Bank
             Polski, Europejski Bank Centralny, rządy lub banki centralne państw
             członkowskich Unii Europejskiej, Organizacji Współpracy
             Gospodarczej i Rozwoju, z wyłączeniem państw, które restrukturyzują
             lub restrukturyzowały swoje zadłużenie zagraniczne w ciągu
             ostatnich 5 lat,
           2) stroną zobowiązaną wobec banku jest bank mający siedzibę w
             państwie członkowskim Unii Europejskiej, Organizacji Współpracy
             Gospodarczej i Rozwoju, z wyłączeniem państw, które restrukturyzują
             lub restrukturyzowały swoje zadłużenie zagraniczne w ciągu
             ostatnich 5 lat,
           3) wierzytelność lub udzielone zobowiązanie pozabilansowe są
             zabezpieczone gwarancją lub poręczeniem udzielonym przez podmioty
             wymienione w pkt 1 do wysokości zabezpieczenia,
           4) wierzytelność lub udzielone zobowiązanie pozabilansowe są
             zabezpieczone zastawem na prawach wynikających z papierów
             wartościowych, których emitentami są podmioty wymienione w pkt 1 do
             wysokości zabezpieczenia,
           5) wierzytelność lub udzielone zobowiązanie pozabilansowe są
             zabezpieczone kwotą pieniężną, która została przeniesiona na
             własność i na rachunek banku do wysokości tej kwoty.
         4. Komisja Nadzoru Bankowego:
           1) określi, w drodze uchwały, szczegółowe zasady i warunki
             uwzględniania wierzytelności oraz udzielonych zobowiązań
             pozabilansowych, o których mowa w ust. 1, przy ustalaniu
             przestrzegania limitów, o których mowa w ust. 1 i 2,
           2) może określić, w drodze uchwały, inne niż wymienione w ust. 3,
             wierzytelności i udzielone zobowiązania pozabilansowe, wobec
             których nie stosuje się przepisów ust. 1 i 2.
         5. Zarząd banku jest obowiązany niezwłocznie zgłosić do Komisji
           Nadzoru Bankowego każdorazowe przekroczenie granicy 10% funduszy
           własnych banku w odniesieniu do wierzytelności banku lub udzielonych
           przez bank zobowiązań pozabilansowych obciążonych ryzykiem jednego
           podmiotu lub podmiotów powiązanych kapitałowo lub organizacyjnie.
         6. Banki we własnym zakresie ustalają i okresowo weryfikują wewnętrzne
           limity koncentracji wierzytelności według kryteriów uwzględniających
           specyfikę ich działalności, a w szczególności sektor gospodarki i
           region geograficzny, z zachowaniem limitów obowiązujących.";
29) art. 72 skreśla się;
30) po art. 78 dodaje się art. 78a w brzmieniu:
      "Art. 78a. Do umów kredytu konsumenckiego zawieranych przez banki stosuje
             się przepisy odrębnej ustawy.";
31) w art. 79:
   a) w ust. 1 po wyrazach "rachunków bankowych" dodaje się wyrazy "podmiotom
     zależnym od banku, podmiotom działającym w tym samym co bank holdingu
     finansowym lub holdingu o działalności mieszanej,",
   b) w ust. 5 w zdaniu wstępnym wyrazy "kapitałowo i organizacyjnie" zastępuje
     się wyrazami "kapitałowo lub organizacyjnie",
   c) w ust. 6 wyrazy "kapitałowo i organizacyjnie" zastępuje się wyrazami
     "kapitałowo lub organizacyjnie";
32) w art. 92 wyrazy "w art. 27 ust. 1" zastępuje się wyrazami "w art. 4 pkt 8";
33) w art. 95 dotychczasową treść oznacza się jako ust. 1 i dodaje się ust. 2 w
  brzmieniu:
   "2. Przepis ust. 1 stosuje się odpowiednio do dokonania wpisu hipoteki
     obciążającej użytkowanie wieczyste, własnościowe spółdzielcze prawo do
     lokalu mieszkalnego, spółdzielcze prawo do lokalu użytkowego, prawo do
     domu jednorodzinnego w spółdzielni mieszkaniowej.";
34) w art. 101:
   a) w ust. 1 po wyrazie "dłużnika" dodaje się wyrazy "lub osobę trzecią",
   b) w ust. 2 wyrazy "dłużnik obowiązany jest" zastępuje się wyrazami "dłużnik
     lub osoba trzecia obowiązani są";
35) art. 103 otrzymuje brzmienie:
      "Art. 103. 1. Jeżeli umowa ramowa z bankiem zastrzega, że poszczególne
             porozumienia mające za przedmiot terminowe operacje finansowe będą
             zawierane w wykonaniu umowy ramowej, oraz że rozwiązanie umowy
             ramowej powoduje rozwiązanie wszystkich porozumień zawartych w
             wykonaniu tej umowy, w postępowaniu upadłościowym syndykowi masy
             upadłości nie przysługuje uprawnienie z art. 39 §1 rozporządzenia
             Prezydenta Rzeczpospolitej z dnia 24 października 1934 r. - Prawo
             upadłościowe (Dz.U. z 1991 r. Nr 118, poz. 512, z 1994 r. Nr 1,
             poz. 1, z 1995 r. Nr 85, poz. 426, z 1996 r. Nr 6, poz. 43, Nr 43,
             poz. 189, Nr 106, poz. 496 i Nr 149, poz. 703, z 1997 r. Nr 28,
             poz. 153, Nr 54, poz. 349, Nr 117, poz. 751, Nr 121, poz. 770 i Nr
             140, poz. 940, z 1998 r. Nr 117, poz. 756, z 2000 r. Nr 26, poz.
             306, Nr 84, poz. 948, Nr 94, poz. 1037 i Nr 114, poz. 1193 oraz z
             2001 r. Nr 3, poz. 18) do odstąpienia od umowy ramowej.
         2. Syndyk masy upadłości może rozwiązać umowę ramową, o której mowa w
           ust. 1, ze skutkiem natychmiastowym, z zachowaniem ustalonego w tej
           umowie sposobu rozliczeń stron na wypadek rozwiązania umowy.
         3. Bank może rozwiązać umowę ramową z zachowaniem ustalonego w tej
           umowie trybu jej rozwiązania i rozliczeń stron na wypadek jej
           rozwiązania, mimo złożenia przez syndyka masy upadłości żądania
           wykonania poszczególnych porozumień, z tym że oświadczenie banku o
           rozwiązaniu umowy ramowej powinno nastąpić niezwłocznie po
           ogłoszeniu przez syndyka żądania wykonania poszczególnych
           porozumień.";
36) w art. 105 w ust. 1:
   a) w pkt 1:
     - po wyrazach "innym bankom" dodaje się wyrazy "oraz - na zasadzie
       wzajemności - innym instytucjom ustawowo upoważnionym do udzielania
       kredytów",
     - wyrazy "- bankom należącym do bankowej grupy kapitałowej" skreśla się,
   b) w pkt 2:
     - lit. a) otrzymuje brzmienie:
         "a) Komisji Nadzoru Bankowego w zakresie nadzoru sprawowanego na
           podstawie niniejszej ustawy i ustawy z dnia 29 sierpnia 1997 r. o
           Narodowym Banku Polskim (Dz.U. Nr 140, poz. 938, z 1998 r. Nr 160,
           poz. 1063, z 2000 r. Nr 53, poz. 648, Nr 62, poz. 718 i Nr 119, poz.
           1252 oraz z 2001 r. Nr 8, poz. 64), inspektorów nadzoru bankowego w
           zakresie, o którym mowa w art. 139 ust. 1 pkt 2, oraz osób
           upoważnionych uchwałą Komisji Nadzoru Bankowego w zakresie
           określonym w tym upoważnieniu,",
     - w lit. g) wyrazy "w art. 27 ust. 1" zastępuje się wyrazami "w art. 4 pkt
       8";
37) w art. 105 w ust. 3 po wyrazie "Banki" dodaje się wyrazy " , inne instytucje
  ustawowo upoważnione do udzielania kredytów";
38) w art. 105 w ust. 4 wyraz "instytucję" zastępuje się wyrazem "instytucje"
  oraz po wyrazach "udostępniania bankom" dodaje się wyrazy "oraz innym
  instytucjom ustawowo upoważnionym do udzielania kredytów";
39) w art. 110 wyrazy "pobierać prowizje" zastępuje się wyrazami "pobierać
  przewidziane w umowie prowizje i opłaty";
40) art. 111 otrzymuje brzmienie:
      "Art. 111. 1. Bank obowiązany jest ogłaszać w miejscu wykonywania
             czynności, w sposób ogólnie dostępny:
           1) stosowane stawki oprocentowania środków na rachunkach bankowych,
             kredytów i pożyczek,
           2) stosowane stawki prowizji i wysokość pobieranych opłat,
           3) terminy kapitalizacji odsetek,
           4) stosowane kursy walutowe,
           5) bilans z opinią biegłego rewidenta za ostatni okres podlegający
             badaniu,
           6) skład zarządu i rady nadzorczej banku,
           7) informacje o warunkach wykonywania przelewów transgranicznych,
           8) nazwiska osób upoważnionych do zaciągania zobowiązań w imieniu
             banku albo jednostki organizacyjnej banku.
         2. Banki spółdzielcze są obowiązane oprócz informacji, o których mowa
           w ust. 1, podać także obszar swojego działania oraz bank
           zrzeszający.";
41) w art. 113:
   a) w ust. 5 wyrazy "rejestru handlowego" zastępuje się wyrazami "rejestru
     przedsiębiorców",
   b) w ust. 7 wyrazy "kapitałowo i organizacyjnie" zastępuje się wyrazami
     "kapitałowo lub organizacyjnie";
42) w art. 117 w ust. 6 w pkt 3 wyrazy "rejestru handlowego" zastępuje się
  wyrazami "rejestru przedsiębiorców";
43) po art. 124 dodaje się art. 124a w brzmieniu:
       "Art. 124a. Nabycie przedsiębiorstwa bankowego przez bank wymaga
              zezwolenia Komisji Nadzoru Bankowego, z zastrzeżeniem art. 165
              ust. 2.";
44) art. 127 i 128 otrzymują brzmienie:
      "Art. 127. 1. Fundusze własne banku obejmują:
           1) fundusze podstawowe banku,
           2) fundusze uzupełniające banku w kwocie nie przewyższającej
             funduszy podstawowych banku,
           3) pozycje pomniejszające fundusze własne banku, które stanowią:
             a) brakująca kwota rezerw na ryzyko związane z działalnością
               banku, rozumiana jako różnica pomiędzy wymaganym odrębnymi
               przepisami a faktycznym poziomem rezerw celowych banku,
             b) inne pomniejszenia funduszy własnych banku określone przez
               Komisję Nadzoru Bankowego.
         2. Fundusze podstawowe banku obejmują:
           1) fundusze zasadnicze banku z wyłączeniem akcji i udziałów
             uprzywilejowanych w zakresie spłaty jakichkolwiek zobowiązań banku
             z ich tytułu, które stanowią:
             a) w banku państwowym - fundusz statutowy, fundusz zapasowy i
               fundusz rezerwowy,
             b) w banku w formie spółki akcyjnej - wpłacony i zarejestrowany
               kapitał zakładowy oraz kapitał zapasowy i kapitały rezerwowe,
             c) w banku spółdzielczym - wpłacony fundusz udziałowy oraz fundusz
               zasobowy i fundusz rezerwowy,
             d) w oddziale banku zagranicznego - zarejestrowany kapitał
               przeznaczony na działalność oddziału banku w kraju,
           2) pozycje dodatkowe funduszy podstawowych, które stanowią:
             a) fundusz ogólnego ryzyka na niezidentyfikowane ryzyko
               działalności bankowej,
             b) niepodzielony zysk z lat ubiegłych,
           3) pozycje pomniejszające fundusze podstawowe, które stanowią:
             a) akcje własne posiadane przez bank, wycenione według cen
               nabycia, pomniejszone o odpisy spowodowane trwałą utratą ich
               wartości,
             b) wartości niematerialne i prawne,
             c) niepokrytą stratę z lat ubiegłych, w tym również stratę w
               trakcie zatwierdzania,
             d) stratę na koniec okresu sprawozdawczego, obliczoną narastająco
               od początku roku obrotowego.
         3. Fundusze uzupełniające banku obejmują:
           1) kapitał (fundusz) z aktualizacji wyceny majątku trwałego
             dokonanej na podstawie odrębnych przepisów,
           2) za zgodą Komisji Nadzoru Bankowego:
             a) dodatkową kwotę odpowiedzialności członków banku
               spółdzielczego, w części określonej przez Komisję Nadzoru
               Bankowego, nie większej niż połowa kwoty, o której mowa w art.
               10 ust. 2 ustawy wymienionej w art. 20 ust. 1,
             b) zobowiązania podporządkowane, rozumiane jako zobowiązania z
               tytułu przyjęcia przez bank - w kwocie i na zasadach ustalonych
               w decyzji Komisji Nadzoru Bankowego, wydanej na wniosek banku,
               pomniejszanej na koniec każdego roku w ciągu ostatnich 5 lat
               trwania umowy o 20% tej kwoty, z tym że w banku państwowym,
               banku w formie spółki akcyjnej oraz w oddziale banku
               zagranicznego kwota ta nie może przewyższać połowy funduszy
               podstawowych, zaś w banku spółdzielczym suma tej kwoty i
               dodatkowej kwoty odpowiedzialności członków, o której mowa w
               lit. a), nie może przewyższać połowy funduszy podstawowych banku
               - środków pieniężnych spełniających zgodnie z umową łącznie
               następujące warunki:
                  - środki pieniężne przyjęto na okres co najmniej 5 lat (okres
                    umowy),
                  - środki pieniężne nie mogą być wycofane z banku przed
                    upływem okresu umowy, z zastrzeżeniem ust. 4,
                  - środki pieniężne podlegają zwrotowi w ostatniej kolejności
                    w przypadku upadłości banku lub jego likwidacji,
                  - zwrot środków pieniężnych nie jest zabezpieczony przez bank
                    bezpośrednio lub pośrednio,
           3) inne pozycje bilansu banku w części, która zgodnie z odrębnymi
             przepisami i postanowieniami statutu banku służy wyłącznie pokryciu
             strat bilansowych banku, określone przez Komisję Nadzoru Bankowego.
         4. Na wniosek banku Komisja Nadzoru Bankowego może wyrazić zgodę na
           wcześniejszy zwrot środków pieniężnych, o których mowa w ust. 3 pkt
           2 lit. b), pod warunkiem spełnienia wymogu, o którym mowa w art. 128
           ust. 1.
         5. Komisja Nadzoru Bankowego:
           1) określi, w drodze uchwały, wysokość i warunki zaliczania do
             funduszy własnych banku spółdzielczego części dodatkowej kwoty
             odpowiedzialności członków banku spółdzielczego, o której mowa w
             ust. 3 pkt 2 lit. a),
           2) może określić, w drodze uchwały:
             a) wysokość, szczegółowy zakres i warunki pomniejszania funduszy
               podstawowych banku o pozycje, o których mowa w ust. 2 pkt 3,
             b) inne pozycje bilansu banku, o których mowa w ust. 3 pkt 3, ich
               wysokość i warunki ich zaliczania do funduszy uzupełniających
               banku,
             c) inne pomniejszenia funduszy własnych banku, o których mowa w
               ust. 1 pkt 3 lit. b), ich wysokość i warunki pomniejszania o nie
               funduszy własnych.
      Art. 128. 1. Bank jest obowiązany utrzymywać:
           1) fundusze własne na poziomie nie niższym niż równowartość w
             złotych kwoty określonej w art. 32 ust. 1, przeliczonej według
             kursu średniego ogłaszanego przez Narodowy Bank Polski,
             obowiązującego w dniu sprawozdawczym, z tym że wkłady niepieniężne
             nie mogą przekroczyć 15% funduszy zasadniczych banku,
           2) sumę funduszy własnych oraz dodatkowych pozycji bilansu banku
             określonych przez Komisję Nadzoru Bankowego, pomniejszoną o kwotę
             przekroczenia progu koncentracji kapitałowej, o której mowa w ust.
             2, na poziomie nie niższym, niż suma wymogów kapitałowych z tytułu
             poszczególnych rodzajów ryzyka prowadzonej działalności, z
             zastrzeżeniem pkt 3,
           3) współczynnik wypłacalności na poziomie co najmniej 8%, a bank
             rozpoczynający działalność operacyjną na poziomie co najmniej 15%
             przez pierwsze 12 miesięcy działalności, a przez następne 12
             miesięcy działalności - co najmniej 12%.
         2. Przekroczenie progu koncentracji kapitałowej stanowi większa z
           liczb określonych jako:
           1) suma kwot, o które poszczególne znaczne pakiety akcji lub
             udziałów przekraczają 15% funduszy własnych banku,
           2) kwota, o którą suma znacznych pakietów akcji lub udziałów
             przekracza 60% funduszy własnych banku.
         3. Obliczając przekroczenie progu koncentracji kapitałowej, o którym
           mowa w ust. 2, nie uwzględnia się znacznych pakietów akcji lub
           udziałów:
           1) w bankach,
           2) w instytucjach finansowych,
           3) w zakładach ubezpieczeń,
           4) w izbach rozliczeniowych, o których mowa w art. 67,
           5) w międzybankowych przedsiębiorstwach telekomunikacyjnych, w
             których banki są posiadaczem co najmniej 75% akcji lub udziałów,
           6) w instytucji, o której mowa w art. 105 ust. 4, w której banki są
             posiadaczem co najmniej 75% akcji lub udziałów,
           7) w podmiotach, których wyłącznym przedmiotem działalności jest
             świadczenie usług w zakresie edukacji kadr bankowych, w których
             banki są posiadaczem co najmniej 75% akcji lub udziałów,
           8) w przedsiębiorstwach pomocniczych usług bankowych, w których
             banki są posiadaczem co najmniej 75% akcji lub udziałów,
           9) w podmiotach, w których bank jest posiadaczem akcji lub udziałów
             w związku z jego udziałem w procesie naprawczym tych podmiotów,
          10) przejętych w związku z wykonywaniem umowy o subemisję usługową.
         4. Komisja Nadzoru Bankowego określi, w drodze uchwały:
           1) zakres i szczegółowe zasady wyznaczania wymogów kapitałowych, o
             których mowa w ust. 1 pkt 2, z tytułu poszczególnych rodzajów
             ryzyka, w tym z tytułu przekroczenia limitów koncentracji
             wierzytelności, o których mowa w art. 71 ust. 1,
           2) sposób i szczegółowe zasady obliczania współczynnika
             wypłacalności banku, o którym mowa w ust. 1 pkt 3.
         5. W przypadku niespełnienia wymogów, o których mowa w ust. 1, bank
           obowiązany jest niezwłocznie powiadomić Komisję Nadzoru Bankowego.
         6. Komisja Nadzoru Bankowego, w drodze uchwały:
           1) określi dodatkowe pozycje bilansu banku, o których mowa w ust. 1
             pkt 2, oraz zakres i sposób ich wyznaczania,
           2) może określić wiążące banki normy ostrożnościowe, określające
             dopuszczalne ryzyko w działalności banków inne niż wymogi
             kapitałowe, o których mowa w ust. 1 pkt 2, oraz zakres ich
             stosowania.
         7. Komisja Nadzoru Bankowego może, w szczególnie uzasadnionych
           przypadkach, wyrazić zgodę na przekroczenie limitu dotyczącego
           wielkości wkładów niepieniężnych, o którym mowa w ust. 1 pkt 1.";
45) po art. 128 dodaje się art. 128a w brzmieniu:
       "Art. 128a. Bank jest obowiązany do udzielenia na żądanie Komisji
              Nadzoru Bankowego wszelkich informacji dotyczących struktury
              funduszy własnych, o których mowa w art. 127, oraz dotyczących
              spełnienia wymogów i norm określonych w art. 128.";
46) w art. 131 ust. 2-4 otrzymują brzmienie:
  "2. Nadzór nad działalnością oddziału lub przedstawicielstwa banku
     zagranicznego w kraju oraz oddziału lub przedstawicielstwa banku krajowego
     za granicą, w tym zakres i tryb dokonywania czynności kontrolnych, może
     być wykonywany w zakresie uzgodnionym w porozumieniu Komisji Nadzoru
     Bankowego z właściwymi władzami nadzorczymi.
   3. Komisja Nadzoru Bankowego może, stosownie do postanowień porozumienia, o
     którym mowa w ust. 2, udzielić informacji dotyczących banku organowi
     nadzoru bankowego innego kraju, jeżeli:
     1) wskutek tego nie zostanie naruszony interes gospodarczy
       Rzeczypospolitej Polskiej,
     2) zapewnione jest wykorzystanie udzielonych informacji tylko na potrzeby
       nadzoru bankowego,
     3) zagwarantowane jest, że przekazywanie udzielonych informacji poza organ
       nadzoru bankowego możliwe jest wyłącznie po uprzednim uzyskaniu zgody
       Komisji Nadzoru Bankowego.
   4. Komisja Nadzoru Bankowego może, na zasadach wzajemności, udzielać i
     otrzymywać informacje od Komisji Papierów Wartościowych i Giełd, Urzędu
     Nadzoru nad Funduszami Emerytalnymi oraz Państwowego Urzędu Nadzoru
     Ubezpieczeń, niezbędne dla prawidłowego wykonywania ustawowo określonych
     zadań w zakresie nadzoru. Zasady i tryb udzielania informacji określają
     porozumienia zawarte przez Komisję Nadzoru Bankowego z wymienionymi
     organami nadzoru.";
47) w art. 135 ust. 2 i 3 otrzymują brzmienie:
  "2. Zlecenie badania określonego w ust. 1 może zostać udzielone także
     bezpośrednio przez Komisję Nadzoru Bankowego. Koszty badania ponosi
     wówczas Narodowy Bank Polski, z zastrzeżeniem ust. 3.
   3. Jeżeli w wyniku badania zleconego przez Komisję Nadzoru Bankowego
     stwierdzono nieprawidłowości, koszty badania ponosi bank.";
48) w art. 136 dodaje się ust. 3 w brzmieniu:
  "3. Przepisy ust. 1 stosuje się odpowiednio do biegłych rewidentów badających
     sprawozdania finansowe podmiotów posiadających bliskie powiązania z
     bankiem.";
49) art. 137 otrzymuje brzmienie:
      "Art. 137. Komisja Nadzoru Bankowego:
           1) określa, w drodze uchwały, wykaz informacji i dokumentów, które
             rada nadzorcza załącza do wniosku, o którym mowa w art. 22 ust. 3,
             i informacji, o której mowa w art. 22. ust. 4,
           2) określa, w drodze uchwały, wykaz dokumentów, o których mowa w
             art. 31 ust. 2 pkt 3,
           3) może ustalać wiążące banki normy płynności oraz inne normy
             dopuszczalnego ryzyka w działalności banków.";
50) w art. 138:
   a) w ust. 3:
     - po pkt 3 dodaje się pkt 3a w brzmieniu:
         "3a) nałożyć na bank karę finansową w wysokości do 1 000 000 zł;
           przepisy art. 141 ust. 4 i 5 stosuje się odpowiednio,",
      - pkt 4 otrzymuje brzmienie:
         "4) uchylić zezwolenie na utworzenie banku i podjąć decyzję o
           likwidacji banku; art. 147 ust. 3 i art. 153-156 stosuje się
           odpowiednio.",
   b) po ust. 3 dodaje się ust. 3a w brzmieniu:
     "3a. Decyzja Komisji Nadzoru Bankowego o ograniczeniu zakresu działalności
       banku może zawierać warunki i terminy.",
   c) ust. 5 i 6 otrzymują brzmienie:
     "5. Komisja Nadzoru Bankowego odwołuje członka zarządu banku w przypadku
       prawomocnego skazania go za przestępstwo wymienione w art. 22 ust. 6 pkt
       1.
     6. Ograniczenie zakresu działalności banku lub uchylenie zezwolenia na
       utworzenie banku może również nastąpić w razie stwierdzenia, że bank:
         1) przestał spełniać warunki ustalone w zezwoleniu,
         2) uzyskał zezwolenie na podstawie fałszywych dokumentów,
           nieprawdziwych oświadczeń lub wskutek innych działań sprzecznych z
           prawem,
         3) przez okres dłuższy niż 6 miesięcy nie prowadzi działalności
           bankowej,
         4) stał się podmiotem zależnym od osób, wobec których nie jest możliwe
           skuteczne wykonywanie przez Komisję Nadzoru Bankowego nadzoru nad
           bankiem ze względu na przepisy prawa obowiązujące w miejscu ich
           zamieszkania lub siedziby, lub ze względu na powiązania tych osób z
           innymi podmiotami.",
   d) po ust. 6 dodaje się ust. 6a-6d w brzmieniu:
   "6a. Komisja Nadzoru Bankowego uchyla zezwolenie na utworzenie oddziału
       banku zagranicznego, jeśli właściwe władze nadzorcze kraju, w którym
       bank zagraniczny ma swoją siedzibę lub miejsce sprawowania zarządu
       uchyliły zezwolenie na prowadzenie działalności bankowej przez ten bank.
     6b. Przed uchyleniem zezwolenia na utworzenie oddziału banku zagranicznego
       Komisja Nadzoru Bankowego zasięgnie opinii właściwych władz nadzorczych
       kraju, w którym bank zagraniczny ma swoją siedzibę lub miejsce
       sprawowania zarządu, jeżeli porozumienie, o którym mowa w art. 131 ust.
       2, przewiduje zasięgnięcie opinii. W razie konieczności natychmiastowego
       uchylenia zezwolenia Komisja Nadzoru Bankowego może odstąpić od
       zasięgnięcia opinii.
     6c. O uchyleniu zezwolenia, o którym mowa w ust. 6a, Komisja Nadzoru
       Bankowego powiadamia właściwe władze nadzorcze banku zagranicznego.
     6d. O uchyleniu zezwolenia na utworzenie banku krajowego Komisja Nadzoru
       Bankowego niezwłocznie powiadamia właściwe władze nadzorcze państwa, w
       którym działa oddział tego banku.",
   e) ust. 7 otrzymuje brzmienie:
     "7. Środki podejmowane w ramach nadzoru nie mogą naruszać umów zawartych
       przez bank, z wyłączeniem umów zawartych przez bank krajowy z podmiotami
       od niego zależnymi lub z którymi posiada bliskie powiązania oraz umów
       zawartych przez bank krajowy z podmiotami działającymi w tym samym
       holdingu finansowym lub holdingu o działalności mieszanej.";
51) po art. 140 dodaje się art. 140a-140c w brzmieniu:
      "Art. 140a. Przed wydaniem zezwolenia na utworzenie banku krajowego
             Komisja Nadzoru Bankowego zasięga opinii właściwych władz
             nadzorczych państwa członkowskiego Unii Europejskiej, gdy bank ten
             będzie:
           1) podmiotem zależnym od instytucji kredytowej,
           2) podmiotem zależnym od podmiotu dominującego wobec instytucji
             kredytowej,
           3) kontrolowany przez te same osoby fizyczne lub prawne, które
             kontrolują instytucję kredytową.
      Art. 140b. Komisja Nadzoru Bankowego powiadamia Komisję Europejską o
             każdym przypadku:
          1) udzielenia zezwolenia na utworzenie banku krajowego, w tym
            podmiotom bezpośrednio lub pośrednio zależnym od jednego lub więcej
            podmiotów dominujących, podlegających ustawodawstwu państw
            niebędących członkami Unii Europejskiej,
          2) utworzenia oddziału banku zagranicznego na terytorium
            Rzeczypospolitej Polskiej,
          3) nabywania przez podmiot dominujący, o którym mowa w pkt 1, pakietu
            akcji w banku krajowym, co powoduje, że bank krajowy staje się
            podmiotem od niego zależnym.
    Art. 140c. 1. Komisja Nadzoru Bankowego informuje Komisję Europejską o
             każdym przypadku utraty mocy lub uchylenia zezwolenia na
             utworzenie banku krajowego lub oddziału banku zagranicznego.
         2. W informacji, o której mowa w ust. 1, Komisja Nadzoru Bankowego
           podaje powody utraty mocy lub uchylenia zezwolenia na utworzenie
           banku krajowego lub oddziału banku zagranicznego.";
52) po art. 141 dodaje się rozdział 11a w brzmieniu:
                                  "Rozdział 11a
                  Nadzór nad oddziałami instytucji kredytowych
   Art. 141a. 1. W przypadku gdy instytucja kredytowa prowadząca działalność na
             terytorium Rzeczypospolitej Polskiej poprzez oddział lub w ramach
             działalności transgranicznej nie przestrzega przepisów prawa
             polskiego, Komisja Nadzoru Bankowego:
           1) wzywa, w formie pisemnej, tę instytucję do przestrzegania
             przepisów prawa polskiego i wyznacza jej odpowiedni termin do
             usunięcia stwierdzonych nieprawidłowości,
           2) po bezskutecznym upływie terminu, o którym mowa w pkt 1,
             zawiadamia właściwe władze nadzorcze państwa macierzystego o
             stwierdzonych nieprawidłowościach.
         2. W przypadku gdy pomimo zastosowania środków przez właściwe władze
           nadzorcze państwa macierzystego, oddział instytucji kredytowej nadal
           nie przestrzega przepisów prawa polskiego oraz w przypadku
           nieadekwatności tych środków do zaistniałego naruszenia prawa lub
           niemożności ich zastosowania na terytorium Rzeczypospolitej
           Polskiej, Komisja Nadzoru Bankowego może zastosować odpowiednio
           środki określone w art. 138 ust. 3 pkt 1 i 3 i art. 141, a w
           zakresie płynności - w art. 138 ust. 1 pkt 1 i ust. 2.
         3. W nagłych przypadkach, przed zastosowaniem procedur, o których mowa
           w ust. 1 i 2, Komisja Nadzoru Bankowego, mając na względzie ochronę
           interesów deponentów, może, bez konieczności uprzedniego pisemnego
           upomnienia, odpowiednio zastosować środki, o których mowa w art. 138
           ust. 3 pkt 1, 3 i 3a.
         4. Decyzje Komisji Nadzoru Bankowego wydane w trybie ust. 2 i 3 są
           natychmiast wykonalne. Przepisu art. 127 § 3 Kodeksu postępowania
           administracyjnego nie stosuje się.
         5. Od decyzji Komisji Nadzoru Bankowego, o których mowa w ust. 2 i 3,
           instytucja kredytowa może wnieść skargę do Naczelnego Sądu
           Administracyjnego, w terminie 7 dni od dnia jej doręczenia.
   Art. 141b. 1. Komisja Nadzoru Bankowego po otrzymaniu od właściwych władz
             nadzorczych państwa goszczącego informacji, iż bank krajowy
             wykonujący czynności na jego terytorium poprzez oddział lub w
             ramach działalności transgranicznej narusza obowiązujące w
             państwie goszczącym przepisy prawa, może zastosować w stosunku do
             banku środki przewidziane w art. 138 ust. 3.
         2. Decyzje Komisji Nadzoru Bankowego wydane na podstawie ust. 1 są
           natychmiast wykonalne. Przepisu art. 127 § 3 Kodeksu postępowania
           administracyjnego nie stosuje się.
         3. Decyzję Komisji Nadzoru Bankowego, wydaną na podstawie ust. 1, bank
           krajowy może zaskarżyć do Naczelnego Sądu Administracyjnego, w
           terminie 7 dni od dnia jej doręczenia.
   Art. 141c. 1. Nadzór nad działalnością instytucji kredytowej prowadzącej
             działalność na terytorium Rzeczypospolitej Polskiej poprzez
             oddział lub w ramach działalności transgranicznej sprawują, z
             zastrzeżeniem ust. 2 i art. 141a ust. 2, właściwe władze nadzorcze
             państwa macierzystego.
          2.  Komisja Nadzoru Bankowego obowiązana jest do sprawowania nadzoru nad
            oddziałami instytucji kredytowych w zakresie przestrzegania obowiązku
            określonego w art. 8.
         3. Nadzór nad działalnością banku krajowego, prowadzącego działalność
           na terytorium państwa goszczącego poprzez oddział lub w ramach
           działalności transgranicznej, sprawuje Komisja Nadzoru Bankowego.
    Art. 141d. 1. Inspektorzy nadzoru bankowego wykonują czynności kontrolne w
             oddziałach instytucji kredytowych, w zakresie określonym w art.
             141c ust. 2, a w pozostałym zakresie - na podstawie upoważnienia,
             o którym mowa w ust. 2.
         2. Właściwe władze nadzorcze państwa macierzystego mogą przeprowadzać
           czynności kontrolne w oddziale, o którym mowa w ust. 1, we własnym
           zakresie lub poprzez osoby przez nie upoważnione, po uprzednim
           zawiadomieniu Komisji Nadzoru Bankowego o terminie i zakresie
           przeprowadzanej kontroli.
    Art. 141e. 1. Komisja Nadzoru Bankowego może zawierać porozumienia z
             właściwymi władzami nadzorczymi państwa macierzystego instytucji
             kredytowej prowadzącej działalność na terytorium Rzeczypospolitej
             Polskiej poprzez oddział lub w ramach działalności
             transgranicznej, w celu wymiany informacji pomagających w
             monitorowaniu płynności i wypłacalności tych instytucji, a także
             informacji dotyczących w szczególności:
           1) zarządzania i struktury własności instytucji kredytowych,
           2) zasad gwarantowania depozytów,
           3) koncentracji wierzytelności,
           4) zasad rachunkowości,
           5) stosowanych procedur administracyjnych,
           6) mechanizmów kontroli wewnętrznej,
           7) trybu i zasad przeprowadzania czynności kontrolnych.
         2. Porozumienia w zakresie, o którym mowa w ust. 1, Komisja Nadzoru
           Bankowego może zawierać również na wniosek właściwych władz
           nadzorczych państwa goszczącego, na terytorium którego bank krajowy
           prowadzi działalność.";
53) po art. 141e dodaje się rozdział 11b w brzmieniu:
                                  "Rozdział 11b
                              Nadzór skonsolidowany
      Art. 141f. 1. Nadzorowi skonsolidowanemu podlega bank krajowy, który:
           1) jest podmiotem dominującym w stosunku do innego banku krajowego,
             banku zagranicznego, instytucji kredytowej, instytucji finansowej
             lub przedsiębiorstwa pomocniczego usług bankowych, lub który
             posiada bliskie powiązania z innym podmiotem lub podmiotami,
           2) działa w holdingu finansowym,
           3) działa w holdingu o działalności mieszanej.
         2. Sprawowanie nad bankiem nadzoru skonsolidowanego nie wyłącza
           stosowania odpowiednich przepisów ustawy regulujących działalność
           banku jako podmiotu podlegającego nadzorowi indywidualnemu.
         3. Komisja Nadzoru Bankowego może zawierać z właściwymi władzami
           nadzorczymi innych państw porozumienia określające zakres i tryb
           wykonywania nadzoru skonsolidowanego nad bankami, które działają w
           holdingu finansowym lub w holdingu o działalności mieszanej z
           udziałem podmiotu dominującego, mającego siedzibę w innym państwie
           oraz bankami zagranicznymi lub instytucjami kredytowymi, w stosunku
           do których podmiotem dominującym jest bank krajowy. Przepis art. 131
           ust. 3 stosuje się odpowiednio.
      Art. 141g. 1. Bank, o którym mowa w art. 141f ust. 1 pkt 1, obowiązany
             jest przekazać Komisji Nadzoru Bankowego niezwłocznie, lecz nie
             później niż w terminie 30 dni od dnia zatwierdzenia przez walne
             zgromadzenie akcjonariuszy banku, skonsolidowane sprawozdanie
             finansowe oraz sprawozdania finansowe wszystkich podmiotów
             zależnych lub z którymi posiada bliskie powiązania.
         2. Podmiot dominujący w stosunku do banku, o którym mowa w art. 141f
           ust. 1 pkt 2 i 3, obowiązany jest przekazać Komisji Nadzoru
           Bankowego niezwłocznie, lecz nie później niż w terminie 30 dni od
           dnia zatwierdzenia przez walne zgromadzenie podmiotu dominującego,
           skonsolidowane sprawozdanie finansowe sporządzone dla całego
           holdingu oraz sprawozdania finansowe wszystkich podmiotów zależnych.
         3. W przypadku gdy podmiot dominujący ma siedzibę za granicą, bank
           krajowy ma obowiązek przekazania skonsolidowanego sprawozdania
           finansowego holdingu w terminie 90 dni od dnia odbycia walnego
           zgromadzenia podmiotu dominującego zatwierdzającego to sprawozdanie
           oraz sprawozdanie finansowe tych podmiotów holdingu, w stosunku do
           których bank jest wierzycielem lub dłużnikiem, wraz z ich
           tłumaczeniem na język polski dokonanym przez tłumacza przysięgłego.
      Art. 141h. 1. W celu sprawdzenia uzyskanych informacji, inspektorzy
             nadzoru bankowego oraz osoby upoważnione przez Komisję Nadzoru
             Bankowego mogą, z zastrzeżeniem ust. 2 i 3, dokonywać czynności
             kontrolnych w podmiotach, w stosunku do których podmiotem
             dominującym jest bank, o którym mowa w art. 141f ust. 1 pkt 1, lub
             które posiadają bliskie powiązania z tym bankiem, oraz w
             podmiotach wchodzących w skład holdingów, o których mowa w art.
             141f ust. 1 pkt 2 i 3. Przepis art. 139 ust. 1 pkt 2 stosuje się
             odpowiednio.
         2. W przypadku gdy nadzór nad podmiotami, o których mowa w ust. 1,
           wykonuje Komisja Papierów Wartościowych i Giełd, Urząd Nadzoru nad
           Funduszami Emerytalnymi albo Państwowy Urząd Nadzoru Ubezpieczeń,
           Komisja Nadzoru Bankowego może zwrócić się do właściwego organu o
           przeprowadzenie w danym podmiocie czynności kontrolnych. W
           czynnościach kontrolnych mogą uczestniczyć inspektorzy nadzoru
           bankowego oraz osoby upoważnione przez Komisję Nadzoru Bankowego,
           którym przysługują takie same prawa i obowiązki jak pracownikom
           danego organu.
         3. Szczegółowy tryb wykonywania czynności kontrolnych, o których mowa
           w ust. 2, określają porozumienia, o których mowa w art. 131 ust. 4.
         4. Komisja Nadzoru Bankowego może żądać od banku, o którym mowa w art.
           141f ust. 1 pkt 1, a także od podmiotu dominującego w holdingu, o
           którym mowa w art. 141f ust. 1 pkt 2 i 3, zlecenia niezależnemu
           biegłemu rewidentowi zbadania sytuacji finansowej podmiotów
           zależnych lub podmiotów posiadających bliskie powiązania z tym
           bankiem w przypadku gdy w ocenie Komisji istnieją wątpliwości co do
           rzetelności zatwierdzonych sprawozdań lub gdy konieczne jest
           zbadanie związku gospodarczego z innym podmiotem. Koszt zleconego
           badania ponosi odpowiednio bank lub podmiot dominujący w holdingu, z
           zastrzeżeniem ust. 5.
         5. Jeżeli w wyniku badania zleconego przez Komisję Nadzoru Bankowego
           nie stwierdzono wątpliwości, o których mowa w ust. 4, koszt badania
           ponosi Narodowy Bank Polski.
       Art. 141i. Podmiot dominujący w stosunku do banku działającego w
              holdingu finansowym lub w holdingu o działalności mieszanej
              obowiązany jest zapewnić właściwe funkcjonowanie wewnętrznej
              kontroli danych i informacji wymaganych w związku ze sprawowaniem
              nadzoru skonsolidowanego a także udzielić, na żądanie Komisji
              Nadzoru Bankowego lub osób upoważnionych przez Komisję Nadzoru
              Bankowego, wszelkich informacji i wyjaśnień dotyczących
              działalności holdingu oraz wchodzących w jego skład podmiotów.
     Art. 141j. Określając sposób obliczania funduszy własnych, wymogów
           kapitałowych, współczynnika wypłacalności, progów koncentracji
           kapitałowej oraz limitów koncentracji wierzytelności, Komisja
           Nadzoru Bankowego może uwzględnić powiązania banków, o których mowa
           w art. 141f ust. 1, z innymi podmiotami zależnymi lub działającymi w
           tym samym holdingu.";
54) w art. 144 ust. 5 otrzymuje brzmienie:
   "5. Decyzja Komisji Nadzoru Bankowego o ustanowieniu kuratora jest
     natychmiast wykonalna. Od decyzji o ustanowieniu kuratora bank może wnieść
     skargę do Naczelnego Sądu Administracyjnego w terminie 7 dni od dnia
     doręczenia decyzji. Wniesienie skargi nie wstrzymuje wykonania decyzji.
     Przepisu art. 127 § 3 Kodeksu postępowania administracyjnego nie stosuje
     się.";
55) w art. 145 w ust. 4 dodaje się zdanie trzecie w brzmieniu:
    "Przepisu art. 127 § 3 Kodeksu postępowania administracyjnego nie stosuje
     się.";
56) w art. 147 w ust. 3 dodaje się zdanie trzecie w brzmieniu:
    "Przepisu art. 127 § 3 Kodeksu postępowania administracyjnego nie stosuje
     się.";
57) w art. 171 dodaje się ust. 6 i 7 w brzmieniu:
  "6. Kto, będąc odpowiedzialnym za zapewnienie właściwego funkcjonowania
     wewnętrznej kontroli danych i informacji wymaganych w związku ze
     sprawowaniem nadzoru skonsolidowanego lub za udzielanie informacji i
     wyjaśnień na żądanie Komisji Nadzoru Bankowego, nie wykonuje ciążącego na
     nim obowiązku albo wykonuje go nierzetelnie lub nieterminowo, podlega
     grzywnie do 1 000 000 zł lub karze pozbawienia wolności do lat 3.
   7. Kto, będąc odpowiedzialnym za sporządzenie lub przedstawienie Komisji
     Nadzoru Bankowego skonsolidowanego sprawozdania finansowego lub innych
     sprawozdań związanych z nadzorem skonsolidowanym, nie wykonuje ciążącego
     na nim obowiązku albo wykonuje go nierzetelnie lub nieterminowo, podlega
     grzywnie do 500 000 zł lub karze pozbawienia wolności do lat 2.";
58) w art. 178:
   a) ust. 1 otrzymuje brzmienie:
     "1. Bank, który rozpoczął działalność przed dniem wejścia w życie ustawy,
       o której mowa w art. 193, i nie posiada zezwolenia Prezesa Narodowego
       Banku Polskiego na utworzenie banku, jest upoważniony do wykonywania
       czynności bankowych ustalonych w statucie w zakresie, w jakim nie
       sprzeciwiają się temu przepisy ustawy.",
   b) po ust. 1 dodaje się ust. 1a w brzmieniu:
     "1a. Bank, o którym mowa w ust. 1, może wykonywać na terytorium państwa
       goszczącego czynności bankowe ustalone w statucie w zakresie, w jakim
       nie sprzeciwiają się temu przepisy ustawy.";
59) w art. 184 wyrazy "w art. 27 ust. 1" zastępuje się wyrazami "w art. 4 pkt
  8".
                                     Art. 2.
W ustawie z dnia 29 września 1994 r. o rachunkowości (Dz.U. Nr 121, poz. 591, z
1997 r. Nr 32, poz. 183, Nr 43, poz. 272, Nr 88, poz. 554, Nr 118, poz. 754, Nr
139, poz. 933 i 934, Nr 140, poz. 939 i Nr 141, poz. 945, z 1998 r. Nr 60, poz.
382, Nr 106, poz. 668, Nr 107, poz. 669 i Nr 155, poz. 1014, z 1999 r. Nr 9,
poz. 75 i Nr 83, poz. 931 oraz z 2000 r. Nr 60, poz. 703, Nr 94, poz. 1037 i Nr
113, poz. 1186) w art. 81 w ust. 2 pkt 8 otrzymuje brzmienie:
   "8) po zasięgnięciu opinii Komisji Nadzoru Bankowego:
     a) szczególne zasady rachunkowości banków, w tym zakres informacji
       wykazywanych w informacji dodatkowej sprawozdania finansowego,
     b) zasady sporządzania skonsolidowanych sprawozdań finansowych dla potrzeb
       wykonywania nadzoru skonsolidowanego, w tym skonsolidowanych sprawozdań
       finansowych banków oraz skonsolidowanych sprawozdań finansowych holdingu
       finansowego w rozumieniu ustawy - Prawo bankowe oraz zakres informacji
       wykazanych w tych sprawozdaniach finansowych,
     c) zasady tworzenia rezerw na ryzyko związane z działalnością banków.".
     
                                     Art. 3.
W ustawie z dnia 7 grudnia 2000 r. o funkcjonowaniu banków spółdzielczych, ich
zrzeszaniu się i bankach zrzeszających (Dz.U. Nr 119, poz. 1252) wprowadza się
następujące zmiany:
1) w art. 2 pkt 4 otrzymuje brzmienie:
   "4) uprawnionych osobach - należy przez to rozumieć osoby, które od dnia
     przekształcenia Banku Gospodarki Żywnościowej w spółkę akcyjną do dnia
     wejścia w życie ustawy przepracowały łącznie co najmniej 3 lata w BGŻ
     S.A., banku spółdzielczym lub banku regionalnym utworzonym na podstawie
     ustawy z dnia 24 czerwca 1994 r. o restrukturyzacji banków spółdzielczych
     i Banku Gospodarki Żywnościowej oraz o zmianie niektórych ustaw (Dz.U. Nr
     80, poz. 369, z 1995 r. Nr 142, poz. 704, z 1996 r. Nr 106, poz. 496 oraz
     z 1997 r. Nr 121, poz. 770 i Nr 140, poz. 939),";
2) art. 8 otrzymuje brzmienie:
       "Art. 8. 1. Za zgodą banku zrzeszającego banki spółdzielcze mogą
              wykonywać czynności, o których mowa w art. 6 pkt 1 i 3-8 ustawy Prawo
bankowe.
         2. Zgody banku zrzeszającego nie wymaga obejmowanie lub nabywanie
           akcji lub praw z akcji lub udziałów banków.".
                                        
                                     Art. 4.
Do czasu wydania przepisów wykonawczych na podstawie przepisów ustawy, o której
mowa w art. 1, w brzmieniu nadanym niniejszą ustawą, zachowują moc dotychczasowe
przepisy wykonawcze, o ile nie są z nią sprzeczne.
                                        
                                     Art. 5.
1. Do wydanych zgód Prezesa Narodowego Banku Polskiego oraz zezwoleń Komisji
  Nadzoru Bankowego na nabycie lub objęcie akcji bądź praw z akcji, na
  podstawie obowiązujących przed dniem wejścia w życie niniejszej ustawy
  przepisów, stosuje się przepisy dotyczące zezwoleń Komisji Nadzoru Bankowego
  na wykonywanie prawa głosu na walnym zgromadzeniu akcjonariuszy banku.
2. Do wniosków o wydanie przez Komisję Nadzoru Bankowego zezwolenia na nabycie
  lub objęcie akcji bądź praw z akcji złożonych przed dniem wejścia w życie
  ustawy stosuje się przepisy niniejszej ustawy.
                                     Art. 6.
1. Upoważnia się Narodowy Bank Polski do przekazania nieodpłatnie - do dnia 31
  stycznia 2003 r.  - Bankowi Gospodarstwa Krajowego niektórych jednostek
  organizacyjnych Narodowego Banku Polskiego lub ich zorganizowanych części.
2. Wykaz jednostek organizacyjnych Narodowego Banku Polskiego lub ich
  zorganizowanych części, o których mowa w ust. 1, wraz ze wskazaniem
  składników majątkowych podlegających przekazaniu, określa umowa między
  Narodowym Bankiem Polskim a Bankiem Gospodarstwa Krajowego.
3. Pracownicy jednostek organizacyjnych Narodowego Banku Polskiego lub
  pracownicy, którzy wykonują pracę w ich zorganizowanych częściach
  podlegających przekazaniu, stają się z mocy prawa pracownikami Banku
  Gospodarstwa Krajowego od dnia określonego w umowie, o której mowa w ust. 2.
  Do pracowników tych stosuje się przepis art. 231 Kodeksu pracy.
4. Wartość przejętych składników majątkowych jednostek organizacyjnych
  Narodowego Banku Polskiego lub ich zorganizowanych części zwiększa fundusz
  statutowy Banku Gospodarstwa Krajowego.
                                     Art. 7.
Ogłoszenie tekstu jednolitego ustawy, o której mowa w art. 1, nastąpi w terminie
90 dni od dnia wejścia w życie niniejszej ustawy.
                                        
                                     Art. 8.
Ustawa wchodzi w życie po upływie 3 miesięcy od dnia ogłoszenia, z wyjątkiem
przepisów:
1) art. 1 pkt 28, pkt 44, pkt 53 oraz art. 2, które wchodzą w życie z dniem 1
  stycznia 2002 r.,
2) art. 1 pkt 39, który wchodzi w życie z dniem 1 stycznia 2003 r.,
3) art. 1 pkt 1, pkt 2 lit. a), pkt 19, pkt 24 w zakresie dotyczącym art. 63g
  oraz pkt 51, pkt 52 i pkt 58 lit. b), które wchodzą w życie z dniem uzyskania
  przez Rzeczpospolitą Polską członkostwa w Unii Europejskiej.
                                        
