



Dz.U. z 2003 r. Nr 208, poz. 2020
                                        
                                        
                                        
                                        
                                   U S T A W A
                         z dnia 30 października 2003 r.
                                        
          o zmianie ustawy o warunkach zdrowotnych żywności i żywienia
                         oraz niektórych innych ustaw[1]
                                        
                                        
                                     Art. 1.
W ustawie z dnia 11 maja 2001 r. o warunkach zdrowotnych żywności i żywienia
(Dz.U. Nr 63, poz. 634, z późn. zm.)[2] wprowadza się następujące zmiany:
1) art. 1 otrzymuje brzmienie:
      "Art. 1. 1. Ustawa określa:
           1) wymagania w zakresie jakości zdrowotnej żywności, dozwolonych
             substancji dodatkowych i innych składników żywności oraz substancji
             pomagających w przetwarzaniu,
           2) warunki produkcji i obrotu oraz wymagania dotyczące
             przestrzegania zasad higieny w procesie produkcji i w obrocie
             artykułami, o których mowa w pkt 1, oraz materiałami i wyrobami
             przeznaczonymi do kontaktu z żywnością w celu zapewnienia właściwej
             jakości zdrowotnej żywności,
           3) zasady przeprowadzania urzędowej kontroli żywności.
         2. Przepisy ustawy dotyczące dozwolonych substancji dodatkowych i
           zanieczyszczeń, wymagań sanitarnych w zakładach produkcyjnych,
           wymagań zdrowotnych wobec osób biorących udział w procesie produkcji
           i w obrocie, a także przepisy dotyczące materiałów i wyrobów
           przeznaczonych do kontaktu z żywnością stosuje się również do wyrobu
           i rozlewu wyrobów winiarskich, a także do wyrobu alkoholu etylowego
           rolniczego oraz wyrobu i rozlewu napojów spirytusowych.";
2) w art. 3:
   a) w ust. 1:
     - pkt 4 otrzymuje brzmienie:
         "4) suplementy diety - środki spożywcze, których celem jest
           uzupełnienie normalnej diety, będące skoncentrowanym źródłem witamin
           lub składników mineralnych lub innych substancji wykazujących efekt
           odżywczy lub inny fizjologiczny, pojedynczych lub złożonych,
           wprowadzanych do obrotu w formie umożliwiającej dawkowanie, w
           postaci: kapsułek, tabletek, drażetek i w innych podobnych
           postaciach, saszetek z proszkiem, ampułek z płynem, butelek z
           kroplomierzem i w innych podobnych postaciach płynów i proszków
           przeznaczonych do spożywania w małych odmierzonych ilościach
           jednostkowych,",
     - pkt 7 otrzymuje brzmienie:
         "7) zanieczyszczenie - każdą substancję, która nie jest celowo
           dodawana do żywności, a jest w niej obecna w następstwie procesu
         produkcji, włączając w to poszczególne etapy uprawy roślin, chowu i
           hodowli zwierząt oraz ich leczenia, a także wytwarzania,
           przetwarzania, przygotowywania żywności, uzdatniania, pakowania,
           transportu lub przechowywania, albo jest następstwem
           zanieczyszczenia środowiska; definicja ta nie obejmuje takich
           substancji obcych, jak fragmenty owadów, sierść zwierząt,",
     - pkt 9 i 10 otrzymują brzmienie:
         "9) obrót żywnością - wszelkie formy dysponowania żywnością, odpłatne
           lub nieodpłatne, mające na celu dostarczenie żywności konsumentom, w
           tym sprzedaż hurtową lub detaliczną, przechowywanie i przewóz,
         10) zakład - miejsce wykonywania działalności w zakresie produkcji lub
           obrotu żywnością, na wszystkich lub wybranych etapach tej
           działalności, począwszy od przygotowania do wprowadzenia do obrotu
           gotowych produktów pierwotnych aż do oferowania do sprzedaży lub
           dostarczania żywności końcowemu konsumentowi, odpłatnie lub
           nieodpłatnie,
     - po pkt 10 dodaje się pkt 10a w brzmieniu:
         10a) zakład żywienia zbiorowego - miejsce prowadzenia działalności w
           zakresie zorganizowanego żywienia konsumentów,
     - pkt 11 i 12 otrzymują brzmienie:
         11) zakład żywienia zbiorowego typu zamkniętego - miejsce prowadzenia
           działalności w zakresie zorganizowanego żywienia w szczególności w
           szpitalach, zakładach opiekuńczo-wychowawczych, żłobkach,
           przedszkolach, szkołach, internatach, zakładach pracy, określonych
           grup konsumentów, z wyłączeniem żywienia w samolotach i innych
           środkach przewozu,
         12) system analizy zagrożeń i krytycznych punktów kontroli, zwany
           dalej "systemem HACCP" - postępowanie mające na celu zapewnienie
           bezpieczeństwa żywności poprzez identyfikację i oszacowanie skali
           zagrożeń z punktu widzenia jakości zdrowotnej żywności oraz ryzyka
           wystąpienia zagrożeń podczas przebiegu wszystkich etapów procesu
           produkcji i obrotu żywnością; system ten ma również na celu
           określenie metod ograniczania zagrożeń oraz ustalenie działań
           naprawczych,",
     - pkt 15 i 16 otrzymują brzmienie:
         "15) bezpieczeństwo żywności - ogół warunków, które muszą być
           spełnione, i działań, które muszą być podejmowane na wszystkich
           etapach produkcji i obrotu żywnością oraz środkami żywienia zwierząt
           gospodarskich w celu zapewnienia zdrowia i życia człowieka,
          16)  środki spożywcze specjalnego przeznaczenia żywieniowego - środki
           spożywcze, które ze względu na specjalny skład lub sposób
           przygotowania wyraźnie różnią się od środków spożywczych powszechnie
           spożywanych i zgodnie z deklaracją zamieszczoną na etykiecie są
           wprowadzane do obrotu z przeznaczeniem do zaspokajania szczególnych
           potrzeb żywieniowych:
           a) osób, których procesy trawienia i metabolizmu są zachwiane lub
             osób, które ze względu na specjalny stan fizjologiczny mogą odnieść
             szczególne korzyści z kontrolowanego spożycia określonych
             substancji zawartych w żywności; środki te mogą być określane jako
             "dietetyczne", albo
           b) zdrowych niemowląt i małych dzieci,",
     - pkt 25 i 26 otrzymują brzmienie:
         "25) środek spożywczy zafałszowany - środek spożywczy, którego skład
           lub inne właściwości zostały zmienione, a nabywca nie został o tym
           poinformowany w sposób określony w art. 24, albo środek spożywczy, w
           którym zostały wprowadzone zmiany mające na celu ukrycie jego
           rzeczywistego składu lub innych właściwości; środek spożywczy jest
           środkiem spożywczym zafałszowanym, jeżeli:
           a) dodano do niego substancje zmieniające jego skład i obniżające
             jego wartość odżywczą,
           b) odjęto lub zmniejszono zawartość jednego lub kilku składników
             decydujących o wartości odżywczej lub innej właściwości środka
             spożywczego mającego wpływ na jego jakość zdrowotną,
           c) dokonano zabiegów, które ukryły rzeczywisty jego skład lub nadały
             mu wygląd środka spożywczego o należytej jakości,
           d)  podano niezgodnie z prawdą jego nazwę, skład, datę lub miejsce
             produkcji, termin przydatności do spożycia lub datę minimalnej
             trwałości albo w inny sposób nieprawidłowo go oznakowano,
         26) nowa żywność - substancje lub ich mieszaniny, które dotychczas nie
           były w znacznym stopniu wykorzystywane do żywienia ludzi, w tym
           środki spożywcze lub ich składniki:
           a) zawierające lub składające się z organizmów genetycznie
             zmodyfikowanych określonych w odrębnych przepisach,
           b)  otrzymane z organizmów, o których mowa w lit. a), ale ich
             niezawierające,
           c)  o nowej lub celowo zmodyfikowanej podstawowej strukturze
             molekularnej,
           d)  wyizolowane z mikroorganizmów, grzybów lub wodorostów lub
             składające się z nich,
           e)  składające się z roślin lub uzyskane z roślin lub ze zwierząt, z
             wyjątkiem żywności i składników żywności otrzymanych przy
             zastosowaniu tradycyjnych metod rozmnażania lub hodowli, z
             udokumentowanym bezpiecznym stosowaniem w celu żywienia ludzi,
           f) poddane procesowi technologicznemu niestosowanemu dotychczas,
             powodującemu istotne zmiany ich składu lub struktury, który wpływa
             na wartość odżywczą, metabolizm i zawartość niepożądanych
             substancji,",
     - pkt 28 i 29 otrzymują brzmienie:
         "28) materiały i wyroby przeznaczone do kontaktu z żywnością materiały
i wyroby określone w przepisach o materiałach i wyrobach
           przeznaczonych do kontaktu z żywnością,
         29) urzędowa kontrola żywności - kontrolę zgodności środków
           spożywczych, substancji pomagających w przetwarzaniu, dozwolonych
           substancji dodatkowych, substancji wzbogacających i innych
           składników żywności przeznaczonych do produkcji żywności oraz
           materiałów i wyrobów przeznaczonych do kontaktu z żywnością z
           obowiązującymi wymaganiami w zakresie warunków zdrowotnych żywności
           i żywienia, w tym znakowania żywności, oraz warunków sanitarnohigienicznych
produkcji i obrotu żywnością, przeprowadzaną przez
           organy Państwowej Inspekcji Sanitarnej i Inspekcji Weterynaryjnej
           oraz inne uprawnione organy w ramach ich kompetencji w celu
           zapewnienia bezpieczeństwa żywności,",
     - pkt 33 i 34 otrzymują brzmienie:
         "33) dobra praktyka higieniczna (GHP) - działania, które muszą być
           podjęte, i warunki higieniczne, które muszą być spełniane i
           kontrolowane na wszystkich etapach produkcji lub obrotu, aby
           zapewnić bezpieczeństwo żywności,
         34) dobra praktyka produkcyjna (GMP) - działania, które muszą być
           podjęte, i warunki, które muszą być spełniane, aby produkcja
           żywności oraz materiałów i wyrobów przeznaczonych do kontaktu z
           ?ywnością odbywały się w sposób zapewniający właściwą jakość
           zdrowotną żywności, zgodnie z przeznaczeniem,",
     - w pkt 35 kropkę na końcu zastępuje się przecinkiem i dodaje się pkt 3646
w brzmieniu:
         "36) produkcja pierwotna - produkcję, chów lub uprawę produktów
           pierwotnych, włącznie ze zbieraniem plonów, łowiectwem, łowieniem
           ryb, udojem mleka oraz wszystkimi etapami produkcji zwierzęcej przed
           ubojem, a także zbiorem roślin rosnących w warunkach naturalnych,
         37) produkty pierwotne - produkty gleby, w tym rośliny rosnące w
           warunkach naturalnych, uprawy roślin, chowu zwierząt,
           łowiectwa, rybołówstwa morskiego i rybactwa śródlądowego,
         38) pozostałość chemicznego środka ochrony roślin - substancję aktywną
           chemicznego środka ochrony roślin, jej metabolity, produkty rozpadu
           lub produkty reakcji z innymi związkami,
         39) monitoring - system powtarzanych obserwacji, pomiarów i opracowań
           do określonego celu przeprowadzanych na reprezentatywnych próbkach
           poszczególnych środków spożywczych lub racji pokarmowych,
         40) ryzyko - niebezpieczeństwo zaistnienia negatywnych skutków dla
           zdrowia człowieka oraz dotkliwość takich skutków będących
           następstwem zagrożenia pochodzącego od żywności lub środków żywienia
           zwierząt,
         41) analiza ryzyka - postępowanie składające się z trzech powiązanych
           ze sobą elementów obejmujących ocenę ryzyka, zarządzanie ryzykiem i
           informowanie o ryzyku,
         42) ocena ryzyka - wsparty naukowo proces składający się z czterech
           etapów obejmujących identyfikację zagrożenia, charakterystykę
           niebezpieczeństwa, ocenę narażenia oraz charakterystykę ryzyka,
         43) zarządzanie ryzykiem - postępowanie organów administracji
           publicznej właściwych w sprawach bezpieczeństwa żywności ustalające
           sposoby zapobiegania ryzyku i kontroli ryzyka, na podstawie oceny
           ryzyka oraz obowiązujących wymogów w zakresie bezpieczeństwa
           żywności,
         44) informowanie o ryzyku - wymianę informacji i opinii, podczas
           analizy ryzyka, dotyczącą zagrożeń i ryzyka oraz czynników
           związanych z ryzykiem, pomiędzy oceniającymi ryzyko, zarządzającymi
           ryzykiem, konsumentami, przedsiębiorcami produkującymi lub
           wprowadzającymi żywność lub środki żywienia zwierząt do obrotu oraz
           środowiskiem naukowym i innymi zainteresowanymi podmiotami,
           uwzględniającą wyjaśnienie wniosków z oceny ryzyka i uzasadnienie
           podjętych decyzji w zakresie zarządzania ryzykiem,
         45) zagrożenie - czynniki biologiczne, chemiczne lub fizyczne
           występujące w żywności lub środkach żywienia zwierząt albo stan
           żywności lub środków żywienia zwierząt mogące spowodować negatywne
           skutki dla zdrowia człowieka,
         46) system wczesnego ostrzegania o niebezpiecznych produktach
           żywnościowych i środkach żywienia zwierząt, zwany dalej "systemem
           RASFF" - postępowanie organów urzędowej kontroli żywności i innych
           podmiotów realizujących zadania z zakresu bezpieczeństwa żywności,
           dotyczące powiadamiania organów administracji rządowej oraz Komisji
           Europejskiej i Europejskiego Urzędu do Spraw Bezpieczeństwa Żywności
           o bezpośrednim lub pośrednim niebezpieczeństwie grożącym życiu lub
           zdrowiu ludzi ze strony żywności lub środków żywienia zwierząt.",
   b) ust. 2 otrzymuje brzmienie:
     "2. Przepisy ust. 1 pkt 7-10, 12-15, 20-22 i 25 stosuje się odpowiednio do
       substancji pomagających w przetwarzaniu, dozwolonych substancji
       dodatkowych lub innych składników żywności.";
3) art. 5 otrzymuje brzmienie:
       "Art. 5. 1. Środki spożywcze, dozwolone substancje dodatkowe i inne
              składniki żywności oraz substancje pomagające w przetwarzaniu nie
              mogą być szkodliwe dla zdrowia lub życia człowieka, zepsute ani
              zafałszowane oraz naruszać warunków określonych w ustawie.
         2. Odpowiedzialność za szkodę wyrządzoną przez żywność lub substancje
           pomagające w przetwarzaniu, o których mowa w ust. 1, o niewłaściwej
           jakości zdrowotnej, a w szczególności szkodliwe dla zdrowia, zepsute
           lub zafałszowane określają przepisy Kodeksu cywilnego.
         3. Przedsiębiorcy produkujący żywność lub wprowadzający ją do obrotu
           są obowiązani do prowadzenia i przechowywania dokumentacji lub
           innych danych, na podstawie których będzie możliwa identyfikacja
           podmiotów, które dostarczyły surowce, środki spożywcze, dozwolone
           substancje dodatkowe lub inne składniki żywności, substancje
           pomagające w przetwarzaniu lub materiały i wyroby przeznaczone do
           kontaktu z żywnością w celu użycia ich w produkcji żywności lub
           gotowe środki spożywcze w celu wprowadzenia do obrotu.";
4) w art. 8 po ust. 2 dodaje się ust. 2a i 2b w brzmieniu:
  "2a. Główny Inspektor Sanitarny wydaje, w drodze decyzji, upoważnienia do
     napromieniania żywności podmiotom, które posiadają urządzenia i aparaturę
     umożliwiające spełnienie wymagań w zakresie bezpieczeństwa żywności oraz
     wymagań określonych w ust. 2.
  2b. W przypadku stwierdzenia, że upoważniony podmiot nie przestrzega wymagań,
     o których mowa w ust. 2a, Główny Inspektor Sanitarny cofa, w drodze
     decyzji, upoważnienie do napromieniania żywności.";
5) w art. 9:
   a) ust. 1 i 2 otrzymują brzmienie:
     "1. Środki spożywcze i dozwolone substancje dodatkowe nie mogą być używane
       do produkcji środków spożywczych oraz wprowadzane do obrotu, jeżeli
       zawierają dozwolone substancje dodatkowe, zanieczyszczenia lub
       pozostałości chemicznych środków ochrony roślin w ilościach szkodliwych
       dla zdrowia lub życia człowieka lub powodują zmiany organoleptyczne tych
       środków w stopniu uniemożliwiającym ich spożycie lub użycie.
     2. Przepis ust. 1 stosuje się również, gdy dozwolone substancje dodatkowe,
       zanieczyszczenia lub pozostałości chemicznych środków ochrony roślin
       znajdują się na powierzchni środków spożywczych.",
   b) w ust. 4 pkt 1 otrzymuje brzmienie:
     "1) dozwolone substancje dodatkowe i substancje pomagające w przetwarzaniu
       oraz warunki ich stosowania, a także zakres informacji podawanych na
       opakowaniach nieprzeznaczonych bezpośrednio dla konsumenta,",
   c) ust. 5 otrzymuje brzmienie:
     "5. Minister właściwy do spraw zdrowia określi, w drodze rozporządzenia,
       najwyższe dopuszczalne poziomy pozostałości chemicznych środków ochrony
       roślin, które mogą znajdować się w środkach spożywczych lub na ich
       powierzchni, mając na względzie ust. 1, a także zapewnienie
       bezpieczeństwa żywności oraz jednolite wymagania w tym zakresie
       obowiązujące w Unii Europejskiej.",
   d) dodaje się ust. 6-8 w brzmieniu:
     "6. Minister właściwy do spraw zdrowia określi, w drodze rozporządzenia:
         1) sposób pobierania próbek żywności w celu oznaczania pozostałości
           chemicznych środków ochrony roślin, o których mowa w ust. 1, w
           ramach urzędowej kontroli żywności i monitoringu, w tym wielkość i
           ilość pobieranych próbek, rodzaje próbek, pojęcia stosowane przy
           pobieraniu próbek,
         2) procedury stosowane przy pobieraniu próbek,
         3) sposób transportu i przechowywania próbek przed przystąpieniem do
           analizy
      - mając na względzie zapewnienie bezpieczeństwa żywności oraz jednolite
       wymagania w tym zakresie obowiązujące w Unii Europejskiej.
      7. Minister właściwy do spraw zdrowia określi, w drodze rozporządzenia:
         1) dopuszczalne poziomy dioksyn i polichlorowanych bifenyli o
           działaniu podobnym do dioksyn, w tym najwyższe dopuszczalne
           pozostałości kongenerów polichlorowanych bifenyli w żywności
           pochodzenia zwierzęcego oraz w olejach roślinnych, wymagania
           dotyczące pobierania próbek żywności do badań,
         2) minimalne wymagania dotyczące metod analitycznych w ramach
           urzędowej kontroli żywności i sposób analizy otrzymanych wyników
           badań
      - mając na względzie zapewnienie bezpieczeństwa żywności oraz wymagania
       w tym zakresie obowiązujące w Unii Europejskiej.
     8. W przypadku pojawienia się nowych dotychczas nieokreślonych zagrożeń
       wpływających na bezpieczeństwo żywności, minister właściwy do spraw
       zdrowia może określić, w drodze rozporządzenia, szczegółowe wymagania
       dotyczące metod ich badania oraz szczegółowe wymagania w zakresie
       jakości zdrowotnej żywności, mając na względzie ochronę zdrowia lub
       życia człowieka oraz wymagania w tym zakresie obowiązujące w Unii
       Europejskiej.";
6) po art. 9 dodaje się art. 9a w brzmieniu:
     "Art. 9a. Minister właściwy do spraw zdrowia określi, w drodze
           rozporządzenia:
            1) szczegółowe wymagania, jakie powinny spełniać naturalne wody
              mineralne, naturalne wody źródlane i wody stołowe,
            2) wzorcowy zakres badań i sposób przeprowadzania kwalifikacji,
            3) szczególne wymagania dotyczące znakowania naturalnych wód
              mineralnych,
            4) szczegółowe warunki sanitarne i wymagania w zakresie
              przestrzegania zasad higieny w procesie produkcji lub w obrocie
              tymi wodami
          - mając na względzie zapewnienie bezpieczeństwa tej żywności oraz
           wymagania w tym zakresie obowiązujące w Unii Europejskiej.";
7) w art. 10:
   a) ust. 1 otrzymuje brzmienie:
     "1. Środki spożywcze specjalnego przeznaczenia żywieniowego oraz
       suplementy diety są produkowane w zakładach przeznaczonych do ich
       produkcji lub na przystosowanych do tego liniach technologicznych
       zakładów produkujących również inne środki spożywcze, lub w zakładach
       prowadzących działalność gospodarczą w zakresie wytwarzania produktów
       leczniczych na zasadach określonych w przepisach Prawa
       farmaceutycznego.",
   b) ust. 3 otrzymuje brzmienie:
     "3. Minister właściwy do spraw zdrowia określi, w drodze rozporządzenia:
         1) grupy środków spożywczych specjalnego przeznaczenia żywieniowego,
           szczegółowe wymagania, jakie powinny spełniać te środki, oraz sposób
           i formy reklamy i informacji,
         2) szczegółowe wymagania dla preparatów do początkowego żywienia
           niemowląt i przedmiotów służących do karmienia niemowląt, w zakresie
           sposobu i formy reklamy i przekazywania informacji, a w
           szczególności:
           a) niezbędne dane, jakie reklama ma zawierać, informacje, których
             reklama nie może przekazywać,
           b) sposób przekazywania informacji,
           c) sposób znakowania
          - mając na względzie propagowanie karmienia naturalnego niemowląt,
           szczególne przeznaczenie tych środków, potrzebę zapewnienia ochrony
           zdrowia człowieka oraz jednolite wymagania w tym zakresie
           obowiązujące w Unii Europejskiej.",
   c) uchyla się ust. 4;
8) w art. 11 po ust. 1 dodaje się ust. 1a w brzmieniu:
     "1a. Przepisy art. 24 stosuje się do znakowania nowej żywności, z
       zastrzeżeniem ust. 2-4.";
9) po art. 12 dodaje się art. 12a w brzmieniu:
    "Art. 12a. Postępowanie, o którym mowa w art. 12, nie dotyczy żywności
           znajdującej się w obrocie w państwach członkowskich Unii
           Europejskiej.";
10) w art. 13 w ust. 4 zdanie wstępne otrzymuje brzmienie:
    "Do wniosku należy dołączyć zaświadczenie z Krajowego Rejestru Sądowego lub
     ewidencji działalności gospodarczej, a w przypadku wniosku dotyczącego
     nowej żywności genetycznie zmodyfikowanej - kopię zezwolenia ministra
     właściwego do spraw środowiska na wprowadzenie do obrotu produktu
     genetycznie zmodyfikowanego oraz dokumentację zawierającą dane
     dotyczące:";
11) po art. 13 dodaje się art. 13a i 13b w brzmieniu:
    "Art. 13a. 1. Wprowadzenie do obrotu nowej żywności na podstawie decyzji, o
             której mowa w art. 13 ust. 7, oraz zgodnie z warunkami tej decyzji
             nie wymaga ponownego przeprowadzenia postępowania, o którym mowa w
             art. 12.
         2. Wprowadzenie do obrotu nowej żywności zawierającej lub składającej
           się z organizmów genetycznie zmodyfikowanych, która ma być
           wykorzystywana w inny sposób niż określono w decyzji, o której mowa
           w art. 13 ust. 7, wymaga przeprowadzenia postępowania, o którym mowa
           w art. 12.
      Art. 13b. 1. W przypadku wątpliwości, czy żywność wprowadzana przez
             przedsiębiorcę do obrotu była dotychczas stosowana w celu żywienia
             ludzi, przedsiębiorca jest obowiązany przedstawić, na żądanie
             właściwego organu urzędowej kontroli żywności, dokumentację
             potwierdzającą historię stosowania tej żywności oraz określającą w
             jakiej postaci żywność ta lub jej składniki były dotychczas
             stosowane w celu żywienia ludzi w państwach członkowskich Unii
             Europejskiej.
         2. W przypadku braku dokumentacji, o której mowa w ust. 1,
           przeprowadza się postępowanie, o którym mowa w art. 12.";
12) w art. 14 ust. 1 otrzymuje brzmienie:
  "1. Główny Inspektor Sanitarny prowadzi rejestr nowej żywności dopuszczonej
     do produkcji lub obrotu na podstawie decyzji zezwalających, o których mowa
     w art. 13 ust. 7.";
13) uchyla się art. 16;
14) art. 17 otrzymuje brzmienie:
      "Art. 17. 1. Środki spożywcze, dozwolone substancje dodatkowe lub inne
             składniki żywności oraz materiały i wyroby przeznaczone do
             kontaktu z żywnością produkowane w kraju i przywożone z zagranicy,
             które nie spełniają obowiązujących wymagań w zakresie
             bezpieczeństwa żywności, w tym również wymagań określonych w
             przepisach o materiałach i wyrobach przeznaczonych do kontaktu z
             żywnością oraz w przepisach o środkach żywienia zwierząt w
             zakresie dotyczącym zwierząt gospodarskich, nie mogą być
             wprowadzone do obrotu w kraju w celu spożycia przez ludzi,
             stosowania do produkcji żywności lub używania do żywności.
         2. Środki spożywcze, dozwolone substancje dodatkowe lub inne składniki
           żywności oraz materiały i wyroby przeznaczone do kontaktu z
           żywnością niespełniające wymagań ustalonych w ustawie można
           produkować i sprowadzać z zagranicy, jeżeli są one przeznaczone na
           eksport do państw niebędących członkami Unii Europejskiej.";
15) w art. 18 ust. 1 otrzymuje brzmienie:
   "1. Przedsiębiorca wprowadzający po raz pierwszy do obrotu na terytorium
     Rzeczypospolitej Polskiej:
     1) środki spożywcze specjalnego przeznaczenia żywieniowego, które nie
       należą do grup określonych w przepisach wydanych na podstawie art. 10
       ust. 3, oraz środki spożywcze specjalnego przeznaczenia żywieniowego
       należące do tych grup, ale dla których nie zostały w tych przepisach
       określone szczegółowe wymagania, i dietetyczne środki spożywcze
       specjalnego przeznaczenia medycznego,
     2) suplementy diety,
     3) środki spożywcze wzbogacane substancjami określonymi na podstawie art.
       9 ust. 4 pkt 3
    - jest obowiązany powiadomić Głównego Inspektora Sanitarnego o wprowadzaniu
     do obrotu określonych środków spożywczych przedkładając równocześnie wzór
     ich etykiety.";
16) art. 19 otrzymuje brzmienie:
      "Art. 19. 1. Na podstawie powiadomienia, o którym mowa w art. 18 ust. 1,
             przeprowadza się postępowanie mające na celu wyjaśnienie, czy
             wymienione w powiadomieniu środki spożywcze nie stanowią
             zagrożenia dla zdrowia człowieka, a w odniesieniu do środków
             spożywczych specjalnego przeznaczenia żywieniowego dodatkowo czy
             odpowiadają one szczególnym potrzebom żywieniowym, zgodnie z art.
             3 ust. 1 pkt 16, oraz czy wyraźnie różnią się od żywności
             przeznaczonej do powszechnego spożycia.
         2. Jeżeli okaże się to niezbędne, przedsiębiorca może zostać
           zobowiązany do udokumentowania, że zgłoszony środek spożywczy
           spełnia wymagania, o których mowa w ust. 1.
         3. Główny Inspektor Sanitarny prowadzi rejestr środków spożywczych
           objętych postępowaniem wyjaśniającym, o którym mowa w ust. 1,
           zawierający dane umożliwiające identyfikację tych środków w celu
           wykluczenia ponownego przeprowadzania tego postępowania.";
17) art. 20 otrzymuje brzmienie:
      "Art. 20. 1. W postępowaniu, o którym mowa w art. 19 ust. 1, Główny
             Inspektor Sanitarny zasięga opinii właściwych jednostek badawczorozwojowych.

         2. Minister właściwy do spraw zdrowia określi, w drodze
           rozporządzenia:
           1) wykaz jednostek badawczo-rozwojowych właściwych do wydawania
             opinii, o których mowa w ust. 1,
           2) zakres informacji, rodzaje badań naukowych lub innych danych
             niezbędnych do przeprowadzenia postępowania, o którym mowa w
             art. 19 ust. 1
          - mając na względzie zapewnienie bezpieczeństwa żywności,
           kompetencje jednostki i kwalifikacje personelu, niezależność
           jednostki badawczo-rozwojowej od przedsiębiorców produkujących lub
           wprowadzających żywność do obrotu oraz jednolite wymagania
           obowiązujące w tym zakresie w Unii Europejskiej.";
18) po art. 20 dodaje się art. 20a w brzmieniu:
      "Art. 20a. 1. W przypadku stwierdzenia, że środki spożywcze, o których
             mowa w art. 18 ust. 1 pkt 1 i 2, nie spełniają wymagań określonych
             dla tych środków, właściwy państwowy inspektor sanitarny podejmuje
             decyzje o czasowym wstrzymaniu lub ograniczeniu wprowadzania tych
             środków spożywczych do obrotu.
         2. Decyzje, o których mowa w ust. 1, są podejmowane również, jeżeli
           środek spożywczy, o którym mowa w art. 18 ust. 1 pkt 1 i 2, spełnia
           obowiązujące warunki w zakresie jakości zdrowotnej, a na podstawie
           nowych informacji lub po ponownym dokonaniu oceny jakości zdrowotnej
           tego środka zostanie stwierdzone, że stanowi zagrożenie dla zdrowia
           człowieka.
         3. O podjęciu decyzji, o których mowa w ust. 1 i 2, powiadamia się
           Głównego Inspektora Sanitarnego, który powiadamia niezwłocznie
           państwa członkowskie Unii Europejskiej oraz Komisję Europejską,
           podając powody wydanej decyzji.";
19) w art. 24:
   a) ust. 2 otrzymuje brzmienie:
     "2. Informacje, o których mowa w ust. 1, nie mogą:
         1) wprowadzać konsumenta w błąd w zakresie charakterystyki środka
           spożywczego w szczególności odnośnie do jego rodzaju, właściwości,
           składu, ilości, źródła lub miejsca pochodzenia, metod wytwarzania
           lub produkcji, a w przypadku środka spożywczego powszechnie
           spożywanego zawierać określenia "dietetyczny" oraz sugerować, że
           jest to środek spożywczy specjalnego przeznaczenia żywieniowego,
         2) przypisywać środkowi spożywczemu:
           a) działania lub właściwości, których nie posiada,
           b)  właściwości zapobiegania chorobom lub ich leczenia albo
             odwoływać się do takich właściwości,
         3) sugerować, że środek spożywczy posiada szczególne właściwości,
           jeżeli wszystkie podobne środki spożywcze posiadają takie
           właściwości.",
   b) dodaje się ust. 6 i 7 w brzmieniu:
     "6. Sposób znakowania określony na podstawie ust. 5 nie dotyczy
       dozwolonych substancji dodatkowych nieprzeznaczonych bezpośrednio dla
       konsumenta.
     7. Szczegółowe wymagania dotyczące znakowania suplementów diety,
       naturalnych wód mineralnych, naturalnych wód źródlanych i wód stołowych
       oraz środków spożywczych specjalnego przeznaczenia żywieniowego
       określają przepisy wydane odpowiednio na podstawie art. 9 ust. 4 pkt 3,
       art. 9a oraz art. 10 ust. 3.";
20) w art. 27 ust. 1 otrzymuje brzmienie:
  "1. Produkcję żywności, dozwolonych substancji dodatkowych lub innych
     składników żywności oraz materiałów i wyrobów przeznaczonych do kontaktu z
     żywnością lub obrót nimi wolno prowadzić, jeżeli zostaną spełnione
     wymagania w zakresie właściwej jakości zdrowotnej żywności, w tym
     wymagania dotyczące pomieszczeń, urządzeń oraz ich lokalizacji, a stan
     zdrowia osób biorących udział w produkcji lub obrocie żywnością będzie
     odpowiadał wymaganiom określonym w przepisach o chorobach zakaźnych i
     zakażeniach.";
21) po art. 27 dodaje się art. 27a w brzmieniu:
       "Art. 27a. Państwowi powiatowi inspektorzy sanitarni prowadzą wykazy
              zakładów produkujących lub wprowadzających do obrotu żywność
              objętą nadzorem organów Państwowej Inspekcji Sanitarnej, które
              uzyskały decyzję w trybie określonym w art. 27 ust. 2.";
22) w art. 28:
   a) ust. 2 otrzymuje brzmienie:
     "2. Kontrola wewnętrzna w zakładzie obejmuje czynności niezbędne do
       sprawdzenia:
         1) przestrzegania warunków i zasad higieny w celu zapewnienia
           właściwej jakości zdrowotnej żywności oraz materiałów i wyrobów
           przeznaczonych do kontaktu z żywnością,
         2) stosowania zasad systemu HACCP.",
   b) dodaje się ust. 3 i 4 w brzmieniu:
     "3. Kontrolę wewnętrzną w zakładzie organizuje, prowadzi i koordynuje
       kierujący zakładem.
     4. Minister właściwy do spraw zdrowia w porozumieniu z ministrem właściwym
       do spraw rolnictwa określi, w drodze rozporządzenia, szczegółowy zakres,
       metody i sposób prowadzenia wewnętrznej kontroli jakości zdrowotnej
       żywności i przestrzegania zasad higieny w procesie produkcji, z
       uwzględnieniem zasad systemu HACCP, w zakładach produkujących lub
       wprowadzających do obrotu żywność, mając na względzie zapewnienie
       bezpieczeństwa żywności oraz jednolite wymagania w tym zakresie
       stosowane w państwach członkowskich Unii Europejskiej.";
23) art. 29 otrzymuje brzmienie:
      "Art. 29. 1. System HACCP obejmuje następujące zasady i tryb
             postępowania:
           1) zidentyfikowanie i ocenę zagrożeń jakości zdrowotnej żywności
             oraz ryzyka ich wystąpienia, a także ustalenie środków kontroli i
             metod przeciwdziałania tym zagrożeniom,
           2) określenie krytycznych punktów kontroli w celu wyeliminowania lub
             ograniczania zagrożeń,
           3) ustalenie dla każdego krytycznego punktu kontroli limitów
             rozgraniczających stany akceptowalne od nieakceptowalnych w celu
             zapobiegania, eliminowania lub ograniczania zidentyfikowanych
             zagrożeń,
           4) ustalenie i wprowadzenie systemu monitorowania krytycznych
             punktów kontroli,
           5) ustalenie działań naprawczych (korygujących), jeżeli
             monitorowanie wykazuje, że krytyczny punkt kontroli nie spełnia
             wymagań, o których mowa w pkt 3.
         2. Sposób weryfikacji zasad systemu HACCP w zakładzie, w celu
           potwierdzenia, że postępowanie, o którym mowa w ust. 1, jest
           skuteczne, określa kierujący zakładem. Weryfikowanie zasad systemu
           HACCP obejmuje dane potwierdzające bezpieczeństwo żywności
           odpowiednio do wielkości zakładu i rodzaju prowadzonej
           działalności.";
24) art. 30 otrzymuje brzmienie:
      "Art. 30. 1. Kierujący zakładem lub osoba przez niego upoważniona jest
             obowiązany wdrożyć i stosować zasady systemu HACCP. Obowiązek
             wdrożenia i stosowania zasad systemu HACCP nie dotyczy producentów
             na etapie produkcji pierwotnej, którzy, w celu zapewnienia
             właściwej jakości zdrowotnej oraz zasad higieny, są obowiązani
             wdrożyć i stosować zasady dobrej praktyki produkcyjnej (GMP) i
             dobrej praktyki higienicznej (GHP).
         2. Osoby, o których mowa w ust. 1, wdrażając zasady systemu HACCP w
           zakładzie, mogą zastosować opracowania zawarte w poradnikach dobrej
           praktyki produkcyjnej (GMP), dobrej praktyki higienicznej (GHP) oraz
           wdrażania i stosowania zasad systemu HACCP lub korzystać ze
           wskazówek zawartych w poradnikach przy opracowywaniu we własnym
           zakresie dokumentacji dotyczącej zasad systemu HACCP obowiązującej w
           zakładzie.";
25) po art. 30 dodaje się art. 30a w brzmieniu:
      "Art. 30a. 1. Poradniki, o których mowa w art. 30 ust. 2, dla
             poszczególnych branż przemysłu lub handlu środkami spożywczymi,
             opracowują przedsiębiorcy produkujący lub wprowadzający żywność do
             obrotu lub związki zrzeszające tych przedsiębiorców przy udziale
             organizacji konsumenckich oraz w konsultacji z zainteresowanymi
             stronami działającymi w zakresie bezpieczeństwa żywności.
             Poradniki podlegają ocenie pod względem zgodności z wymaganiami
             higieny przez organy urzędowej kontroli żywności zgodnie z
             zakresem nadzoru, o którym mowa w art. 40 ust. 1 i 2, z
             uwzględnieniem zasad stosowanych w tym zakresie w państwach
             członkowskich Unii Europejskiej.
         2. Poradniki, o których mowa w art. 30 ust. 2, uwzględniają potrzeby i
           możliwości w szczególności tych przedsiębiorców, którzy ze względu
           na wielkość zakładu oraz rodzaj produkowanej lub wprowadzanej do
           obrotu żywności:
           1) prowadzą działalność na potrzeby rynków lokalnych (w gminie, na
             terenie której znajduje się zakład, lub gmin sąsiadujących),
           2) produkują żywność lub stosują surowce do produkcji żywności
             zgodnie z tradycyjnymi metodami, ustalonymi wieloletnią praktyką
             lub tradycją charakterystyczną dla danej żywności,
           3) prowadzą działalność w regionach szczególnych ze względu na
             położenie geograficzne lub dostępność do zaopatrzenia.";
26) uchyla się art. 32;
27) art. 33 otrzymuje brzmienie:
      "Art. 33. 1. Minister właściwy do spraw zdrowia określi w drodze
             rozporządzenia:
           1) szczegółowe wymagania higieniczno-sanitarne dotyczące zakładów i
             ich wyposażenia,
           2) warunki sanitarne oraz wymagania w zakresie przestrzegania zasad
             higieny w procesie produkcji i w obrocie środkami spożywczymi,
             dozwolonymi substancjami dodatkowymi lub innymi składnikami
             żywności, w tym szczególnie wymagania dotyczące środków spożywczych
             sprzedawanych luzem, łatwo psujących się, sypkich oraz
             nieopakowanych, z wyłączeniem pozyskiwania produktów pierwotnych i
             produkcji środków spożywczych pochodzenia zwierzęcego oraz
             materiałami i wyrobami przeznaczonymi do kontaktów z żywnością
         - mając na względzie obowiązujące w Unii Europejskiej wymagania
           zapewnienia bezpieczeństwa żywności oraz bezpieczeństwa sprzedaży
           artykułów niebędących środkami spożywczymi w zakładach sprzedających
           żywność.
         2. Wymagania, o których mowa w ust. 1, dotyczą w szczególności:
           1) stanu technicznego budynków, pomieszczeń i instalacji,
           2) jakości wody, pary wodnej, lodu i powietrza,
           3) gromadzenia i przechowywania odpadów z żywności,
           4) narzędzi, urządzeń i wyposażenia zakładu,
           5) osób wykonujących prace przy produkcji i w obrocie żywnością.";
28) uchyla się art. 34;
29) art. 35 otrzymuje brzmienie:
      "Art. 35. 1. Przy pracach w procesie produkcji lub w obrocie, które
             wymagają stykania się z żywnością, dozwolonymi substancjami
             dodatkowymi lub innymi składnikami żywności, nie wolno zatrudniać
             osób, które nie mogą wykonywać prac określonych przepisami o
             chorobach zakaźnych i zakażeniach.
         2. Zasady i tryb wykonywania badań lekarskich osób, o których mowa w
           ust. 1, do celów sanitarno-epidemiologicznych określają przepisy o
           chorobach zakaźnych i zakażeniach.
         3. Przedsiębiorca jest obowiązany przechowywać orzeczenia lekarskie
           wydane na podstawie badań lekarskich osób, o których mowa w ust. 1,
           do celów sanitarno-epidemiologicznych i udostępniać je na żądanie
           organów urzędowej kontroli żywności.
         4. Osoby biorące udział w procesie produkcji środków spożywczych,
           dozwolonych substancji dodatkowych lub innych składników żywności
           lub w obrocie nimi są przez przedsiębiorcę nadzorowane, instruowane
           i szkolone w zakresie przestrzegania zasad higieny odpowiednio do
           wykonywanej pracy.
         5. Przepisy ust. 4 stosuje się odpowiednio do produkcji i wprowadzania
           do obrotu materiałów i wyrobów przeznaczonych do kontaktu z
           żywnością.";
30) w art. 36:
   a) ust. 1 otrzymuje brzmienie:
     "1. Zakład żywienia zbiorowego typu zamkniętego ma obowiązek przechowywać
       próbki wszystkich potraw wchodzących w skład każdego posiłku.",
   b) ust. 6 otrzymuje brzmienie:
     "6. Minister właściwy do spraw zdrowia może określić, w drodze
       rozporządzenia, wymagania obowiązujące w zakładach żywienia zbiorowego
       typu zamkniętego, mając na względzie normy żywienia oraz wymagania
       higieniczne i sanitarne, o których mowa w art. 33.";
31) w art. 39 ust. 3 otrzymuje brzmienie:
   "3. Osoby zajmujące się handlem obwoźnym muszą spełniać wymagania, o których
     mowa w art. 35 ust. 1-3, oraz przestrzegać zasad higieny.";
32) w art. 40:
   a) po ust. 2 dodaje się ust. 2a w brzmieniu:
     "2a. Zadania ministra właściwego do spraw zdrowia oraz ministra właściwego
       do spraw rolnictwa, o których mowa w ust. 1 i 2, obejmują zarządzanie
       ryzykiem w zakresie dotyczącym bezpieczeństwa żywności przy udziale
       organów urzędowej kontroli żywności.",
   b) w ust. 3 wyrazy "systemu HACCP" zastępuje się wyrazami "zasad systemu
     HACCP",
   c) ust. 4 otrzymuje brzmienie:
     "4. Nadzór na jakością zdrowotną artykułów, o których mowa w ust. 3,
       przywożonych z zagranicy, przewożonych lub wywożonych za granicę
       sprawują organy Państwowej Inspekcji Sanitarnej, z zastrzeżeniem ust.
       5.",
   d) w ust. 5 pkt 8-10 otrzymują brzmienie:
         "8) przywozem z państw niebędących członkami Unii Europejskiej,
           przewozem lub wywozem do państw niebędących członkami Unii
           Europejskiej żywności pochodzenia zwierzęcego, z wyłączeniem środków
           spożywczych specjalnego przeznaczenia żywieniowego i suplementów
           diety,
         9) działalnością związaną ze sprzedażą bezpośrednią żywności
           pochodzenia zwierzęcego określoną w przepisach o zwalczaniu chorób
           zakaźnych zwierząt, badaniu zwierząt rzeźnych i mięsa oraz o
           Inspekcji Weterynaryjnej,
         10) wdrażaniem i stosowaniem zasad systemu HACCP obowiązujących w
           zakładach przedsiębiorców produkujących żywność pochodzenia
           zwierzęcego.";
33) po art. 40 dodaje się art. 40a-40c w brzmieniu:
      "Art. 40a. 1. W celu zapewnienia naukowych podstaw analizy ryzyka
             zagrożenia zdrowia jednostki badawczo-rozwojowe podlegające
             ministrowi właściwemu do spraw zdrowia oraz ministrowi właściwemu
             do spraw rolnictwa określają i koordynują programy monitoringu
             żywności i żywienia realizowane przez organy urzędowej kontroli
             żywności oraz opracowują opinie naukowe niezbędne dla oceny
             ryzyka.
          2. Minister właściwy do spraw zdrowia w porozumieniu z ministrem
           właściwym do spraw rolnictwa określi, w drodze rozporządzenia, wykaz
           jednostek badawczo-rozwojowych, o których mowa w ust. 1, mając na
           względzie zapewnienie bezpieczeństwa żywności, kompetencje jednostki
           i kwalifikacje personelu oraz wymagania w tym zakresie obowiązujące
           w państwach członkowskich Unii Europejskiej.
         3. Powołuje się Radę do Spraw Monitoringu, zwaną dalej "Radą".
         4. W skład Rady wchodzi:
           1) po jednym przedstawicielu każdej jednostki badawczo-rozwojowej, o
             których mowa w ust. 1,
           2) siedmiu przedstawicieli nauki reprezentujących kierunki badań
             objęte zakresem monitoringu, z uczelni rolniczych i medycznych oraz
             jednostek badawczo-rozwojowych niebędących wykonawcami badań,
           3) po dwóch przedstawicieli ministra właściwego do spraw zdrowia
             oraz ministra właściwego do spraw rolnictwa,
           4) po jednym przedstawicielu ministra właściwego do spraw środowiska
             oraz Prezesa Urzędu Ochrony Konkurencji i Konsumentów.
         5. Przewodniczącym Rady jest przedstawiciel ministra właściwego do
           spraw zdrowia, a zastępcą przewodniczącego - przedstawiciel ministra
           właściwego do spraw rolnictwa.
         6. Do zadań Rady należą sprawy związane z funkcjonowaniem programu
           monitoringu na potrzeby analizy ryzyka, a w szczególności:
           1) przygotowywanie perspektywicznych kierunków badań
             monitoringowych,
           2) przygotowywanie okresowych planów badań monitoringowych,
           3) opiniowanie wykonanych badań w odniesieniu do założonych celów i
             uzyskiwanych wyników oraz raportu z badań monitoringowych
             przygotowywanego corocznie przez jednostki badawczo-rozwojowe
             prowadzące badania monitoringowe,
           4) współudział w upowszechnianiu wyników badań, publikowanych w
             raporcie z badań monitoringowych w ramach działalności zawodowej
             członków Rady,
           5) współpraca z organami urzędowej kontroli żywności,
           6) doradztwo naukowe na rzecz organów urzędowej kontroli żywności.
         7. Dokumenty, o których mowa w ust. 6 pkt 1-3, są przedstawiane przez
           Radę do akceptacji ministra właściwego do spraw zdrowia i ministra
           właściwego do spraw rolnictwa.
         8. Minister właściwy do spraw zdrowia, w porozumieniu z ministrem
           właściwym do spraw rolnictwa, określi, w drodze rozporządzenia,
           regulamin pracy Rady, biorąc pod uwagę zakres jej obowiązków.
         9. Członkom Rady za udział w posiedzeniach przysługują diety oraz
           zwrot kosztów podróży na obszarze kraju przewidzianych w przepisach
           wydanych na podstawie art. 775 § 2 ustawy z dnia 26 czerwca 1974 r.
           - Kodeks pracy (Dz.U. z 1998 r. Nr 21, poz. 94, z późn. zm.)[3].
         10. Obsługę sekretariatu Rady oraz publikacje raportu zapewnia
           minister właściwy do spraw zdrowia.
      Art. 40b. 1. Nadzór, o którym mowa w art. 40 ust. 3-5, obejmuje zadania
             dotyczące powiadamiania o niebezpiecznej żywności, w tym żywności
             pochodzenia zwierzęcego, dozwolonych substancjach dodatkowych i
             innych składnikach żywności oraz środkach żywienia zwierząt
             gospodarskich określonych w przepisach o środkach żywienia
             zwierząt, w ramach sieci systemu RASFF.
         2. Główny Inspektor Sanitarny kieruje siecią systemu RASFF oraz:
           1) tworzy krajowy punkt kontaktowy systemu RASFF, zwany dalej "KPK",
           2) jest odpowiedzialny za funkcjonowanie KPK,
           3) powiadamia Komisję Europejską o zarejestrowanej w
             Rzeczypospolitej Polskiej niebezpiecznej żywności oraz środkach
             żywienia zwierząt.
         3. Nadzór określony w art. 40 ust. 2 obejmuje funkcjonowanie podpunktu
           KPK, o którym mowa w art. 39a ust. 1a ustawy z dnia 24 kwietnia 1997
           r. o zwalczaniu chorób zakaźnych zwierząt, badaniu zwierząt rzeźnych
           i mięsa oraz o Inspekcji Weterynaryjnej (Dz.U. z 1999 r. Nr 66, poz.
           752, z późn. zm.)[4].
      Art. 40c. 1. Minister właściwy do spraw zdrowia współpracuje z
             Europejskim Urzędem do Spraw Bezpieczeństwa Żywności, zwanym dalej
             "Urzędem".
         2. Współpraca, o której mowa w ust. 1, obejmuje w szczególności:
           1) wyznaczanie przedstawiciela do Forum Doradczego Urzędu,
           2) składanie do Urzędu wniosków o wydanie opinii naukowych w
             sprawach objętych zakresem działania Urzędu,
           3) przekazywanie Urzędowi zgromadzonych danych naukowych dotyczących
             bezpieczeństwa żywności,
           4) przekazywanie, na żądanie Urzędu, dodatkowych danych niezbędnych
             do oceny ryzyka,
           5) wyznaczanie jednostek badawczo-rozwojowych, które mogą
             uczestniczyć w wypełnianiu zadań Urzędu, w szczególności przez
             wydawanie opinii naukowych.";
34) art. 41 otrzymuje brzmienie:
      "Art. 41. 1. Właściwi państwowi graniczni inspektorzy sanitarni
             przeprowadzają równocześnie z kontrolą celną, graniczną kontrolę
             sanitarną, z zastrzeżeniem ust. 2, obejmującą:
           1) jakość zdrowotną środków spożywczych, dozwolonych substancji
             dodatkowych, innych składników żywności oraz materiałów i wyrobów
             przeznaczonych do kontaktu z żywnością,
           2) przydatność do produkcji przywożonych z zagranicy i wywożonych za
             granicę substancji pomagających w przetwarzaniu.
         2. W przypadkach konieczności wykonania specjalistycznych badań
           laboratoryjnych lub w innych szczególnie uzasadnionych przypadkach
           żywność oraz materiały i wyroby przeznaczone do kontaktu z żywnością
           mogą zostać, za zgodą organu celnego, objęte procedurą tranzytu
           zgodnie z przepisami prawa celnego w celu:
           1) składowania w miejscu i na warunkach określonych przez
             państwowego granicznego inspektora sanitarnego do czasu uzyskania
             wyników badań pobranych próbek albo
           2) skierowania do miejsca przeznaczenia w celu przeprowadzenia
             kontroli jakości zdrowotnej przez właściwy organ Państwowej
           Inspekcji Sanitarnej.
         3. Graniczna kontrola sanitarna środków spożywczych, dozwolonych
           substancji dodatkowych, innych składników żywności lub substancji
           pomagających w przetwarzaniu oraz materiałów i wyrobów
           przeznaczonych do kontaktu z żywnością wywożonych za granicę może
           być dokonana przez właściwego państwowego inspektora sanitarnego na
           podstawie wniosku o dokonanie granicznej kontroli sanitarnej
           złożonego nie później niż 48 godzin, a w przypadku środków
           spożywczych nietrwałych mikrobiologicznie nie później niż 24 godziny
           przed planowanym wywozem.
         4. W wyniku przeprowadzonej kontroli właściwy organ Państwowej
           Inspekcji Sanitarnej wydaje:
           1) świadectwo jakości zdrowotnej artykułów, o których mowa w ust. 1
             pkt 1 i ust. 3,
           2) świadectwo przydatności do produkcji substancji pomagających w
             przetwarzaniu.
         5. Odpłatność za dokonanie granicznej kontroli sanitarnej artykułów
           wywożonych za granicę określają przepisy dotyczące Państwowej
           Inspekcji Sanitarnej.
         6. Minister właściwy do spraw zdrowia określi, w drodze
           rozporządzenia:
           1) szczegółowe warunki i zakres przeprowadzania kontroli, o których
             mowa w ust. 1,
           2) szczegółowe wskazania dotyczące częstotliwości wykonywania badań
             laboratoryjnych,
           3) rodzaje badań laboratoryjnych,
           4) wzór wniosku o dokonanie granicznej kontroli sanitarnej środków
             spożywczych, o którym mowa w ust. 1 i 3,
           5) wzory świadectw, o których mowa w ust. 4
          - mając na względzie zapewnienie bezpieczeństwa żywności.
         7. Minister właściwy do spraw zdrowia określi, w drodze
           rozporządzenia:
           1) w porozumieniu z ministrem właściwym do spraw administracji
             publicznej oraz ministrem właściwym do spraw transportu - wykaz
             przejść granicznych, przez które środki spożywcze, dozwolone
             substancje dodatkowe lub inne składniki żywności, substancje
             pomagające w przetwarzaniu oraz materiały i wyroby przeznaczone do
             kontaktu z żywnością mogą być wprowadzane na polski obszar celny
             lub wywożone za granicę,
           2) w porozumieniu z ministrem właściwym do spraw finansów
             publicznych - sposób współpracy organów Państwowej Inspekcji
             Sanitarnej z organami celnymi w zakresie granicznej kontroli
             sanitarnej
          - mając na względzie konieczność sanitarnego zabezpieczenia granic
           państwa i zapewnienie właściwej jakości zdrowotnej artykułów, o
           których mowa w ust. 1.
         8. Minister właściwy do spraw zdrowia określi, w drodze
           rozporządzenia, wykaz towarów, które podlegają granicznej kontroli
           sanitarnej, z uwzględnieniem ich klasyfikacji według kodów taryfy
           celnej.";
 35) w art. 42 ust. 2 otrzymuje brzmienie:
  "2. W razie uzasadnionego niebezpieczeństwa zagrożenia epidemicznego kraju
     lub bezpośredniego zagrożenia życia lub zdrowia człowieka minister
     właściwy do spraw zdrowia wprowadzi, w drodze rozporządzenia, zakaz
     wprowadzania środków spożywczych, o których mowa w ust. 1, na polski
     obszar celny, mając na względzie konieczność sanitarnego zabezpieczenia
     granic państwa.";
 36) art. 43 otrzymuje brzmienie:
    "Art. 43. Ocena jakości zdrowotnej środków spożywczych, dozwolonych
           substancji dodatkowych lub innych składników żywności oraz
           materiałów i wyrobów przeznaczonych do kontaktu z żywnością objętych
           nadzorem organów Państwowej Inspekcji Sanitarnej jest potwierdzona
           świadectwem jakości zdrowotnej oraz może być poprzedzona badaniami
           laboratoryjnymi.";
37) w art. 44:
   a) ust. 1 otrzymuje brzmienie:
     "1. Badania laboratoryjne, o których mowa w art. 43, wykonują
       akredytowane:
         1) laboratoria Państwowej Inspekcji Sanitarnej,
         2) laboratoria referencyjne.",
   b) uchyla się ust. 3,
   c)  ust. 4 otrzymuje brzmienie:
     "4. Minister właściwy do spraw zdrowia określi, w drodze rozporządzenia,
       wykaz laboratoriów referencyjnych, mając na względzie zapewnienie
       wykonywania zadań, o których mowa w ust. 2.";
38) w art. 48 w ust. 1 w pkt 1 wyrazy "systemu HACCP" zastępuje się wyrazami
  "zasad systemu HACCP";
39) art. 50 otrzymuje brzmienie:
    "Art. 50. Kto produkuje lub wprowadza do obrotu środki spożywcze
           zafałszowane, dozwolone substancje dodatkowe, inne składniki
           żywności lub substancje pomagające w przetwarzaniu jako artykuły
           odpowiadające wymaganiom określonym w ustawie,
            podlega grzywnie, karze ograniczenia wolności albo pozbawienia
             wolności do roku.";
40) w art. 51 w ust. 2 pkt 3 otrzymuje brzmienie:
  "3) narusza zasady, o których mowa w art. 10 ust. 2, art. 12, art. 22, art.
     24, art. 35 ust. 1 i 3, art. 36, art. 37 i art. 39 ust. 3,";
41) w art. 61:
   a) uchyla się pkt 1,
   b) pkt 2 otrzymuje brzmienie:
     "2) art. 10 ust. 3, art. 28 ust. 2-4, art. 30 oraz art. 48 ust. 1 w
       zakresie wprowadzania zasad systemu HACCP obowiązują od dnia uzyskania
       przez Rzeczpospolitą Polską członkostwa w Unii Europejskiej.";
42) użyte w ustawie w różnym przypadku wyrazy "Inspekcja Sanitarna" zastępuje
  się użytymi w odpowiednim przypadku wyrazami "Państwowa Inspekcja Sanitarna";
43) użyte w ustawie w różnym przypadku wyrazy "polski obszar celny" zastępuje
  się użytymi w odpowiednim przypadku wyrazami "terytorium Rzeczypospolitej
  Polskiej".
                                        
                                     Art. 2.
W ustawie z dnia 14 marca 1985 r. o Państwowej Inspekcji Sanitarnej (Dz.U. z
1998 r. Nr 90, poz. 575, z późn. zm.)[5] w art. 36 wprowadza się następujące
zmiany:
1) po ust. 3 dodaje się ust. 3a w brzmieniu:
     "3a. Za badania laboratoryjne i inne czynności związane z wydaniem oceny o
       środkach spożywczych, substancjach dodatkowych dozwolonych oraz
       materiałach i wyrobach przeznaczonych do kontaktu z żywnością wywożonych
       za granicę pobiera się od przedsiębiorców, na rzecz których są one
       wykonywane, opłaty w wysokości określonej w ust. 1, choćby badania
       związane z wydaniem oceny nie wykazywały naruszenia wymagań
       higienicznych i zdrowotnych.",
2) w ust. 4 wyrazy "ust. 1-3" zastępuje się wyrazami "ust. 1-3a".
                                        
                                     Art. 3.
W ustawie z dnia 12 lipca 1995 r. o ochronie roślin uprawnych (Dz.U. z 2002 r.
Nr 171, poz. 1398 i Nr 238, poz. 2019 oraz z 2003 r. Nr 130, poz. 1188 i Nr 137,
poz. 1299) w art. 40 w ust. 1 po pkt 15a dodaje się pkt 15b w brzmieniu:
  "15b) powiadamianie podpunktu krajowego punktu kontaktowego sieci systemu
     wczesnego ostrzegania o niebezpiecznych produktach żywnościowych
     i środkach żywienia zwierząt (systemu RASFF),".
                                        
                                     Art. 4.
W ustawie z dnia 24 kwietnia 1997 r. o zwalczaniu chorób zakaźnych zwierząt,
badaniu zwierząt rzeźnych i mięsa oraz o Inspekcji Weterynaryjnej (Dz.U. z 1999
r. Nr 66, poz. 752, z późn. zm.)[6] wprowadza się następujące zmiany:
1) w art. 35 w ust. 1:
   a) pkt 4 otrzymuje brzmienie:
     "4) sprawowanie nadzoru nad jakością zdrowotną żywności pochodzenia
       zwierzęcego, w tym nad warunkami sanitarnymi jej pozyskiwania,
       produkcji, przetwarzania, składowania, transportu oraz sprzedaży
       bezpośredniej, a także zbieranie i przekazywanie informacji o
       niebezpiecznych produktach żywnościowych pochodzenia zwierzęcego w
       ramach systemu wczesnego ostrzegania o niebezpiecznych produktach
       żywnościowych i środkach żywienia zwierząt (systemu RASFF),",
   b) po pkt 4 dodaje się pkt 4a w brzmieniu:
     "4a) przyjmowanie informacji o niebezpiecznych produktach żywnościowych
       pochodzenia roślinnego oraz środkach żywienia zwierząt od organów
       Inspekcji Ochrony Roślin i Nasiennictwa oraz Inspekcji Jakości Handlowej
       Artykułów Rolno-Spożywczych - w zakresie kompetencji tych inspekcji oraz
ocena ryzyka i stopnia zagrożenia spowodowanego niebezpiecznym
       produktem żywnościowym lub środkiem żywienia zwierząt, a następnie
       przekazywanie tych informacji do kierującego siecią systemu RASFF,";
2) w art. 39a po ust. 1 dodaje się ust. 1a w brzmieniu:
  "1a. Główny Lekarz Weterynarii:
     1)  tworzy podpunkt krajowego punktu kontaktowego sieci systemu RASFF
       realizującego zadania, o których mowa w art. 35 ust. 1 pkt 4 i 4a, i
       kieruje pracami tego podpunktu,
     2)  jest odpowiedzialny za zbieranie informacji dotyczących wszystkich
       stwierdzonych przypadków niebezpiecznej żywności pochodzenia roślinnego,
       zwierzęcego i środków żywienia zwierząt - w zakresie objętym
       kompetencjami Inspekcji Weterynaryjnej, Inspekcji Ochrony Roślin i
       Nasiennictwa oraz Inspekcji Jakości Handlowej Artykułów RolnoSpożywczych
- i przekazywanie tych informacji do krajowego punktu
       kontaktowego sieci systemu RASFF.".
     
                                     Art. 5.
W ustawie z dnia 23 sierpnia 2001 r. o środkach żywienia zwierząt (Dz.U. Nr 123,
poz. 1350 oraz z 2003 r. Nr 165, poz. 1590) w art. 39 dodaje się ust. 3 w
brzmieniu:
  "3. O podjętych decyzjach organy, o których mowa w ust. 1, powiadamiają
     podpunkt krajowego punktu kontaktowego w ramach sieci systemu wczesnego
     ostrzegania o niebezpiecznych produktach żywnościowych i środkach żywienia
     zwierząt (systemu RASFF).".
  
                                     Art. 6.
W ustawie z dnia 21 grudnia 2000 r. o jakości handlowej artykułów rolnospożywczych
(Dz.U. z 2001 r. Nr 5, poz. 44, z późn. zm.)[7] w art. 17 w ust. 1 w
pkt 1 dodaje się lit. d w brzmieniu:
  "d) powiadamianie podpunktu krajowego punktu kontaktowego w ramach sieci
     systemu wczesnego ostrzegania o niebezpiecznych produktach żywnościowych i
     środkach żywienia zwierząt (systemu RASFF) o podjętych decyzjach
     dotyczących niebezpiecznych artykułów rolno-spożywczych,".
  
                                     Art. 7.
W ustawie z dnia 24 lipca 2002 r. o zmianie ustawy o warunkach zdrowotnych
żywności i żywienia oraz innych ustaw (Dz.U. Nr 135, poz. 1145) wprowadza się
następujące zmiany:
1) w art. 1 w pkt 14 uchyla się lit. a;
2) w art. 15 uchyla się pkt 3.
                                     Art. 8.
Rejestr decyzji zezwalających dotyczących nowej żywności staje się z dniem
wejścia w życie ustawy załącznikiem do rejestru nowej żywności dopuszczonej do
produkcji lub obrotu, o którym mowa w art. 14 ust. 1 ustawy wymienionej w art. 1
w brzmieniu nadanym niniejszą ustawą.
                                     Art. 9.
Do czasu zakończenia procesu akredytacji laboratoriów na podstawie przepisów
ustawy z dnia 30 sierpnia 2002 r. o systemie oceny zgodności (Dz.U. Nr 166, poz.
1360) badania laboratoryjne w zakresie urzędowej kontroli żywności wykonują
istniejące laboratoria Państwowej Inspekcji Sanitarnej oraz laboratoria innych
organów kontroli żywności i laboratoria referencyjne.
                                    Art. 10.
Do postępowań w sprawach objętych przepisami niniejszej ustawy wszczętych i
niezakończonych do dnia wejścia jej w życie stosuje się przepisy dotychczasowe.
                                    Art. 11.
Dotychczasowe przepisy wykonawcze wydane na podstawie art. 9 ust. 4 pkt 1, art.
9 ust. 5, art. 10 ust. 3, art. 20, art. 32, art. 33 i 34, art. 41 ust. 6, 7 i 8
i art. 44 ust. 4 ustawy wymienionej w art. 1 zachowują moc do czasu wydania
nowych przepisów wykonawczych wydanych na podstawie art. 9 ust. 4 pkt 1, art. 9
ust. 5, art. 9a, art. 10 ust. 3, art. 20 ust. 2, art. 28 ust. 4, art. 33, art.
41 ust. 6, 7 i 8 i art. 44 ust. 4 ustawy wymienionej w art. 1 w brzmieniu
nadanym niniejsza ustawą, nie dłużej jednak niż do dnia uzyskania przez
Rzeczpospolitą Polską członkostwa w Unii Europejskiej.
                                    Art. 12.
Przepisy art. 42 ustawy wymienionej w art. 1 stosuje się do dnia uzyskania przez
Rzeczpospolitą Polską członkostwa w Unii Europejskiej a od tego dnia mają
zastosowanie przepisy Unii Europejskiej ustalające ogólne zasady i wymagania
prawa żywnościowego, ustanawiającego Europejski Urząd do Spraw Bezpieczeństwa
Żywności oraz ustalającego procedury w sprawie bezpieczeństwa żywnościowego,
przy czym w sytuacji uzasadnionego niebezpieczeństwa dla zdrowia lub życia
człowieka pochodzącego od żywności, minister właściwy do spraw zdrowia podejmuje
w nagłych przypadkach, tymczasowe środki ochronne i informuje o nich państwa
członkowskie i Komisję Europejską.
                                    Art. 13.
1. Od dnia uzyskania przez Rzeczpospolitą Polską członkostwa w Unii
  Europejskiej:
   1) postępowanie, o którym mowa w art. 12-15 ustawy wymienionej w art. 1,
     jest przeprowadzane na zasadach określonych w przepisach obowiązujących w
     Unii Europejskiej, a zadania dotyczące tego postępowania na terytorium
     Rzeczypospolitej Polskiej realizuje Główny Inspektor Sanitarny;
   2) graniczna kontrola sanitarna jest przeprowadzana w odniesieniu do
     żywności oraz materiałów i wyrobów przeznaczonych do kontaktu z żywnością
     przywożonych z państw niebędących członkami Unii Europejskiej i wywożonych
     do tych państw;
   3) stosuje się przepisy art. 20a ust. 3 ustawy wymienionej w art. 1.
2. Od dnia 1 stycznia 2005 r. stosuje się przepisy art. 5 ust. 3 ustawy
  wymienionej w art. 1.
   
                                    Art. 14.
Ustawa wchodzi w życie po upływie 14 dni od dnia ogłoszenia, z wyjątkiem art. 1
pkt 43, który wchodzi w życie z dniem uzyskania przez Rzeczpospolitą Polską
członkostwa w Unii Europejskiej.
_______________________________
[1]  Niniejszą  ustawą zmienia się: ustawę z dnia 14 marca 1985 r.  o  Państwowej
 Inspekcji  Sanitarnej,  ustawę  z  dnia 12 lipca  1995  r.  o  ochronie  roślin
 uprawnych,  ustawę  z  dnia 24 kwietnia 1997 r. o zwalczaniu  chorób  zakaźnych
 zwierząt,  badaniu  zwierząt rzeźnych i mięsa oraz o Inspekcji  Weterynaryjnej,
 ustawę  z  dnia  21  grudnia  2000  r.  o jakości  handlowej  artykułów  rolnospożywczych,
ustawę z dnia 23 sierpnia 2001 r. o środkach żywienia zwierząt,
 ustawę  z  dnia  24  lipca  2002 r. o zmianie ustawy  o  warunkach  zdrowotnych
 żywności i żywienia oraz innych ustaw.
[2]  Zmiany  wymienionej ustawy zostały ogłoszone w Dz.U. z 2001 r. Nr 128,  poz.
1408,  z  2002 r. Nr 135, poz. 1145 i Nr 166, poz. 1362 oraz z 2003  r.  Nr  52,
poz. 450, Nr 122, poz. 1144 i Nr 130, poz. 1187.
[3]  Zmiany tekstu jednolitego ustawy zostały ogłoszone w Dz.U. z 1998 r. Nr 106,
poz.  668 i Nr 113, poz. 717, z 1999 r. Nr 99, poz. 1152, z 2000 r. Nr 19,  poz.
239,  Nr 43, poz. 489, Nr 107, poz. 1127 i Nr 120, poz. 1268, z 2001 r.  Nr  11,
poz.  84, Nr 28, poz. 301, Nr 52, poz. 538, Nr 99, poz. 1075, Nr 111, poz. 1194,
Nr  123, poz. 1354, Nr 128, poz. 1405 i Nr 154, poz. 1805, z 2002 r. Nr 74, poz.
676,  Nr  135,  poz.  1146,  Nr 196, poz. 1660, Nr 199,  poz.  1673  i  Nr  200,
poz. 1679 oraz z 2003 r. Nr 166, poz. 1608.
[4]  Zmiany  wymienionej ustawy zostały ogłoszone w Dz.U. z 2001 r. Nr  29,  poz.
320,  Nr 123, poz. 1350 i Nr 129, poz. 1438, z 2002 r. Nr 112, poz. 976  oraz  z
2003  r.  Nr 52, poz. 450, Nr 122, poz. 1144, Nr 165, poz. 1590 i Nr  ...,  poz.
....
[5]  Zmiany  wymienionej ustawy zostały ogłoszone w Dz.U. z 1998 r. Nr 106,  poz.
668  i Nr 117, poz. 756, z 1999 r. Nr 70, poz. 778, z 2000 r. Nr 12, poz. 136  i
Nr  120, poz. 1268, z 2001 r. Nr 11, poz. 84, Nr 29, poz. 320, Nr 42, poz.  473,
Nr  63,  poz.  634, Nr 125, poz. 1367, Nr 126, poz. 1382 i Nr 128, poz.  1407  i
1408,  z  2002 r. Nr 37, poz. 329, Nr 74, poz. 676 i Nr 135, poz.  1145  oraz  z
2003 r. Nr 80, poz. 717.
[6]  Zmiany  wymienionej ustawy zostały ogłoszone w Dz.U. z 2001 r. Nr  29,  poz.
320,  Nr 123, poz. 1350 i Nr 129, poz. 1438, z 2002 r. Nr 112, poz. 976  oraz  z
2003 r. Nr 52, poz. 450, Nr 122, poz. 1144 i Nr 165, poz. 1590.
[7]  Zmiany  wymienionej ustawy zostały ogłoszone w Dz.U. z 2001 r. Nr 154,  poz.
1802 oraz z 2002 r. Nr 135, poz. 1145 i Nr 166, poz. 1360.
