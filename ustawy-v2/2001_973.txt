



Dz.U. z 2001 r. Nr 89, poz. 973
                                                                                
                                        
                                        
                                        
                                     USTAWA
                            z dnia 22 czerwca 2001 r.
                                        
          o zmianie ustawy o zatrudnieniu i przeciwdziałaniu bezrobociu
                         oraz ustawy o pomocy społecznej
                                        
                                        
                                     Art. 1.
W ustawie z dnia 14 grudnia 1994 r. o zatrudnieniu i przeciwdziałaniu bezrobociu
(Dz.U. z 2001 r. Nr 6, poz. 56 i Nr 42, poz. 475) wprowadza się następujące
zmiany:
1) w art. 1 w ust. 2:
   a) w pkt 1 po wyrazach "oraz zatrudnienie" dodaje się wyrazy "lub inną pracę
     zarobkową",
   b) pkt 3 otrzymuje brzmienie:
     "3) cudzoziemców, którym właściwy organ udzielił zezwolenia na pracę na
       terytorium Rzeczypospolitej Polskiej.";
2) w art. 2 w ust. 1:
   a) w pkt 1:
     - lit. a) otrzymuje brzmienie:
         "a) absolwentem, który uczęszczał w systemie dziennym do
           ponadpodstawowej oraz ponadgimnazjalnej szkoły publicznej lub
           niepublicznej o uprawnieniach szkoły publicznej albo do szkoły
           wyższej,",
       - w lit. c) wyrazy "dla dorosłych" zastępuje się wyrazami "do której
        uczęszczał w systemie wieczorowym lub zaocznym",
       - w lit. e) skreśla się wyraz "dziennych",
   b) pkt 8 otrzymuje brzmienie:
     "8) najniższym wynagrodzeniu " oznacza to najniższe wynagrodzenie
       pracowników określone w odrębnych przepisach," ,
   c) w pkt 9 lit. c) i d) otrzymują brzmienie:
         "c) powierzenie wykonywania pracy cudzoziemcowi nieposiadającemu
           zezwolenia na osiedlenie się lub statusu uchodźcy w Rzeczypospolitej
           Polskiej i nieposiadającemu zezwolenia na pracę wydanego przez
           właściwy organ lub powierzenie wykonywania pracy na innym stanowisku
           albo na innych warunkach niż określone w zezwoleniu,
         d) wykonywanie przez cudzoziemca nieposiadającego zezwolenia na
           osiedlenie się lub statusu uchodźcy w Rzeczypospolitej Polskiej
           pracy bez zezwolenia na pracę wydanego przez właściwy organ,",
   d) pkt 12 otrzymuje brzmienie:
         "12) organach zatrudnienia - oznacza to Prezesa Krajowego Urzędu Pracy
             oraz wojewodów, marszałków województw i starostów,",
   e) pkt 14 otrzymuje brzmienie:
         "14) osobie współpracującej " oznacza to osobę współpracującą z
            osobami prowadzącymi pozarolniczą działalność oraz zleceniobiorcami
            w rozumieniu przepisów o systemie ubezpieczeń społecznych,",
   f) w pkt 18 wyrazy "z powiatowym urzędem pracy" zastępuje się wyrazami "ze
     starostą",
   g) po pkt 20a dodaje pkt 20b w brzmieniu:
        "20b) przyrzeczeniu " oznacza to przyrzeczenie wydania cudzoziemcowi
             zezwolenia na pracę pod warunkiem uzyskania przez niego
             odpowiedniej wizy lub zezwolenia na zamieszkanie na czas oznaczony
             na terytorium Rzeczypospolitej Polskiej,",
   h) w pkt 21b po wyrazie "ponadpodstawowej" dodaje się przecinek, a wyrazy
     "dla dorosłych" zastępuje się wyrazami "ponadgimnazjalnej albo szkole
     wyższej, do której uczęszcza w systemie wieczorowym lub zaocznym,",
   i) po pkt 22a dodaje się pkt 22b w brzmieniu:
        "22b) wykonywaniu pracy przez cudzoziemca " oznacza to zatrudnienie,
             wykonywanie innej pracy zarobkowej lub pełnienie funkcji w
             zarządach osób prawnych prowadzących działalność gospodarczą,";
   j) w pkt 25 kropkę zastępuje się przecinkiem i dodaje się pkt 26 w
     brzmieniu:
         "26) żołnierzach rezerwy - oznacza to osoby zwolnione z zawodowej
             służby wojskowej w wyniku restrukturyzacji Sił Zbrojnych
             Rzeczypospolitej Polskiej, którzy nie nabyli uprawnień do
             świadczeń emerytalno-rentowych w pełnej wysokości.";
3) w art. 4 w ust. 4:
   a) w pkt 6 lit. d) otrzymuje brzmienie:
         "d) wprowadzanie i rozwijanie jednolitego systemu informatycznego w
           urzędach pracy, zapewniającego jednolity system obsługi rynku
           pracy,",
   b) w pkt 9 kropkę zastępuje się przecinkiem i dodaje pkt 10 w brzmieniu:
         "10) realizuje zadania wynikające z umów i porozumień międzynarodowych
             oraz programów i innych dokumentów przyjętych przez Radę
             Ministrów, w tym pełni funkcję instytucji właściwej do współpracy
             z instytucjami innych państw w zakresie ustalania uprawnień do
             świadczeń z tytułu bezrobocia.";
4) w art. 5:
   a) w ust. 1:
     - pkt 7 otrzymuje brzmienie:
         "7) opiniowanie kryteriów wydawania przyrzeczeń i zezwoleń na pracę
           cudzoziemców nieposiadających zezwolenia na osiedlenie się ani
           statusu uchodźcy w Rzeczypospolitej Polskiej,",
     - pkt 10a otrzymuje brzmienie:
        "10a) inicjowanie i realizacja przedsięwzięć mających na celu
             rozwiązanie lub złagodzenie problemów związanych z planowanymi, na
             zasadach określonych w odrębnych przepisach, zwolnieniami grupy
             pracowników z przyczyn dotyczących pracodawcy,",
     - po pkt 10a dodaje się pkt 10b i 10c w brzmieniu:
        "10b) inicjowanie oraz realizacja, we współdziałaniu z podmiotami nie
             zaliczonymi do sektora finansów publicznych, wojewódzkich
             programów promocji zatrudnienia,
        10c) realizacja zadań w zakresie międzynarodowej wymiany ofert pracy
           oraz zadań związanych z kierowaniem obywateli polskich do pracy za
           granicą.",
   b) w ust. 3 po wyrazie "opinii" skreśla się wyrazy "Prezesa Krajowego Urzędu
     Pracy oraz";
5) w art. 6 skreśla się pkt 5 i 8;
6) w art. 6a pkt 9 otrzymuje brzmienie:
     "9) inicjowanie i realizacja przedsięwzięć mających na celu rozwiązanie
       lub złagodzenie problemów związanych z planowanymi, na zasadach
       określonych w odrębnych przepisach, zwolnieniami grupy pracowników z
       przyczyn dotyczących pracodawcy.";
7) w art. 6b po ust. 3 dodaje się ust. 4 i 5 w brzmieniu:
     "4. Starosta może w formie pisemnej upoważnić kierownika powiatowego
       urzędu pracy do załatwiania w jego imieniu spraw, w tym do wydawania
       decyzji i postanowień administracyjnych oraz zaświadczeń w zakresie
       zadań wykonywanych przez powiatowy urząd pracy.
     5. Upoważnienie, o którym mowa w ust. 4, może być na wniosek kierownika
       powiatowego urzędu pracy udzielone także innym pracownikom tego
       urzędu.";
8) w art. 6c w ust. 1 w pkt 2 kropkę zastępuje się przecinkiem i dodaje się pkt
  3-5 w brzmieniu:
     "3) ustalanie, po zasięgnięciu opinii marszałka województwa, kryteriów
       wydawania przyrzeczeń i zezwoleń na pracę cudzoziemców nieposiadających
       zezwolenia na osiedlenie się ani statusu uchodźcy w Rzeczypospolitej
       Polskiej; kryteria te nie mogą zawierać wymagań dyskryminujących
       kandydatów ze względu na płeć, wiek, niepełnosprawność, rasę,
       narodowość, przekonania, zwłaszcza polityczne lub religijne, ani ze
       względu na przynależność związkową,
     4) wydawanie przyrzeczeń i zezwoleń na pracę cudzoziemców,
     5) wykonywanie kontroli w zakresie przestrzegania przepisów ustawy.";
9) w art. 7 w ust. 2 w pkt 3 skreśla się wyrazy "i 23";
10) w art. 8 w ust. 2 skreśla się pkt 6 i 8;
11) w art. 9 ust. 3 otrzymuje brzmienie:
     "3. Powiatowe rady zatrudnienia opiniują:
         1) kryteria refundowania kosztów szkolenia, o których mowa w art. 15
           ust. 5,
         2) kryteria przyznawania pożyczek, o których mowa w art. 18 ust. 1.";
12) w art. 10 po ust. 3 dodaje się ust. 3a w brzmieniu:
     "3a. Marszałek województwa oraz starosta lub prezydent miasta na prawach
         powiatu będący przewodniczącymi odpowiednio wojewódzkiej i powiatowej
         rady zatrudnienia nie są członkami tych rad.";
13) w art. 12 po ust. 3 dodaje się ust. 3a w brzmieniu:
    "3a. Informacja pracodawcy o wolnym miejscu zatrudnienia lub miejscu
       przygotowania zawodowego nie może zawierać wymagań dyskryminujących
       kandydatów ze względu na płeć, wiek, niepełnosprawność, rasę,
       narodowość, przekonania, zwłaszcza polityczne lub religijne, ani ze
       względu na przynależność związkową.";
14) w art. 14:
   a) dotychczasową treść oznacza się jako ust. 1 oraz wyrazy "Powiatowe urzędy
     pracy" zastępuje się wyrazem "Starostowie",
   b) po ust. 1 dodaje się ust. 2 w brzmieniu:
         "2. Przepis ust. 1 pkt 1, z wyjątkiem wypłacania dodatków
           szkoleniowych, stosuje się odpowiednio do żołnierzy rezerwy.";
15) w art. 15:
   a) w ust. 1 wyrazy "Powiatowy urząd pracy" zastępuje się wyrazem "Starosta"
     oraz po wyrazie "bezrobotnych" dodaje się wyrazy "i żołnierzy rezerwy",
   b) w ust. 2 wyrazy "Powiatowy urząd pracy" zastępuje się wyrazem "Starosta"
     oraz po wyrazie "bezrobotnego" dodaje się wyrazy "i żołnierza rezerwy",
   c) w ust. 5 wyrazy "powiatowy urząd pracy" zastępuje się wyrazem "starosta";
16) w art. 16:
   a) w ust. 1 wyrazy "powiatowy urząd pracy" zastępuje się wyrazem "starostę",
   b) po ust. 1 dodaje się ust. 1a w brzmieniu:
         "1a. Dodatek szkoleniowy nie przysługuje bezrobotnemu, jeżeli w
           okresie odbywania szkolenia przysługuje mu z tego tytułu stypendium,
           dieta lub innego rodzaju świadczenie pieniężne w wysokości wyższej
           niż dodatek szkoleniowy.",
   c) ust. 3 otrzymuje brzmienie:
         "3. W przypadku skierowania bezrobotnego lub żołnierza rezerwy na
           szkolenie koszty tego szkolenia są finansowane z Funduszu Pracy, z
           zastrzeżeniem ust. 3a i 4.",
   d) po ust. 3 dodaje się ust. 3a w brzmieniu:
        "3a. Starosta, na wniosek bezrobotnego, może wyrazić zgodę na częściowe
           sfinansowanie z Funduszu Pracy kosztów szkolenia, jeżeli skierowanie
           na to szkolenie nastąpiło na prośbę bezrobotnego albo innej
           organizacji lub instytucji pokrywającej część kosztów tego
           szkolenia.",
   e) skreśla się ust. 5 i 6,
   f) w ust. 7 wyrazy "powiatowy urząd pracy" zastępuje się wyrazem "starostę"
     oraz wyrazy "nie posiadającym statusu bezrobotnego" zastępuje się wyrazami
     "z wyjątkiem posiadających z tego tytułu prawo do stypendium",
   g) w ust. 10 wyrazy "Powiatowy urząd pracy" zastępuje się wyrazem
     "Starosta";
17) w art. 16a w ust. 1 wyrazy "powiatowy urząd pracy" zastępuje się wyrazem
  "starosta" oraz po wyrazie "bezrobotnego" dodaje się wyrazy "i żołnierza
  rezerwy";
18) w art. 17 ust. 3 otrzymuje brzmienie:
     "3. Poradnictwo zawodowe prowadzą powiatowe urzędy pracy oraz centra
       informacji i planowania kariery zawodowej wojewódzkich urzędów pracy.";
19) art. 18:
   a) w ust. 1 wyrazy "Powiatowy urząd pracy" zastępuje się wyrazem "Starosta",
   b) w ust. 4a w zdaniu wstępnym wyraz "rejonowej" zastępuje się wyrazem
     "powiatowej",
   c) po ust. 4b dodaje się ust. 4c i 4d w brzmieniu:
        "4c. Od należności, której termin zapłaty odroczono lub którą rozłożono
           na raty, nie pobiera się odsetek za zwłokę za okres od wydania
           decyzji do upływu terminu zapłaty określonego w decyzji.
         4d. Jeżeli pożyczkobiorca nie spłaci w terminie albo w pełnej
           wysokości rat ustalonych w decyzji, pozostała do spłaty należność
           staje się natychmiast wymagalna wraz z należnymi odsetkami za
           zwłokę, w tym również z odsetkami, o których mowa w ust. 4c.",
   d) w ust. 5 wyrazy "powiatowy urząd pracy" zastępuje się wyrazem "starostę";
20) w art. 19:
   a) w ust. 3 wyrazy "powiatowy urząd pracy" zastępuje się wyrazem "starosta",
   b) w ust. 5 wyrazy "Powiatowy urząd pracy" zastępuje się wyrazem "Starosta";
21) w art. 23:
   a) w ust. 1 w pkt 2:
     - w lit. a) po wyrazie "wynagrodzenia" dodaje się wyrazy " , od którego
       istnieje obowiązek opłacania składki na Fundusz Pracy, z wyjątkiem
       obowiązku opłacania składek za niepełnosprawnych, o których mowa w art.
       54",
     - w lit. g) po wyrazie "zatrudnieniem" dodaje się wyrazy "lub wykonywaniem
       innej pracy zarobkowej",
   b) w ust. 2 po pkt 2 dodaje się pkt 2a w brzmieniu:
       "2a) pobierania gwarantowanego zasiłku okresowego z pomocy społecznej,",
   c) w ust. 4 po wyrazach "365 dni" kropkę zastępuje się przecinkiem i dodaje
     się wyrazy "jeżeli podstawę wymiaru składki na ubezpieczenia społeczne i
     Fundusz Pracy stanowiła kwota w wysokości co najmniej najniższego
     wynagrodzenia.",
   d) w ust. 4a po wyrazach "350 dni" dodaje się wyrazy "i przypadał w okresie
     18 miesięcy poprzedzających dzień zarejestrowania się w powiatowym
     urzędzie pracy";
22) w art. 24 po ust. 4 dodaje się ust. 4a w brzmieniu:
    "4a. Do okresu uprawniającego do zasiłku, od którego zależy wysokość i
        okres pobierania zasiłku, zalicza się również okresy zatrudnienia, o
        których mowa w art. 73a.";
23) w art. 25 w ust. 1 w pkt 3 w lit. b) po wyrazie "pobierania" dodaje się
  wyrazy "po dniu nabycia prawa do zasiłku przez tego bezrobotnego";
24) w art. 28:
   a) ust. 1 otrzymuje brzmienie:
         "1. Osoba, która pobrała nienależne świadczenie pieniężne, obowiązana
           jest do zwrotu, w terminie 14 dni od dnia doręczenia decyzji, kwoty
           otrzymanego świadczenia wraz z przekazaną od tego świadczenia
           zaliczką na podatek dochodowy od osób fizycznych oraz składką na
           ubezpieczenie zdrowotne.",
   b) w ust. 3 wyrazy "udokumentowania do nich prawa" zastępuje się wyrazami
     "spełnienia warunków do ich nabycia",
   c) ust. 8 otrzymuje brzmienie:
         "8. Starosta może w szczególnie uzasadnionych przypadkach odroczyć,
           rozłożyć na raty lub po zasięgnięciu opinii powiatowej rady
           zatrudnienia umorzyć całość lub część nienależnie pobranego
           \wiadczenia.";
25) w art. 29 w ust. 1 po wyrazach "lub innych świadczeń pieniężnych" dodaje się
  wyrazy " przed odliczeniem składki na ubezpieczenie zdrowotne oraz zaliczki
  na podatek dochodowy od osób fizycznych";
26) w art. 31 w ust. 8 wyrazy "powiatowy urząd pracy" zastępuje się wyrazem
  "starosta";
27) w art. 37 po ust. 6 dodaje się ust. 7 w brzmieniu:
     "7. Minister właściwy do spraw pracy określi, w drodze rozporządzenia,
       tryb i warunki wydawania upoważnień do prowadzenia pośrednictwa pracy
       lub kierowania do pracy za granicą u pracodawców zagranicznych, warunki
       odmowy ich wydania, a także przypadki cofnięcia upoważnienia przed
       upływem terminu, na który zostało wydane, wzory wniosku i formularza
       upoważnienia do prowadzenia pośrednictwa pracy lub kierowania do pracy
       za granicą u pracodawców zagranicznych oraz rodzaje dokumentów
       wymaganych do uzyskania upoważnienia, mając na względzie stworzenie
       warunków do rozwoju pośrednictwa pracy.";
28) w art. 37a wyrazy "powiatowy urząd pracy" zastępuje się wyrazem "starostę"
  oraz skreśla się wyrazy "i 5";
29) w art. 37b:
   a) w ust. 1 i 4 wyrazy "Powiatowy urząd pracy" zastępuje się wyrazem
     "Starosta",
   b) w ust. 2, 3 i 5 wyrazy "powiatowy urząd pracy" zastępuje się wyrazem
     "starosta",
   c) w ust. 5 skreśla się wyrazy "i 5";
30) art. 37c otrzymuje brzmienie:
    "Art. 37c. 1. Starosta ustala i opłaca w wysokości i na zasadach
             określonych w odrębnych przepisach składkę na ubezpieczenie
             emerytalne, rentowe i wypadkowe od stypendiów wypłaconych na
             podstawie art. 37a i 37b.
         2. Bezrobotnym absolwentom skierowanym przez starostę na szkolenie lub
           staż przysługują, na zasadach przewidzianych dla pracowników,
           świadczenia z tytułu wypadków przy pracy i chorób zawodowych
           powstałych w związku z odbywaniem szkolenia lub stażu oraz w drodze
           do i z miejsca ich odbywania, po sporządzeniu protokołu okoliczności
           i przyczyn wypadku przez zespół powypadkowy jednostki szkoleniowej
           lub pracodawcy lub po stwierdzeniu przez inspektora sanitarnego
           choroby zawodowej.
         3. Świadczenia, o których mowa w ust. 2, wypłaca Zakład Ubezpieczeń
           Społecznych.";
31) w art. 37d ust. 1 otrzymuje brzmienie:
     "1. Bezrobotnemu zamieszkałemu w powiecie (gminie) uznanym za zagrożony
       szczególnie wysokim bezrobociem strukturalnym, który, po utracie statusu
       absolwenta, w ciągu 6 miesięcy podjął dalszą naukę w systemie
       wieczorowym lub zaocznym w szkole ponadpodstawowej, ponadgimnazjalnej
       albo w szkole wyższej, starosta, na wniosek bezrobotnego, przyznaje
       stypendium w wysokości 60% kwoty zasiłku, o którym mowa w art. 24 ust.
       1, wypłacane przez okres 12 miesięcy, z zastrzeżeniem ust. 2 i 3.";
32) w art. 37f w ust. 2 wyrazy "Powiatowy urząd pracy" zastępuje się wyrazem
  "Starosta";
33) w art. 37h skreśla się ust. 3;
34) w art. 37i ust. 4 otrzymuje brzmienie:
     "4. Rada Ministrów może, w drodze rozporządzenia, przyznać bezrobotnym
       zamieszkałym we wszystkich lub niektórych powiatach (gminach), o których
       mowa w ust. 3, prawo do zasiłku przedemerytalnego i stypendium, o
       których mowa w art. 37j ust. 3 i art. 37d.";
35) w art. 37j po ust. 1 dodaje się ust. 1a w brzmieniu:
     "1a. Okresy wykonywania pracy w szczególnych warunkach lub w szczególnym
       charakterze, o których mowa w ust. 1, są uwzględniane po przedłożeniu
       odpowiedniej dokumentacji, zgodnie z wymogami określonymi w odrębnych
       przepisach, bądź na podstawie prawomocnego orzeczenia sądu.";
36) w art. 37k  po ust. 8 dodaje się ust. 8a w brzmieniu:
   "8a. Rada Ministrów może, w drodze rozporządzenia, ustalić dla osób
      spełniających warunki, o których mowa w ust. 1, zwolnionych po dniu 31
      grudnia 1997 r. z przyczyn dotyczących zakładu pracy z podmiotów i
      sektorów gospodarki narodowej objętych programami restrukturyzacyjnymi
      przyjętymi przez Radę Ministrów:
     1) świadczenie przedemerytalne w wysokości kwoty emerytury określonej w
       decyzji organu rentowego ustalającej wysokość emerytury w celu ustalenia
       świadczenia przedemerytalnego,
     2) skrócić okresy, o których mowa w ust. 1 pkt 3 i 4.";
37) w art. 37l w ust. 1 wyrazy "nie zalicza się okresu" zastępuje się wyrazami
  "zalicza się okres";
38) w art. 37m:
   a) ust. 1a otrzymuje brzmienie:
         "1a. Powiatowe urzędy pracy wypłacają zasiłek pogrzebowy osobie, która
            poniosła koszty pogrzebu po śmierci:
           1) osoby pobierającej zasiłek przedemerytalny lub świadczenie
             przedemerytalne,
           2) członka rodziny osoby, o której mowa w pkt 1, pozostającego na
             jej utrzymaniu i spełniającego warunki do uzyskania renty
             rodzinnej.",
   b) po ust. 1a dodaje się ust. 1b i 1c w brzmieniu:
         "1b. Zasiłek pogrzebowy przysługuje w wysokości określonej w
            przepisach o emeryturach i rentach z Funduszu Ubezpieczeń
            Społecznych.
         1c. W razie zbiegu prawa do zasiłku pogrzebowego na podstawie
           niniejszej ustawy z prawem do zasiłku pogrzebowego na podstawie
           odrębnych przepisów zasiłek pogrzebowy przysługuje na podstawie
           odrębnych przepisów.";
39) w art. 37n:
   a) w ust. 1 wyrazy "ust. 2" zastępuje się wyrazami "ust. 2 i 2a",
   b) w ust. 2 po wyrazach "ulega zawieszeniu" dodaje się wyrazy " , z
     zastrzeżeniem ust. 2a",
   c) po ust. 2 dodaje się ust. 2a w brzmieniu:
    "2a. Nie powoduje zawieszenia prawa do pobierania zasiłku przedemerytalnego
       lub świadczenia przedemerytalnego:
         1) podjęcie po okresie 3 miesięcy od dnia nabycia prawa do zasiłku
           przedemerytalnego lub świadczenia przedemerytalnego zatrudnienia,
           innej pracy zarobkowej, a także odpłatne wykonywanie pracy w
           zarządach, w radach nadzorczych, komisjach i innych stanowiących
           organach osób prawnych, jeżeli dochody z tych źródeł nie
           przekraczają miesięcznie połowy najniższego wynagrodzenia,
         2) osiąganie dochodów z innych źródeł niż określone w pkt 1,
           podlegających opodatkowaniu podatkiem dochodowym od osób fizycznych,
           jeżeli dochody z tych źródeł nie przekraczają miesięcznie połowy
           najniższego wynagrodzenia.";
40) w art. 37o ust. 1 otrzymuje brzmienie:
     "1. Prawo do zasiłków przedemerytalnych i świadczeń przedemerytalnych
       ustala i przyznaje starosta, a wypłaca je powiatowy urząd pracy.";
41) w art. 41 wyrazy "kierownika właściwego powiatowego urzędu pracy" zastępuje
  się wyrazami "właściwego starosty";
42) w art. 43 w zdaniu wstępnym po wyrazie "kształcenia," dodaje się wyraz
  "dokształcania,";
43) w art. 44:
   a) ust. 1 otrzymuje brzmienie:
         "1. Zadania, o których mowa w art. 43, są realizowane przez Komendanta
           Głównego Ochotniczych Hufców Pracy przy pomocy Komendy Głównej
           Ochotniczych Hufców Pracy, wojewódzkich komendantów ochotniczych
           hufców pracy oraz podległych im jednostek organizacyjnych.",
   b) po ust. 2 dodaje się ust. 3 w brzmieniu:
         "3. Komendanta Głównego Ochotniczych Hufców Pracy powołuje i odwołuje
           minister właściwy do spraw pracy.";
44) w art. 48 w ust. 2 po wyrazie "zatrudnienia" dodaje się wyrazy "oraz
  wykonywania innej pracy zarobkowej";
45) w art. 49 w ust. 2 skreśla się wyrazy "w porozumieniu z ministrem właściwym
  do spraw pracy";
46) art. 50 i 51 otrzymują brzmienie:
      "Art. 50. 1. Cudzoziemiec może wykonywać pracę na terytorium
             Rzeczypospolitej Polskiej, jeżeli posiada zezwolenie na pracę
             wydane przez wojewodę właściwego ze względu na siedzibę
             pracodawcy. Z obowiązku tego są zwolnieni cudzoziemcy posiadający
             zezwolenie na osiedlenie się lub status uchodźcy w
             Rzeczypospolitej Polskiej.
         2. Warunkiem wydania cudzoziemcowi zezwolenia na pracę jest
           wcześniejsze uzyskanie przez pracodawcę przyrzeczenia i uzyskanie
           przez cudzoziemca odpowiedniej wizy lub zezwolenia na zamieszkanie
           na czas oznaczony na terytorium Rzeczypospolitej Polskiej.
         3. W przypadku gdy cudzoziemiec posiada odpowiednią wizę lub
           zezwolenie na zamieszkanie na czas oznaczony na terytorium
           Rzeczypospolitej Polskiej, wojewoda wydaje decyzję w sprawie
           zezwolenia na pracę. Przepisy ust. 4-8 stosuje się odpowiednio.
         4. O wydanie przyrzeczenia cudzoziemcowi, który wykonuje pracę u
           pracodawcy mającego siedzibę lub miejsce zamieszkania poza granicami
           Rzeczypospolitej Polskiej, skierowanemu przez tego pracodawcę do
           wykonywania pracy przez okres nieprzekraczający jednego miesiąca w
           ciągu roku u pracodawcy mającego siedzibę na terytorium
           Rzeczypospolitej Polskiej, występuje pracodawca zagraniczny lub
           pracodawca, u którego będzie wykonywane zadanie określone przez
           delegującego. Decyzję w sprawie przyrzeczenia wydaje wojewoda
           właściwy ze względu na siedzibę pracodawcy, u którego będzie
           wykonywane zadanie określone przez delegującego.
         5. Przepis ust. 4 nie narusza przepisów wydanych na podstawie art. 51
           ust. 2 dotyczących trybu zatrudniania cudzoziemców przy realizacji
           usług eksportowych świadczonych przez pracodawców zagranicznych w
           Polsce.
         6. O przyrzeczenie i zezwolenie na pracę dla cudzoziemców pełniących
           funkcje w zarządach osób prawnych prowadzących działalność
           gospodarczą występuje podmiot upoważniony do powierzenia
           cudzoziemcowi wykonywania pracy.
         7. Przyrzeczenie i zezwolenie na pracę cudzoziemca w jednostkach
           podległych ministrowi właściwemu do spraw kultury i ochrony
           dziedzictwa narodowego, ministrowi właściwemu do spraw kultury
           fizycznej i sportu, ministrowi właściwemu do spraw nauki, ministrowi
           właściwemu do spraw turystyki, ministrowi właściwemu do spraw
           szkolnictwa wyższego, ministrowi właściwemu do spraw zdrowia,
           ministrowi właściwemu do spraw oświaty i wychowania oraz Prezesowi
           Polskiej Akademii Nauk są wydawane przez wojewodę, jeżeli są
           spełnione warunki określone w przepisach tej ustawy oraz w odrębnych
           przepisach.
         8. Przyrzeczenie wydaje pracodawcy wojewoda, uwzględniając sytuację na
           lokalnym rynku pracy oraz kryteria, o których mowa w art. 6c ust. 1
           pkt 3. Przyrzeczenie i zezwolenie na pracę są wydawane na czas
           oznaczony dla określonego cudzoziemca i pracodawcy, na określone
           stanowisko lub rodzaj wykonywanej pracy.
         9. Jeżeli odrębne przepisy nie stanowią inaczej, pracodawca zawiera z
           cudzoziemcem umowę dotyczącą zatrudnienia lub wykonywania innej
           pracy zarobkowej na czas udzielonego zezwolenia.
         10. Jeżeli odrębne przepisy uzależniają możliwość zajmowania
           określonego stanowiska, wykonywania zawodu lub innej działalności od
           uzyskania zgody właściwego organu na ich wykonywanie, pracodawca
           przed wystąpieniem do wojewody obowiązany jest uzyskać taką zgodę.
         11. Zezwolenie, o którym mowa w ust. 1, podlega cofnięciu przez
           wojewodę, jeżeli cudzoziemiec wykonuje pracę niezgodnie z uzyskanym
           zezwoleniem albo nastąpiła utrata uprawnień do wykonywania pracy, a
           także w sytuacji, gdy cudzoziemiec wykonujący za pracodawcę będącego
           jednostką organizacyjną czynności w sprawach z zakresu prawa pracy w
           sposób rażący i uporczywy narusza te przepisy. Cofnięcie zezwolenia,
           o którym mowa w ust. 1, w przypadku naruszenia przepisów prawa pracy
           następuje na wniosek właściwego inspektora pracy.
         12. Cofnięcie zezwolenia, o którym mowa w ust. 1, przed upływem
           okresu, na który zostało wydane, zobowiązuje pracodawcę do
           rozwiązania umowy z cudzoziemcem nie później niż w ciągu 3 dni od
           dnia powiadomienia go o cofnięciu zezwolenia na pracę. W przypadku
           cudzoziemca delegowanego pracodawca jest zobowiązany do
           niezwłocznego odwołania go z delegacji.
         13. Przepisy ust. 1"5 i 7"9 stosuje się odpowiednio do przedsiębiorcy
           oraz do osoby fizycznej, zamierzających powierzyć cudzoziemcowi
           wykonywanie pracy.
         14. Przepisów ust. 1"3 nie stosuje się w przypadku, gdy pracodawca
           powierza cudzoziemcowi wykonywanie pracy poza terytorium
           Rzeczypospolitej Polskiej.
         15. Wojewoda wydaje pracodawcy decyzję w sprawie, o której mowa w ust.
           2 i 3, po wpłaceniu na konto Funduszu Pracy Krajowego Urzędu Pracy
           jednorazowej wpłaty w wysokości najniższego wynagrodzenia, za każdą
           osobę. W przypadku ubiegania się o przedłużenie ważności zezwolenia
           na pracę wpłata wynosi połowę najniższego wynagrodzenia.
     Art. 51. 1. Minister właściwy do spraw pracy określi, w drodze
             rozporządzenia, szczegółowe zasady i tryb wydawania przyrzeczeń i
             zezwoleń na pracę cudzoziemców, wzory wniosków o przyrzeczenie i
             innych dokumentów, z uwzględnieniem, że:
           1) przyrzeczenie wydawane jest na wniosek pracodawcy na czas
             określony,
           2) zezwolenie wydawane jest na czas określony w przyrzeczeniu, nie
             dłuższy jednak niż okres ważności odpowiedniej wizy lub zezwolenia
             na zamieszkanie na czas oznaczony na terytorium Rzeczypospolitej
             Polskiej.
         2. Minister właściwy do spraw pracy określi, w drodze rozporządzenia,
           szczegółowe zasady i tryb wydawania przyrzeczeń i zezwoleń na pracę
           cudzoziemców zatrudnionych przy realizacji usług eksportowych
           świadczonych przez pracodawców zagranicznych w Rzeczypospolitej
           Polskiej oraz wzory wniosków o przyrzeczenie i innych dokumentów,
           kierując się zasadami określonymi w ust. 1.
         3. Minister właściwy do spraw kultury i ochrony dziedzictwa
           narodowego, w porozumieniu z ministrem właściwym do spraw pracy,
           może określić, w drodze rozporządzenia, szczegółowe zasady i warunki
           wykonywania pracy przez cudzoziemców w ramach usług artystycznych,
           mając w szczególności na względzie, że cudzoziemiec powinien
           posiadać kwalifikacje i staż pracy wymagane wobec obywateli polskich
           oraz znać język polski, jeżeli jest to niezbędne do wykonywania
           pracy w ramach usług artystycznych.
         4. Minister właściwy do spraw pracy określi, w drodze rozporządzenia,
           przypadki, w których powierzenie wykonywania pracy cudzoziemcowi na
           terytorium Rzeczypospolitej Polskiej jest dopuszczalne bez
           konieczności uzyskania zezwolenia na pracę, wynikające w
           szczególności z umów i porozumień międzynarodowych, programów
           szkoleniowych lub doradczych prowadzonych w ramach Unii
           Europejskiej, a także ze specyfiki wykonywanego zawodu.
         5. Minister właściwy do spraw pracy może określić, w drodze
           rozporządzenia, przypadki, w których przyrzeczenie i zezwolenie na
           pracę cudzoziemca wydawane są przez wojewodę bez względu na sytuację
           na lokalnym rynku pracy i kryteria, o których mowa w art. 6c ust. 1
           pkt 3, kierując się w szczególności zasadą wzajemności.";
47) w art. 55:
   a) w ust. 1:
     - pkt 4b otrzymuje brzmienie:
        "4b) dochody z tytułu wykonywania praw z akcji i udziałów oraz zbycia
           akcji i udziałów nabytych ze środków Funduszu Pracy przed dniem 1
           stycznia 2000 r.,",
     - po pkt 4b dodaje się pkt 4c w brzmieniu:
         "4c) odsetki od pożyczek udzielonych z Funduszu Pracy,",
   b) w ust. 2 wyrazy "ust. 11 i 12" zastępuje się wyrazami "ust. 15";
48) w art. 56:
   a) ust. 2 otrzymuje brzmienie:
         "2. Poboru składek na Fundusz Pracy dokonuje Zakład Ubezpieczeń
           Społecznych na wyodrębniony rachunek bankowy prowadzony dla składek
           na Fundusz Pracy i Fundusz Gwarantowanych Świadczeń Pracowniczych i
           przekazuje na rachunek bankowy Funduszu Pracy Krajowego Urzędu Pracy
           niezwłocznie, nie później jednak niż w ciągu 3 dni roboczych od ich
           otrzymania, w formie zaliczek, część składek zgromadzonych na koncie
           odpowiadającą udziałowi stopy procentowej składek na Fundusz Pracy w
           sumie stóp procentowych składek na Fundusz Pracy i Fundusz
           Gwarantowanych Świadczeń Pracowniczych. Zakład ostatecznie rozlicza
           pobrane składki na Fundusz Pracy do 10 dnia następnego miesiąca.",
   b) w ust. 3 wyrazy "o zobowiązaniach podatkowych" zastępuje się wyrazami
     "Ordynacji podatkowej",
   c) po ust. 3 dodaje się ust. 3a w brzmieniu:
       "3a. W przypadku nieprzekazania w terminach, o których mowa w ust. 2,
           składek na rachunek bankowy Funduszu Pracy Krajowego Urzędu Pracy
           należne są od Zakładu Ubezpieczeń Społecznych odsetki ustawowe.";
49) w art. 57 w ust. 1:
   a) skreśla się pkt 3a,
   b) w pkt 27 po wyrazach "ust. 4" dodaje się wyrazy "oraz opłaconych od nich
     składek na ubezpieczenia społeczne",
   c) pkt 30 otrzymuje brzmienie:
        "30) zasiłków porodowych wypłaconych osobom, o których mowa w art. 31
           ust. 1, oraz pobierającym zasiłki przedemerytalne lub świadczenia
           przedemerytalne, a także zasiłków pogrzebowych wypłaconych osobom, o
           których mowa w art. 37m ust. 1a,";
50) w art. 60:
   a) w ust. 1 wyrazy " Urzędy pracy" zastępuje się wyrazem " Wojewodowie",
   b) w ust. 2 w pkt 1 dodaje się na końcu wyrazy "a także wykonywania pracy
     przez cudzoziemca,",
   c) w ust. 7 wyrazy "Pracownicy urzędów pracy" zastępuje się wyrazami
     "Przeprowadzający kontrolę";
51) w art. 61 użyte w różnych przypadkach i liczbie wyrazy "urzędy pracy"
  zastępuje się użytym w odpowiednim przypadku i liczbie wyrazem "wojewodowie";
52) art. 62 otrzymuje brzmienie:
    "Art. 62. Wojewodowie przedstawiają ministrowi właściwemu do spraw pracy,
           do końca pierwszego kwartału roku, wyniki przeprowadzonych w roku
           poprzednim kontroli oraz ocenę przestrzegania przepisów ustawy.";
53) art. 64 otrzymuje brzmienie:
      "Art. 64. 1. Kto powierza wykonywanie pracy cudzoziemcowi
             nieposiadającemu zezwolenia, o którym mowa w art. 50 ust. 1, lub
             na innym stanowisku albo na innych warunkach niż określone w
             zezwoleniu, podlega karze grzywny.
         2. Cudzoziemiec nieposiadający zezwolenia na osiedlenie się lub
           statusu uchodźcy w Rzeczypospolitej Polskiej, który wykonuje pracę
           bez zezwolenia, o którym mowa w art. 50 ust. 1, podlega karze
           grzywny lub wydaleniu zgodnie z przepisami o cudzoziemcach.";
54) w art. 73a skreśla się wyrazy "oraz w rozumieniu przepisów o zaopatrzeniu
  emerytalnym pracowników i ich rodzin, o ubezpieczeniu społecznym oraz o
  świadczeniach pieniężnych z tytułu wypadków przy pracy i chorób zawodowych".
                                     Art. 2.
W ustawie z dnia 29 listopada 1990 r. o pomocy społecznej (Dz.U. z 1998 r. Nr
64, poz. 414, Nr 106, poz. 668, Nr 117, poz. 756 i Nr 162, poz. 1118 i 1126, z
1999 r. Nr 20, poz. 170, Nr 79, poz. 885, Nr 90, poz. 1001 oraz z 2000 r. Nr 12,
poz. 136 i Nr 19, poz. 238) w art. 31 w ust. 4a dodaje się zdanie drugie w
brzmieniu:
    "Prawo do gwarantowanego zasiłku okresowego nie przysługuje w przypadku
     upływu okresu pobierania zasiłku dla bezrobotnych, do którego osoba
     uprawniona nabyła prawo w wyniku zaliczenia okresu pobierania
     gwarantowanego zasiłku okresowego.".
                                     Art. 3.
1. Postępowania w sprawach indywidualnych wszczętych i niezakończonych przed
  dniem 1 stycznia 2002 r., przechodzących do właściwości wojewodów, przejmują
  wojewodowie, z tym że:
   1) czynności podjęte przed dniem 1 stycznia 2002 r. pozostają w mocy,
   2) odwołania od decyzji wydanych w pierwszej instancji przez starostów przed
     dniem 1 stycznia 2002 r. w sprawach przechodzących do właściwości
     wojewodów rozpatruje Prezes Krajowego Urzędu Pracy.
2. Sprawy wszczęte i niezakończone przed dniem 1 stycznia 2002 r., podlegają
  rozpoznaniu według przepisów tej ustawy.
                                        
                                     Art. 4.
1. Prawo do zasiłku dla bezrobotnych przysługuje osobom, które utraciły prawo
  do gwarantowanego zasiłku okresowego z powodu upływu okresu jego pobierania
  od dnia 1 stycznia 2000 r. do dnia wejścia w życie niniejszej ustawy, o ile w
  dniu wejścia w życie niniejszej ustawy są bezrobotne w rozumieniu przepisów o
  zatrudnieniu i przeciwdziałaniu bezrobociu.
2. Do osób, o których mowa w ust. 1, nie stosuje się art. 23 ust. 1 pkt 2
  ustawy wymienionej w art. 1, w zakresie dotyczącym spełnienia wymogów
  uprawniających do nabycia prawa do zasiłku przysługującego bezrobotnemu, w
  okresie 18 miesięcy poprzedzających dzień zarejestrowania.
                                        
                                     Art. 5.
1. Do okresu uprawniającego do zasiłku przedemerytalnego lub świadczenia
  przedemerytalnego, w rozumieniu art. 37l ust. 1 ustawy, o której mowa w art.
  1, zalicza się pobieranie zasiłku dla bezrobotnych w okresie od dnia 1
  stycznia 2001 r. do dnia ogłoszenia niniejszej ustawy.
2. Osobom, które nabyły prawo do zasiłku przedemerytalnego lub świadczenia
  przedemerytalnego w okresie, o którym mowa w ust. 1, z tytułu pobierania w
  tym okresie zasiłku dla bezrobotnych, zasiłek przedemerytalny lub świadczenie
  przedemerytalne przysługuje od następnego dnia po spełnieniu warunków do ich
  nabycia.
3. Osobom, których prawo do pobierania zasiłku przedemerytalnego lub
  świadczenia przedemerytalnego uległo zawieszeniu z tytułu osiągania dochodów,
  o których mowa w art. 37n ust. 2a ustawy, o której mowa w art. 1, przysługuje
  prawo do zasiłku przedemerytalnego lub świadczenia przedemerytalnego od dnia
  zawieszenia uprawnienia.
4. Uprawnienia, o których mowa w ust. 1-3, przyznaje się po złożeniu przez
  uprawnione osoby odpowiednich wniosków i dokumentów określonych przepisami
  ustawy, o której mowa w art. 1.
                                        
                                     Art. 6.
Ustawa wchodzi w życie po upływie 14 dni od dnia ogłoszenia, z wyjątkiem:
1) art. 6 pkt 5 i 8, art. 6c ust. 1 pkt 3-5, art. 50, 51, 56 ust. 2, art. 60
  ust. 1, 2 i 7, art. 61 i 62, w brzmieniu ustalonym przez art. 1, oraz art. 3,
  które wchodzą w życie z dniem 1 stycznia 2002 r.,
2) art. 37l ust. 1, art. 37n ust. 1, 2 i 2a oraz art. 5, które wchodzą w życie
  z dniem ogłoszenia, z mocą od dnia 1 stycznia 2001 r.
