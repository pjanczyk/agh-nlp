



                                    
                              
Dz.U. z 1996 r. Nr 137, poz. 638                                  
                                    
                              
      
                                USTAWA
                      z dnia 21 listopada 1996 r.
                                    
        o zmianie ustawy o podatku dochodowym od osób fizycznych
                                    
                                    
                                Art. 1.
W ustawie z dnia 26 lipca 1991 r. o podatku dochodowym od osób fizycznych 
(Dz.U. z 1993 r. Nr 90, poz. 416 i Nr 134, poz. 646, z 1994 r. Nr 43, poz. 163, 
Nr 90, poz. 419, Nr 113, poz. 547, Nr 123, poz. 602 i Nr 126, poz. 626, z 1995 
r. Nr 5, poz. 25 i Nr 133, poz. 654 oraz z 1996 r. Nr 25, poz. 113 i Nr 87, poz. 
395) wprowadza się następujące zmiany:
 1) w art. 6:
   a) w ust. 2 po wyrazach "art. 26" dodaje się wyrazy "i art. 26a",
   b) ust. 4 otrzymuje brzmienie:
       "4. Od osób samotnie wychowujących w roku podatkowym:
          1) dzieci małoletnie, 
          2) dzieci, bez względu na ich wiek, na które, zgodnie z odrębnymi
            przepisami, pobierany był zasiłek pielęgnacyjny,
          3) dzieci do ukończenia 25 lat uczące się w szkołach, o których 
            mowa w przepisach o systemie oświaty lub w przepisach o 
            szkolnictwie wyższym, jeżeli w roku podatkowym dzieci te nie 
            uzyskały dochodów, z wyjątkiem dochodów zwolnionych (wolnych)
            od podatku dochodowego
        - podatek może być ustalony, na wniosek wyrażony w rocznym 
         zeznaniu podatkowym, w podwójnej wysokości podatku obliczonego
         od połowy dochodów; przepisy ust. 2, zdanie po średniku, i 
         ust. 3 stosuje się odpowiednio.";
 2) w art. 10 w ust. 2 wyrazy "art. 26 ust. 1 pkt 6" zastępuje się wyrazami "art. 
   26 ust. 1 pkt 8";
 3) w art. 11:
   a) w ust. 1 wyrazy "art. 14-19" zastępuje się wyrazami "art. 14-16, art. 17 
     pkt 6, art. 19",
   b) po ust. 2 dodaje się ust. 2a w brzmieniu:
          "2a. Przy ustalaniu wartości innych nieodpłatnych świadczeń lub 
             świadczeń częściowo odpłatnych przepisy art. 12 ust. 3 i 3a 
             stosuje się odpowiednio.",
   c) w ust. 3 zdanie drugie otrzymuje brzmienie:
        "Jeżeli podatnik nie korzysta z usług banku dewizowego, przychody
         przelicza się na złote według kursu średniego walut obcych z 
         dnia uzyskania przychodów, ogłaszanego przez Narodowy Bank 
         Polski.";
 4) w art. 14:
   a) w ust. 2:
       - pkt 6 otrzymuje brzmienie:
          "6) wartość umorzonych lub przedawnionych zobowiązań, z zastrzeżeniem
             ust. 3 pkt 6, w tym z tytułu zaciągniętych kredytów
             (pożyczek), z wyjątkiem umorzonych pożyczek z Funduszu
             Pracy i Państwowego Funduszu Rehabilitacji Osób Niepełnosprawnych,",
       - w pkt 7 kropkę zastępuje się przecinkiem i dodaje się pkt 8 w 
         brzmieniu:
          "8) wartość otrzymanych świadczeń w naturze i innych nieodpłatnych
             świadczeń, obliczonych zgodnie z art. 12 ust. 2, 3 i 
             3a.",
   b) w ust. 3 w pkt 3a skreśla się wyrazy "lub umorzonych";
 5) w art. 16 w ust. 1 po wyrazach "innym osobom" dodaje się wyrazy "fizycznym
   i prawnym oraz jednostkom organizacyjnym nie mającym osobowości 
   prawnej";
 6) art. 17 otrzymuje brzmienie:
         "Art. 17. Za przychody z kapitałów pieniężnych uważa się:
                 1) odsetki od pożyczek, 
                 2) odsetki od wkładów oszczędnościowych i środków 
                   na rachunkach bankowych, z wyjątkiem utrzymywanych
                   w związku z wykonywaną działalnością gospodarczą,
                 3) odsetki (dyskonto) od obligacji i innych papierów 
                   wartościowych,
                 4) dywidendy i inne przychody z tytułu udziału w zyskach
                   osób prawnych, których podstawą uzyskania 
                   jest tytuł prawny w postaci udziałów (akcji) stanowiących
                   kapitał osób prawnych, w tym również 
                   oprocentowanie udziałów członkowskich z nadwyżki 
                   bilansowej (dochodu ogólnego) w spółdzielniach, 
                   przychody z tytułu podziału majątku likwidowanej 
                   spółki (spółdzielni) oraz wartość dokonanych na 
                   rzecz udziałowców i akcjonariuszy nieodpłatnych lub 
                   częściowo odpłatnych świadczeń, ustaloną według 
                   zasad określonych w art. 12 ust. 3 i 3a,
                 5) przychody z tytułu udziału w dochodach funduszy 
                   powierniczych, w tym również z tytułu umorzenia 
                   jednostek uczestnictwa w funduszach powierniczych, 
                   w części przekraczającej koszt ich nabycia, a jeżeli 
                   nabycie nastąpiło w drodze spadku - w części przekraczającej
                   wartość z dnia nabycia spadku,
                 6) należne, choćby nie zostały faktycznie otrzymane, 
                   przychody z odpłatnego przeniesienia tytułu własności
                   udziałów w spółkach, akcji oraz innych papierów 
                   wartościowych.";
 7) w art. 21 w ust. 1:
   a) w pkt 5 wyrazy "z obligacji Skarbu Państwa" zastępuje się wyrazami "od 
     papierów wartościowych emitowanych przez Skarb Państwa i od obligacji
     emitowanych przez jednostki samorządu terytorialnego",
   b) pkt 11 i 12 otrzymują brzmienie:
       "11) wartość świadczeń rzeczowych wynikających z przepisów o 
           bezpieczeństwie i higienie pracy oraz ekwiwalenty za te świadczenia
           wypłacane zgodnie z przepisami wydanymi przez Radę 
           Ministrów lub właściwego ministra, a także ekwiwalenty pieniężne
           za pranie odzieży roboczej, za używanie odzieży i obuwia 
           własnego zamiast roboczego,
        12) wartość napojów bezalkoholowych oraz posiłków wydawanych 
           pracownikom do spożycia wyłącznie w czasie wykonywania pracy,
           bez prawa do ekwiwalentu z tego tytułu,",
   c) w pkt 16 wyraz "pracowników" skreśla się,
   d) pkt 17-19 otrzymują brzmienie:
         "17) diety oraz kwoty stanowiące zwrot kosztów, otrzymywane 
             przez osoby wykonujące czynności związane z pełnieniem 
             obowiązków społecznych i obywatelskich - do wysokości nie 
             przekraczającej miesięcznie trzykrotnego najniższego wynagrodzenia
             pracowników, określonego w odrębnych przepisach,
             za grudzień roku poprzedzającego rok podatkowy,
          18) dodatek za rozłąkę wypłacany pracownikom czasowo przeniesionym
             - do wysokości diet za czas podróży służbowej 
             pracowników, określonych w odrębnych ustawach lub przepisach
             wydanych przez właściwego ministra,
          19) wartość świadczeń ponoszonych przez pracodawcę z tytułu:
              a) zakwaterowania pracowników w hotelach pracowniczych 
                oraz kwaterach prywatnych wynajmowanych na cele 
                zbiorowego zakwaterowania,
              b) udostępnienia lokalu mieszkalnego pracownikom, 
                w przypadku zatrudnienia poza miejscem ich stałego 
                zamieszkania - do wysokości nie przekraczającej miesięcznie
                trzykrotnego najniższego wynagrodzenia pracowników,
                określonego w odrębnych przepisach, za grudzień 
                roku poprzedzającego rok podatkowy,",
   e) w pkt 22 na końcu dodaje się wyrazy "obowiązujących w przedsiębiorstwach
     państwowych; zwolnienie ma zastosowanie, jeżeli przebieg pojazdu,
     z wyłączeniem wypłat ryczałtu pieniężnego, jest udokumentowany 
     zgodnie z art. 23 ust. 5",
   f) pkt 41 otrzymuje brzmienie:
         "41) dochód uzyskany przez podatnika ze sprzedaży świadectwa 
             udziałowego wydanego sprzedającemu zgodnie z przepisami 
             o narodowych funduszach inwestycyjnych i ich prywatyzacji,",
   g) pkt 44 otrzymuje brzmienie:
          "44) przychody członków Ochotniczych Straży Pożarnych, uzyskane
             z tytułu uczestnictwa w szkoleniach, akcjach ratowniczych 
             i akcjach związanych z likwidowaniem klęsk żywiołowych,",
   h) w pkt 45 kropkę zastępuje się przecinkiem i dodaje pkt 46-51 w 
     brzmieniu:
         "46) przychody pochodzące z międzypaństwowych instytucji finansowych
             lub ze środków przyznanych przez rządy obcych 
             państw na podstawie umów zawartych z tymi instytucjami 
             lub państwami przez Radę Ministrów, właściwego ministra 
             lub agencje rządowe oraz odsetki od tych przychodów lub 
             środków lokowanych na bankowych rachunkach terminowych,
          47) przychody z tytułu dotacji z budżetu państwa na dofinansowanie
             kosztów zadań w zakresie postępu biologicznego w 
             produkcji roślinnej i zwierzęcej,
          48) dotacje, subwencje i dopłaty otrzymane z Państwowego Funduszu
             Rehabilitacji Osób Niepełnosprawnych przez zakłady 
             pracy chronionej na podstawie przepisów o zatrudnianiu i 
             rehabilitacji osób niepełnosprawnych,
          49) kwoty wypłacone osobom wymienionym w art. 24 ust. 1 i 2 
             ustawy z dnia 22 czerwca 1995 r. o zakwaterowaniu Sił 
             Zbrojnych Rzeczypospolitej Polskiej (Dz.U. Nr 86, poz. 433 
             i z 1996 r. Nr 106, poz. 496) z tytułu:
              a) ekwiwalentu pieniężnego w zamian za rezygnację z kwatery,
              b) świadczenia finansowego na pokrycie kosztów najmu lokalu
                mieszkalnego, do wysokości określonej w pkt 19 
                lit. b),
          50) przychody otrzymane w związku:
              a) ze zwrotem udziałów lub wkładów w spółdzielni albo 
                wkładów w spółce,
              b) z umorzeniem udziałów lub akcji w spółce mającej osobowość
                prawną
           - w części stanowiącej koszt nabycia, a jeżeli nabycie nastąpiło
             w drodze spadku lub darowizny - do wysokości wartości 
             z dnia nabycia spadku lub darowizny,
          51) przychody otrzymane z tytułu zwrotu dopłat wniesionych 
             uprzednio, zgodnie z odrębnymi przepisami, do spółki mającej
             osobowość prawną - do wysokości wniesionych dopłat.";
 8) w art. 22:
   a) ust. 7 otrzymuje brzmienie:
          "7. Minister Finansów, w drodze rozporządzenia, określi:
              1) składniki majątkowe uznawane za środki trwałe oraz 
                wartości niematerialne i prawne, sposób ustalania ich 
                wartości początkowej, szczegółowe zasady i stawki amortyzacji,
                a także tryb i terminy aktualizacji wyceny środków
                trwałych,
              2) szczegółowe zasady i tryb:
                 a) zaliczania składników majątkowych do środków 
                   trwałych albo wartości niematerialnych i prawnych, 
                   a także zmniejszania kosztów uzyskania przychodów, 
                   w przypadku gdy składniki te, ze względu na przewidywany
                   okres używania, nie zostały uprzednio zaliczone
                   do tych środków albo wartości,
                 b) naliczania odsetek za okres, w którym składniki majątkowe
                   określone w lit. a) nie były zaliczone do 
                   środków trwałych albo wartości niematerialnych i 
                   prawnych,
              3) szczegółowe zasady ewidencjonowania środków trwałych 
                oraz wartości niematerialnych i prawnych przez podatników
                nie obowiązanych do prowadzenia ksiąg rachunkowych.",
   b) po ust. 7 dodaje się ust. 7a w brzmieniu:
         "7a. Prezes Głównego Urzędu Statystycznego ogłasza w Dzienniku
             Urzędowym Rzeczypospolitej Polskiej "Monitor Polski" 
             wskaźniki przeliczeniowe i określa sposób ich stosowania w 
             aktualizacji wyceny wartości środków trwałych.",
   c) ust. 8 otrzymuje brzmienie:
          "8. Kosztem uzyskania przychodów są odpisy z tytułu zużycia 
             środków trwałych oraz wartości niematerialnych i prawnych 
             (odpisy amortyzacyjne) dokonywane wyłącznie zgodnie z 
             przepisami wydanymi na podstawie ust. 7.",
   d) w ust. 9 skreśla się pkt 3a,
   e) w ust. 11 po wyrazie "Jeżeli" dodaje się wyraz "roczne",
   f) dodaje się ust. 12 w brzmieniu:
         "12. Do przychodów, o których mowa w art. 14 i 14a, nie mają 
             zastosowania koszty uzyskania przychodów określone w ust. 
             9 pkt 3.";
 9) w art. 23:
   a) w ust. 1:
       - w pkt 4 po wyrazach "samochodu osobowego" dodaje się wyrazy 
         "lub innego samochodu o dopuszczalnej ładowności nie przekraczającej
         500 kilogramów",
       - w pkt 12 skreśla się wyrazy "oraz podatku od sprzedaży akcji w 
         publicznym obrocie",
       - w pkt 22 przecinek na końcu zastępuje się średnikiem i dodaje się 
         wyrazy "nie są jednak kosztem uzyskania przychodów rezerwy 
         utworzone zgodnie z ustawą z dnia 29 września 1994 r. o rachunkowości
         (Dz.U. Nr 121, poz. 591), inne niż określone jako taki 
         koszt w niniejszej ustawie,",
       - w pkt 30 na końcu dodaje się wyrazy "z wyjątkiem składek na 
         rzecz organizacji pracodawców do wysokości określonej przez Radę Ministrów
         w drodze rozporządzenia",
       - w pkt 36 na końcu dodaje się wyrazy "obowiązujących w przedsiębiorstwach
         państwowych,",
       - w pkt 37 po wyrazach "Fundusz Pracy" dodaje się wyrazy "i inne 
         fundusze celowe utworzone na podstawie odrębnych ustaw -",
       - w pkt 46 po wyrazach "samochodu osobowego" dodaje się wyrazy 
         "lub innego samochodu o dopuszczalnej ładowności nie przekraczającej
         500 kilogramów", a po wyrazach "właściwego ministra" 
         dodaje się przecinek i wyrazy "obowiązującej w przedsiębiorstwach
         państwowych",
       - w pkt 47 po wyrazach "samochodu osobowego" dodaje się wyrazy 
         "lub innego samochodu o dopuszczalnej ładowności nie przekraczającej
         500 kilogramów",
       - w pkt 52 kropkę zastępuje się przecinkiem i dodaje się pkt 53-57 
         w brzmieniu:
          "53) wartości akcji lub udziałów w spółce albo wkładów w spółdzielni,
              objętych lub nabytych w zamian za wkład niepieniężny;
              w razie zbycia tych udziałów lub akcji albo wkładów,
              kosztem ich nabycia, ustalonym na dzień objęcia lub 
              nabycia udziałów lub akcji albo wkładów, są zaktualizowane,
              zgodnie z odrębnymi przepisami, wydatki na nabycie 
              albo wytworzenie lub ulepszenie składników majątku stanowiących
              wkład niepieniężny, pomniejszone o odpisy 
              amortyzacyjne dokonane przed wniesieniem wkładu, zaliczone
              do kosztów uzyskania przychodów,
           54) strat (kosztów) powstałych w wyniku utraty dokonanych 
              przedpłat (zaliczek, zadatków) w związku z niewykonaniem 
              umowy,
           55) nie wypłaconych należności z tytułów określonych w art. 41 
              ust. 1,
           56) wydatków (kosztów) związanych  z przychodami wolnymi 
              (zwolnionymi) od podatku dochodowego,
           57) składek opłaconych przez pracodawcę z tytułu zawartych 
              lub odnowionych umów ubezpieczenia na rzecz pracowników,
              z wyjątkiem umów dotyczących ryzyka grup 1, 3 i 5 
              działu I oraz grup 1 i 2 działu II, wymienionych w załączniku
              do ustawy z dnia 28 lipca 1990 r. o działalności ubezpieczeniowej
              (Dz.U. z 1996 r. Nr 11, poz. 62), jeżeli uprawnionym
              do otrzymania świadczenia nie jest pracodawca 
              i umowa ubezpieczenia, w okresie pięciu lat licząc od końca
              roku kalendarzowego, w którym ją zawarto lub odnowiono,
              wyklucza:
              a) wypłatę kwoty stanowiącej wartość odstąpienia od umowy,
              b) możliwość zaciągania zobowiązań pod zastaw praw wynikających
                z umowy,
              c) wypłatę z tytułu dożycia wieku oznaczonego w umowie.",
   b) ust. 2 otrzymuje brzmienie:
          "2. Za wierzytelności, o których mowa w ust. 1 pkt 20, uważa 
             się te wierzytelności, których nieściągalność została udokumentowana:
              1) postanowieniem o nieściągalności, uznanym przez wierzyciela
                jako odpowiadające stanowi faktycznemu, wydanym
                przez właściwy organ postępowania egzekucyjnego,
                albo
              2) postanowieniem sądu o:
                 a) oddaleniu wniosku o ogłoszenie upadłości, gdy majątek
                   masy nie wystarcza na zaspokojenie kosztów 
                   postępowania upadłościowego, lub
                 b) umorzeniu postępowania upadłościowego, gdy zachodzi
                   okoliczność, o której mowa w lit. a), lub
                 c) ukończeniu postępowania upadłościowego, albo
              3) protokołem sporządzonym przez podatnika, stwierdzającym,
                że przewidywane koszty procesowe związane z dochodzeniem
                wierzytelności byłyby wyższe od jej kwoty - 
                jeżeli uprzednio na tę wierzytelność utworzono rezerwę 
                uznawaną za koszt uzyskania przychodu.",
   c) dodaje się ust. 3-5 w brzmieniu:
          "3. Nieściągalność wierzytelności, w przypadku określonym w 
             ust. 1 pkt 21, uznaje się za uprawdopodobnioną, w szczególności
             gdy:
              1) dłużnik został wykreślony z ewidencji działalności gospodarczej,
                postawiony w stan likwidacji lub została ogłoszona
                jego upadłość albo
              2) na wniosek dłużnika wszczęte zostało postępowanie 
                ugodowe w rozumieniu przepisów o restrukturyzacji finansowej
                przedsiębiorstw i banków lub postępowanie 
                układowe w rozumieniu przepisów o postępowaniu 
                układowym, albo
              3) wierzytelność została zasądzona prawomocnym orzeczeniem
                sądu i skierowana na drogę postępowania egzekucyjnego,
                albo
              4) wierzytelność jest kwestionowana przez dłużnika, 
                na drodze powództwa sądowego.
           4. Ilekroć w ust. 1 jest mowa o stawce za jeden kilometr przebiegu
             pojazdu, rozumie się przez to stawkę określoną dla 
             samochodów osobowych, uwzględniającą odpowiednio pojemność
             silnika.
           5. Przebieg pojazdu, o którym mowa w ust. 1 pkt 36, powinien 
             być, z wyłączeniem ryczałtu pieniężnego, udokumentowany 
             w ewidencji przebiegu pojazdu prowadzonej przez pracownika
             według obowiązującego wzoru, potwierdzonej przez 
             podatnika na koniec każdego miesiąca. W razie braku tej 
             ewidencji wydatki ponoszone przez podatnika na rzecz pracowników
             z tytułu używania przez nich samochodów na potrzeby
             podatnika nie stanowią kosztu uzyskania przychodów.";
10) w art. 24:
   a) w ust. 1 wyrazy "bilans i rachunek wyników" zastępuje się wyrazami 
     "sprawozdanie finansowe",
   b) w ust. 3 ostatnie zdanie otrzymuje brzmienie: 
        "Nie ustala się dochodu na dzień likwidacji, jeżeli  w wyniku 
         zmiany formy prawnej lub połączenia przedsiębiorstw wartość 
         składników majątku objętych remanentem została wniesiona w formie
         wkładu lub aportu do nowo powstałego lub istniejącego 
         podmiotu gospodarczego albo gdy nastąpiła całkowita lub częściowa
         zmiana branży.",
   c) ust. 5 otrzymuje brzmienie:
          "5. Dochodem z udziału w zyskach osób prawnych jest dochód 
             faktycznie uzyskany z tego udziału, w tym także: wartość majątku
             otrzymanego w związku z likwidacją osoby prawnej, 
             dochód przeznaczony na podwyższenie kapitału zakładowego
             lub akcyjnego, a w spółdzielniach - dochód przeznaczony 
             na podwyższenie funduszu udziałowego oraz dochód stanowiący
             równowartość kwot przekazanych na ten kapitał (fundusz)
             z innych kapitałów (funduszy) osoby prawnej.";
11) art. 25 otrzymuje brzmienie:
        "Art. 25. 1. Jeżeli:
                 1) podatnik mający siedzibę (zarząd) na terytorium 
                   Rzeczypospolitej Polskiej, zwany dalej "podmiotem 
                   krajowym", bierze udział bezpośrednio lub pośrednio
                   w zarządzaniu lub kontroli albo posiada udział 
                   w kapitale przedsiębiorstwa położonego za granicą, 
                   albo
                 2) osoba fizyczna lub prawna mająca miejsce zamieszkania
                   albo siedzibę (zarząd) za granicą, zwana dalej 
                   "podmiotem zagranicznym", bierze udział bezpośrednio
                   lub pośrednio w zarządzaniu lub kontroli albo 
                   posiada udział w kapitale podmiotu krajowego, albo
                 3) te same osoby prawne lub fizyczne równocześnie, 
                   bezpośrednio lub pośrednio, biorą udział w zarządzaniu
                   lub kontroli albo posiadają udział w kapitale 
                   podmiotu krajowego i podmiotu zagranicznego
              - i jeżeli w wyniku takich powiązań zostaną ustalone lub 
                narzucone warunki  różniące się od warunków, które 
                ustaliłyby między sobą niezależne podmioty, i w wyniku 
                tego podmiot nie wykazuje dochodów albo wykazuje dochody
                niższe od tych, jakich należałoby oczekiwać, gdyby 
                wymienione powiązania nie istniały - dochody danego 
                podmiotu oraz należny podatek określa się bez uwzględnienia
                warunków wynikających z tych powiązań. 
              2. Dochody, o których mowa w ust. 1, określa się, w drodze
                oszacowania, stosując następujące metody:
                 1) porównywalnej ceny niekontrolowanej,
                 2) ceny odprzedaży,
                 3) rozsądnej marży ("koszt plus").
              3. Jeżeli nie jest możliwe zastosowanie metod wymienionych
                w ust. 2, stosuje się metody zysku transakcyjnego.
              4. Przepisy ust. 1-3 stosuje się odpowiednio, gdy podmiot 
                krajowy:
                 1) wykorzystuje swój związek z innym podmiotem krajowym,
                   któremu przysługują ulgi w podatku dochodowym,
                   albo
                 2) pozostaje w związku gospodarczym z innym podmiotem
                   krajowym i na rzecz tego podmiotu wykonuje
                   świadczenie na warunkach korzystniejszych, odbiegających
                   od ogólnie stosowanych w czasie i miejscu
                   wykonywania świadczenia
               - i w wyniku tego nie wykazuje dochodów lub wykazuje 
                dochody niższe od tych, jakich należałoby oczekiwać, 
                gdyby wymieniony związek nie istniał lub gdyby wymienione
                świadczenie nie zostało wykonane.
              5. Związek, o którym mowa w ust. 4 pkt 1, ma miejsce, 
                gdy między podmiotami lub osobami pełniącymi w nich 
                funkcje zarządzające, nadzorcze albo kontrolne istnieją 
                powiązania o charakterze rodzinnym, kapitałowym, majątkowym
                lub wynikające ze stosunku pracy. Związek 
                ten ma miejsce także, gdy którakolwiek z wymienionych 
                osób łączy funkcje zarządzające, nadzorcze lub kontrolne
                w podmiotach, o których mowa w ust. 4 pkt 1.
              6. Przez pojęcie powiązań rodzinnych, o których mowa 
                w ust. 5, rozumie się małżeństwo oraz pokrewieństwo 
                lub powinowactwo do drugiego stopnia.
              7. Przez pojęcie powiązań kapitałowych, o których mowa 
                w ust. 5, rozumie się sytuację, w której jedna z osób lub 
                jeden z kontrahentów posiada lub dysponuje, bezpośrednio
                lub pośrednio, prawem głosu wynoszącym co najmniej
                5% wszystkich praw głosu.
              8. Minister Finansów określi, w drodze rozporządzenia, 
                sposób i tryb określania dochodów w drodze oszacowania,
                według metod wymienionych w ust. 2 i 3.";
12) art. 26 otrzymuje brzmienie:
       "Art. 26. 1. Podstawę obliczenia podatku, z zastrzeżeniem art. 24 
                ust. 3 i art. 28-30, stanowi dochód ustalony zgodnie z 
                art. 9, art. 24 ust. 1 i 2 oraz ust. 4-7 lub art. 25, po odliczeniu
                kwot:
                 1) rent i innych trwałych ciężarów opartych na tytule 
                   prawnym, nie stanowiących kosztów uzyskania przychodów,
                   oraz alimentów, z wyjątkiem alimentów na 
                   rzecz dzieci, w wysokości ustalonej w wyroku alimentacyjnym,
                 2) składek na ubezpieczenie społeczne podatnika i 
                   osób z nim współpracujących, jeżeli nie zostały zaliczone
                   do kosztów uzyskania przychodów,
                 3) składek na rzecz organizacji, do których przynależność
                   podatnika jest obowiązkowa, jeżeli nie zostały 
                   zaliczone do kosztów uzyskania przychodów,
                 4) dokonanych w roku podatkowym zwrotów nienależnie
                   pobranych emerytur i rent oraz zasiłków z 
                   ubezpieczenia społecznego, w kwotach uwzględniających
                   podatek dochodowy, jeżeli nie zostały one 
                   potrącone przez organ rentowy,
                 5) dokonanych w roku podatkowym zwrotów nienależnie
                   pobranych świadczeń, które uprzednio zwiększyły
                   dochód podlegający opodatkowaniu, w kwotach 
                   uwzględniających pobrany podatek dochodowy, jeżeli
                   zwroty te nie zostały potrącone przez płatnika,
                 6) wydatków na cele rehabilitacyjne, ponoszonych 
                   przez podatnika będącego osobą niepełnosprawną 
                   lub podatnika, na którego utrzymaniu są osoby niepełnosprawne,
                 7) o które, zgodnie z prawem górniczym, została obniżona
                   podstawowa opłata eksploatacyjna za wydobywanie
                   kopalin,
                 8) wydatków poniesionych w roku podatkowym na budowę
                   własnego lub stanowiącego współwłasność budynku
                   mieszkalnego wielorodzinnego, z przeznaczeniem
                   znajdujących się w nim co najmniej pięciu lokali
                   mieszkalnych na wynajem, oraz wydatków na 
                   zakup działki pod budowę tego budynku. Za lokale 
                   przeznaczone na wynajem nie uważa się lokali mieszkalnych
                   wynajętych osobom, które w stosunku do 
                   właściciela lub chociażby do jednego ze współwłaścicieli
                   zaliczone są do I grupy podatkowej w rozumieniu
                   przepisów ustawy o podatku od spadków i 
                   darowizn,
                 9) darowizn:
                    a) na cele naukowe, naukowo-techniczne, oświatowe,
                      oświatowo-wychowawcze, kulturalne, kultury
                      fizycznej i sportu, ochrony zdrowia i pomocy
                      społecznej, rehabilitacji zawodowej i społecznej
                      inwalidów, a także wspierania inicjatyw społecznych
                      w zakresie budowy dróg i sieci telekomunikacyjnej
                      na wsi oraz zaopatrzenia wsi w 
                      wodę - łącznie do wysokości nie przekraczającej 
                      15% dochodu,
                    b) na cele kultu religijnego i na działalność charytatywno-opiekuńczą,
                      bezpieczeństwa publicznego,
                      obrony narodowej, ochrony środowiska, 
                      dobroczynne, a także na cele związane z budownictwem
                      mieszkaniowym dla samorządu terytorialnego
                      i na budowę strażnic jednostek 
                      ochrony przeciwpożarowej, w rozumieniu przepisów
                      o ochronie przeciwpożarowej, oraz ich 
                      wyposażenie i utrzymywanie - łącznie do wysokości
                      nie przekraczającej 10% dochodu.
              2. Ogólna kwota odliczeń z tytułu wydatków faktycznie poniesionych
                na cele określone w ust. 1 pkt 8 w okresie 
                obowiązywania ustawy nie może przekroczyć kwoty stanowiącej
                iloczyn 70 m{2} powierzchni użytkowej i wskaźnika
                przeliczeniowego 1 m{2} powierzchni użytkowej budynku
                mieszkalnego, ustalonego dla celów obliczania 
                premii gwarancyjnej od wkładów na oszczędnościowych 
                książeczkach mieszkaniowych za III kwartał roku poprzedzającego
                rok podatkowy, i liczby mieszkań przeznaczonych
                na wynajem osobom nie zaliczonym do I 
                grupy podatkowej, o której mowa w ust. 1 pkt 8.
              3. W przypadku budowy budynku wielorodzinnego, o którym
                mowa w ust. 1 pkt 8, stanowiącego współwłasność, 
                kwotę odliczeń przysługującą każdemu ze współwłaścicieli
                w ogólnej kwocie odliczeń, o której mowa w ust. 2, 
                ustala się proporcjonalnie do udziału we współwłasności; 
                w razie braku dowodu określającego wysokość udziałów 
                współwłaścicieli przyjmuje się, że udziały we współwłasności
                są równe.
              4. Wydatki, o których mowa w ust. 1 pkt 8, nie znajdujące 
                pokrycia w rocznym dochodzie podatnika, podlegają odliczeniu
                od dochodów osiągniętych w następnych latach, 
                aż do całkowitego ich odliczenia w granicach określonych
                w ust. 2 i 3.
              5. Łączna kwota odliczeń z tytułów określonych w ust. 1 
                pkt 9 nie może przekroczyć 15% dochodu lub przychodu
                opodatkowanego zryczałtowanym podatkiem dochodowym
                na podstawie art. 30 ust. 1 pkt 6, z tym że odliczeniu
                nie podlegają darowizny poniesione na rzecz:
                 1) osób fizycznych,
                 2) osób prawnych oraz jednostek organizacyjnych nie 
                   mających osobowości prawnej, prowadzących działalność
                   gospodarczą polegającą na wytwarzaniu wyrobów
                   przemysłu elektronicznego, paliwowego, tytoniowego,
                   spirytusowego, winiarskiego, piwowarskiego,
                   a także pozostałych wyrobów alkoholowych o 
                   zawartości alkoholu powyżej 1,5%, oraz wyrobów z 
                   metali szlachetnych albo z udziałem tych metali, lub 
                   handlu tymi wyrobami.
              6. Jeżeli przedmiotem darowizny są towary lub usługi opodatkowane
                podatkiem od towarów i usług, za kwotę darowizny
                uważa się wartość towaru lub usługi, uwzględniającą
                należny podatek od towarów i usług.
              7. Wysokość wydatków na cele określone w ust. 1 ustala 
                się na podstawie dokumentów stwierdzających ich poniesienie,
                z tym że odliczenie wydatków na cele określone
                w  ust. 1 pkt 8, z wyjątkiem wydatków na zakup działki,
                może być dokonane, jeżeli wydatki te zostały udokumentowane
                fakturami (rachunkami uproszczonymi) 
                wystawionymi wyłącznie przez podatnika podatku od 
                towarów i usług nie korzystającego ze zwolnienia od tego
                podatku albo dowodem odprawy celnej. W przypadku
                budowy budynku wielorodzinnego stanowiącego 
                współwłasność, wysokość poniesionych wydatków przypadającą
                na poszczególnych współwłaścicieli ustala się 
                proporcjonalnie do ich udziału we współwłasności; w razie
                braku dowodu określającego wysokość udziałów 
                przyjmuje się, że wydatki są równe.
              8. Odliczeniu podlegają wydatki na cele określone w ust. 1 
                pkt 8, jeżeli dotyczą budynków mieszkalnych znajdujących
                się na terytorium Rzeczypospolitej Polskiej, i wydatki
                te nie zostały zaliczone do kosztów uzyskania przychodów
                lub nie zostały zwrócone podatnikowi w jakiejkolwiek
                formie. 
              9. Kwota odliczeń, o której mowa w ust. 2 i 3, dotyczy wydatków
                poniesionych na cele określone w ust. 1 pkt 8, 
                łącznie przez oboje małżonków. Przepis art. 27a ust. 8 
                stosuje się odpowiednio. 
             10. Jeżeli przed upływem dziesięciu lat, licząc od końca roku
                kalendarzowego, w którym otrzymano decyzję właściwego
                organu o pozwoleniu na użytkowanie budynku 
                lub lokalu, w związku z budową którego dokonano odliczeń
                na podstawie ust. 1 pkt 8:
                 1) nastąpiło zbycie budynku, lokalu mieszkalnego, 
                   udziału we współwłasności lub
                 2) wynajęto budynek albo lokal mieszkalny osobom, 
                   które w stosunku do właściciela lub chociażby do 
                   jednego ze współwłaścicieli zaliczone są do I grupy 
                   podatkowej w rozumieniu przepisów ustawy o podatku
                   od spadków i darowizn, lub
                 3) dokonano zmiany przeznaczenia budynku lub lokalu 
                   z mieszkalnego na użytkowy albo przeznaczono budynek
                   lub lokal mieszkalny na potrzeby właściciela 
                   lub współwłaściciela
               - podatnik jest obowiązany wykazać w zeznaniu i doliczyć
                do dochodów roku podatkowego, w którym zaistniały
                te okoliczności, uprzednio odliczone kwoty w części
                przypadającej na ten budynek lub lokal. Kwoty doliczone
                do dochodu zwiększa się o 10% za każdy rok kalendarzowy
                brakujący do upływu okresu, o którym mowa
                w zdaniu poprzedzającym.
             11. Przy obliczaniu liczby lat brakujących do upływu okresu 
                dziesięcioletniego wlicza się rok, w którym nastąpiły 
                zdarzenia wymienione w ust. 10 pkt 1-3.
             12. W razie wystąpienia zdarzeń, o których mowa w ust. 10 
                pkt 1-3, przed otrzymaniem decyzji o pozwoleniu na 
                użytkowanie budynku lub lokalu, z którymi były związane
                odliczenia, podatnik jest obowiązany zwiększyć dochód
                o kwotę odliczoną od dochodu w części przypadającej
                na budynek lub lokale.
             13. Odliczeń wymienionych w ust. 1, z zastrzeżeniem art. 30 
                ust. 4, nie dokonuje się od dochodów (przychodów) 
                opodatkowanych w sposób zryczałtowany.
             14. Minister Finansów, w porozumieniu z Ministrem Pracy 
                i Polityki Socjalnej, w drodze rozporządzenia, określi 
                rodzaje wydatków, o których mowa w ust. 1 pkt 6, oraz 
                szczegółowe zasady i warunki odliczania ich od dochodu.";
13) po art. 26 dodaje się art. 26a w brzmieniu:
       "Art. 26a. 1. Od podstawy opodatkowania, obliczonej zgodnie z art. 
                26 ust. 1, odlicza się:
                 1) w roku podatkowym - wydatki na cele określone w 
                   ust. 3, zwane dalej "wydatkami inwestycyjnymi", oraz
                 2) w następnym roku podatkowym - z zastrzeżeniem 
                   ust. 20 pkt 2, kwotę stanowiącą połowę wydatków 
                   inwestycyjnych odliczonych od podstawy opodatkowania
                   w poprzednim roku podatkowym, zwaną dalej 
                   "premią inwestycyjną".
              2. Prawo do odliczeń przysługuje osobom fizycznym, których
                dochody są ustalane na podstawie ksiąg i opodatkowane
                przy zastosowaniu skali podatkowej, o której 
                mowa w art. 27:
                 1) prowadzącym działalność, wymienioną w art. 10 ust. 
                   1 pkt 3 i 4, we własnym imieniu i na własny rachunek,
                 2) osobom fizycznym będącym wspólnikami spółek nie 
                   mających osobowości prawnej, prowadzących działalność
                   wymienioną w pkt 1, którzy ponieśli wydatki 
                   inwestycyjne; w razie braku przeciwnego dowodu 
                   przyjmuje się, że udziały wspólników w poniesionym 
                   wydatku są równe.
              3. Odliczeniu od podstawy opodatkowania podlegają faktycznie
                poniesione wydatki na:
                 1) zakup i montaż maszyn lub urządzeń zaliczonych, 
                   zgodnie z Klasyfikacją rodzajową środków trwałych 
                   Głównego Urzędu Statystycznego, do grupy 3-6 i 8,
                 2) zakup, budowę, a także na rozbudowę będących 
                   własnością podatnika budynków i lokali stanowiących
                   odrębną nieruchomość w tych budynkach oraz 
                   budowli zaliczonych, zgodnie z Klasyfikacją rodzajową
                   środków trwałych Głównego Urzędu Statystycznego,
                   do grupy 1 podgrupa 10-13, podgrupa 15 
                   rodzaj 151 i 152 w zakresie budynków aptek, podgrupa
                   16 rodzaj 166 i 168, podgrupa 18 rodzaj 180 i 
                   182-185 oraz do grupy 2 podgrupa 20-23 i 25-27,
                 3) zakup środków transportu, z wyjątkiem samochodów
                   osobowych oraz innych samochodów o dopuszczalnej
                   ładowności nie przekraczającej 500 kilogramów,
                 4) zakup od Agencji Własności Rolnej Skarbu Państwa 
                   przedsiębiorstwa lub zorganizowanej części mienia 
                   przedsiębiorstwa, z wyjątkiem wydatków na zakup 
                   innych niż grunty składników majątku, od których 
                   zgodnie z przepisami wydanymi na podstawie art. 22 
                   ust. 7 nie dokonuje się odpisów amortyzacyjnych,
                 5) zakup praw majątkowych uznawanych za wartości 
                   niematerialne i prawne, od których dokonuje się 
                   odpisów amortyzacyjnych uznawanych za koszt uzyskania
                   przychodów - z wyjątkiem wartości niematerialnych
                   i prawnych związanych z wiedzą w dziedzinie
                   przemysłowej, handlowej, naukowej lub organizacyjnej
                   (know-how),
                 6) spłatę, określonej w umowie o podobnym charakterze
                   do umowy najmu lub dzierżawy, wartości środków
                   trwałych, o których mowa w pkt 1-4, jeżeli środki
                   te zgodnie z przepisami wydanymi na podstawie 
                   art. 14 ust. 5 zaliczane są do składników majątku 
                   najemcy, dzierżawcy albo używającego,
                 7) wytworzenie we własnym zakresie i na własny użytek
                   środków trwałych wymienionych w pkt 1 i 2,
                 8) zakup wykonanych na zamówienie środków trwałych 
                   wymienionych w pkt 1 i 2.
              4. Za wydatki inwestycyjne podlegające odliczeniu od podstawy
                opodatkowania uznaje się wydatki faktycznie poniesione
                w roku podatkowym, nie zwrócone podatnikowi 
                w jakiejkolwiek formie, pomniejszone o naliczony podatek
                od towarów i usług oraz o podatek akcyzowy - jeżeli 
                podatki te podlegają odliczeniu od należnego podatku 
                od towarów i usług.
              5. W przypadku zakupu składników majątku wymienionych 
                w ust. 3 pkt 1-5, za wydatki inwestycyjne, o których 
                mowa w ust. 4, uznaje się wydatki poniesione w roku 
                podatkowym, w którym, z zastrzeżeniem ust. 7, ma miejsce
                przeniesienie własności tych składników majątku.
              6. Faktycznie poniesione wydatki inwestycyjne, podlegające 
                odliczeniu od podstawy opodatkowania, obejmują:
                 1) w razie zakupu - określoną w umowie cenę sprzedaży
                   zapłaconą sprzedawcy oraz wydatki na montaż 
                   maszyn i urządzeń, o których mowa w ust. 3 pkt 1,
                 2) w razie wytworzenia we własnym zakresie środków 
                   trwałych wymienionych w ust. 3 pkt 1 - kwoty zapłacone
                   za zużyte do wytworzenia rzeczowe składniki
                   majątku oraz za wykorzystane usługi obce,
                 3) w razie zakupu środków trwałych wymienionych w 
                   ust. 3 pkt 2, wykonanych na zamówienie - cenę 
                   określoną w umowie sprzedaży lub kwotę zapłaconą 
                   za zamówione usługi,
                 4) w razie przyjęcia środków trwałych do odpłatnego 
                   korzystania na podstawie umowy o podobnym charakterze
                   do umowy najmu lub dzierżawy - kwotę 
                   stanowiącą spłatę wartości tych środków określonej 
                   w umowie.
              7. W przypadku:
                 1) dokonania przedpłat (zadatków) na poczet wydatków
                   określonych w ust. 3 pkt 1-5 oraz pkt 7 i 8, 
                   uznaje się je za wydatki inwestycyjne w roku podatkowym,
                   w którym następuje przeniesienie własności 
                   składników majątkowych wymienionych w tych 
                   przepisach,
                 2) zawarcia umowy, o której mowa w ust. 3 pkt 6, za 
                   wydatki inwestycyjne podlegające odliczeniu w danym
                   roku podatkowym uznaje się wydatki związane 
                   ze spłatą wartości składników majątkowych, poniesione
                   w tym samym roku,
                 3) zawarcia w roku podatkowym umowy, w której termin
                   zapłaty ceny przypada w roku następującym po 
                   roku podatkowym, w którym rzecz lub prawo zostały
                   wydane - wydatki związane z zapłatą ceny odlicza 
                   się od podstawy opodatkowania w roku faktycznego 
                   ich poniesienia.
              8. Odliczenia wydatków inwestycyjnych, o których mowa w 
                ust. 3 pkt 1-8, dokonane w roku podatkowym traktuje 
                się w tym roku na równi z odpisami z tytułu zużycia 
                środków trwałych oraz wartości niematerialnych i prawnych
                (odpisami amortyzacyjnymi), z tym że:
                 1) odliczenia te nie zmniejszają podstawy do ustalania 
                   odpisów amortyzacyjnych według zasad określonych 
                   w przepisach wydanych na podstawie art. 22 ust. 7,
                 2) odpisów amortyzacyjnych od środków trwałych oraz 
                   wartości niematerialnych i prawnych, o których mowa
                   w ust. 3 pkt 1-5 oraz pkt 7 i 8, dokonuje się począwszy
                   od miesiąca następującego po miesiącu oddania
                   ich do używania, nie wcześniej jednak niż od 
                   pierwszego dnia miesiąca następującego po roku 
                   podatkowym, w którym dokonano odliczenia,
                 3) w przypadku odliczeń wydatków inwestycyjnych, o 
                   których mowa w ust. 3 pkt 6, odpisów amortyzacyjnych
                   dokonuje się począwszy od pierwszego dnia 
                   miesiąca następującego po miesiącu, w którym środki
                   trwałe oddano do używania,
                 4) w przypadku odliczeń wydatków inwestycyjnych poniesionych
                   przed rozpoczęciem działalności albo w 
                   roku rozpoczęcia działalności, odpisów amortyzacyjnych
                   dokonuje się począwszy od pierwszego dnia 
                   miesiąca roku następującego po roku, w którym 
                   środki trwałe lub wartości niematerialne i prawne 
                   oddano do używania,
                 5) odpisów amortyzacyjnych, o których mowa w pkt 
                   2-4, dokonuje się do końca tego miesiąca, w którym 
                   następuje zrównanie wysokości sumy odpisów amortyzacyjnych
                   oraz kwoty dokonanych odliczeń z ich 
                   wartością początkową, określoną w przepisach wydanych
                   na podstawie art. 22 ust. 7,
                 6) suma odpisów amortyzacyjnych oraz kwoty dokonanych
                   odliczeń nie może przekroczyć wartości początkowej
                   nabytych lub wytworzonych we własnym zakresie
                   lub na zamówienie środków trwałych oraz 
                   wartości niematerialnych i prawnych.
              9. Wydatki inwestycyjne mogą być odliczone od podstawy 
                opodatkowania, jeżeli spełnione są łącznie następujące 
                warunki:
                 1) w okresie faktycznego poniesienia tych wydatków 
                   podatnik nie korzysta z ulg, odliczeń lub zwolnień 
                   na podstawie przepisów wymienionych w wykazie, o 
                   którym mowa w ust. 28 pkt 1,
                 2) w roku poprzedzającym rok podatkowy, w którym 
                   dokonywane są odliczenia, podatnik osiągnął, z zastrzeżeniem
                   ust. 10 i 11, wskaźnik udziału dochodu 
                   ustalonego zgodnie z art. 24 ust. 1, 2 i 4 w przychodach
                   ustalonych zgodnie z art. 14 i 15 - w wysokości 
                   nie niższej niż:
                    a) 3% z działalności w zakresie: przetwórstwa rolnego,
                      budownictwa (w tym mieszkaniowego) i 
                      produkcji materiałów budowlanych, żeglugi i rybołówstwa,
                      turystyki i wypoczynku, albo w zakresie
                      produkcji i sprzedaży towarów objętych 
                      urzędowymi cenami lub marżami,
                    b) 6% z pozostałych rodzajów działalności,
                 3) jeżeli podatnik prowadzi różnorodną działalność i 
                   przychody z działalności wymienionej w pkt 2 lit. a) 
                   w ogólnej kwocie przychodów stanowią co najmniej 
                   60% - wymagany udział dochodu w przychodach 
                   uprawniający do odliczeń wydatków inwestycyjnych 
                   nie może być niższy niż 3%,
                 4) przed każdorazowym odliczeniem wydatków inwestycyjnych,
                   dokonywanym w trakcie roku podatkowego
                   i w rocznym rozliczeniu podatku za rok podatkowy,
                   u podatnika nie występują zaległości we wpłatach
                   należnych składek na ubezpieczenie społeczne 
                   oraz we wpłatach poszczególnych podatków stanowiących
                   dochód budżetu państwa, przekraczające 
                   odrębnie z każdego tytułu (w tym odrębnie w każdym
                   podatku) odpowiednio 3% kwoty należnych 
                   składek i należnego podatku; w przypadku podatku 
                   od towarów i usług zaległości nie mogą przekroczyć 
                   3% kwoty podatku należnego. Udział zaległości w 
                   kwocie składek lub podatku ustala się w stosunku 
                   do kwoty należnych wpłat (należnego podatku od 
                   towarów i usług) za rok podatkowy (okres rozliczeniowy),
                   którego dotyczy zaległość,
                 5) wydatki inwestycyjne zostały udokumentowane w 
                   sposób określony w przepisach wydanych na podstawie
                   ust. 28 pkt 4.
             10. Podatnik, który rozpoczął działalność w roku podatkowym,
                może odliczyć poniesione w tym roku wydatki inwestycyjne
                od podstawy opodatkowania za ten rok i rok 
                po nim następujący, jeżeli odrębnie w każdym z tych lat 
                osiągnie wskaźnik udziału dochodu w przychodach odpowiednio
                w wysokości określonej w ust. 9 pkt 2; gdy w 
                którymkolwiek z tych lat wymagany wskaźnik nie zostanie
                osiągnięty, nie jest możliwe dokonanie odliczeń za 
                ten rok.
             11. Uzyskanie wskaźników, o których mowa w ust. 9 pkt 2, 
                nie jest wymagane u podatników:
                 1) którzy rozpoczęli działalność w roku podatkowym i 
                   do końca tego roku oraz przed rozpoczęciem działalności
                   ponieśli wydatki inwestycyjne w wysokości nie 
                   niższej niż równowartość 2.000.000 ECU, przeliczone
                   na złote przy zastosowaniu średniego kursu waluty,
                   ogłaszanego przez Prezesa Narodowego Banku Polskiego,
                   z dnia faktycznego dokonania wydatku;
                   wydatki te można odliczać od podstawy opodatkowania
                   za rok podatkowy, w którym rozpoczęto 
                   działalność, oraz w trzech kolejno po sobie następujących
                   latach podatkowych, licząc od końca roku 
                   podatkowego, w którym rozpoczęli działalność,
                 2) u których za rok podatkowy udział przychodów z 
                   eksportu przekracza 50% ogólnej kwoty przychodów 
                   lub przychody z eksportu w roku podatkowym, w 
                   którym podatnik nabył prawo do odliczeń, przekraczają
                   równowartość 8.000.000 ECU przeliczoną na 
                   złote przy zastosowaniu średniego kursu waluty z 
                   dnia uzyskania należnego przychodu, ogłaszanego 
                   przez Prezesa Narodowego Banku Polskiego,
                 3) którzy ponieśli wydatki inwestycyjne na zakup i montaż
                   maszyn lub urządzeń, wymienionych w ust. 3 
                   pkt 1, związanych z wdrożeniem licencji, patentów 
                   oraz wyników krajowych prac naukowych i badawczo-rozwojowych,
                 4) osiągających poza terytorium Rzeczypospolitej Polskiej
                   przychody ze sprzedaży produktów połowów i 
                   przetworów rybnych (SWW: 234) na rzecz osób zagranicznych
                   w rozumieniu przepisów prawa dewizowego,
                   którzy ponieśli wydatki inwestycyjne na zakup 
                   i montaż maszyn lub urządzeń wymienionych w ust. 
                   3 pkt 1 - jeżeli udział przychodów z tej sprzedaży 
                   przekracza 50% ogólnej kwoty przychodów w roku 
                   podatkowym i sprzedaż ta została udokumentowana:
                   konosamentem, świadectwem pochodzenia, rachunkiem
                   oraz wyciągiem bankowym potwierdzającym
                   wpływ zagranicznych środków płatniczych zgodnie
                   z przepisami prawa dewizowego,
                 5) którzy ponieśli wydatki inwestycyjne na zakup i montaż
                   maszyn lub urządzeń, wymienionych w ust. 3 
                   pkt 1, oraz na zakup, budowę, przebudowę, rozbudowę
                   lub odbudowę budynków i budowli będących 
                   własnością podatnika, zaliczonych zgodnie z Klasyfikacją
                   rodzajową środków trwałych Głównego Urzędu
                   Statystycznego do grupy 1 podgrupa 10 i 13 oraz 
                   do grupy 2 podgrupa 20-23 - jeżeli te maszyny, 
                   urządzenia, budynki i budowle są związane z wdrażaniem
                   systemu produkcji środków farmaceutycznych
                   lub materiałów medycznych, spełniającego warunki
                   niezbędne do uzyskania koncesji na ich wytwarzanie,
                   zgodne z wymaganiami przyjętymi przez 
                   organizacje międzynarodowe, których Rzeczpospolita
                   Polska jest członkiem,
                 6) którzy ponieśli wydatki inwestycyjne na zakup i montaż
                   aparatury kontrolno-pomiarowej, niezbędnej 
                   do wdrażania systemu jakości zgodnego z normami 
                   ISO serii 9000, potwierdzonego certyfikatem wydanym
                   na podstawie odrębnych przepisów.
             12. Za dzień rozpoczęcia działalności uważa się datę wystawienia
                pierwszej faktury (rachunku) po dokonaniu, zgodnie
                z odrębnymi przepisami, wpisu do właściwego rejestru
                (ewidencji).
             13. Kwota wydatków inwestycyjnych odliczonych od podstawy
                opodatkowania nie może przekroczyć:
                 1) 40% dochodu ze źródeł, o których mowa w art. 10 
                   ust. 1 pkt 3 i 4 - gdy wydatki zostały poniesione na 
                   cele wymienione w ust. 11 pkt 2-6, lub
                 2) 20% dochodu, o którym mowa w pkt 1 - w pozostałych
                   przypadkach.
             14. Od 1998 r. kwota wydatków inwestycyjnych odliczonych 
                od podstawy opodatkowania nie może przekroczyć:
                 1) 30% dochodu ze źródeł, o których mowa w art. 10 
                   ust. 1 pkt 3 i 4 - gdy wydatki zostały poniesione na 
                   cele wymienione w ust. 11 pkt 2-6, lub
                 2) 15% dochodu, o którym mowa w pkt 1, w pozostałych
                   przypadkach.
             15. Łączna kwota odliczeń wydatków inwestycyjnych od podstawy
                opodatkowania nie może za rok podatkowy przekroczyć:
                 1) w okresie od dnia 1 stycznia do dnia 31 grudnia 
                   1997 r. - 40% dochodu ze źródeł wymienionych w 
                   art. 10 ust. 1 pkt 3 i 4,
                 2) w okresie od dnia 1 stycznia 1998 r. - 30% dochodu,
                   o którym mowa w pkt 1.
             16. Nie odliczone wydatki inwestycyjne, uznane zgodnie z 
                ust. 5 i 7 za poniesione w danym roku podatkowym, z 
                wyjątkiem przypadków określonych w ust. 10 i ust. 11 
                pkt 1, nie mogą być odliczone od podstawy opodatkowania
                w latach następnych.
             17. Nie mogą być odliczone od podstawy opodatkowania 
                wydatki inwestycyjne faktycznie poniesione po upływie 
                okresu korzystania z ulg, odliczeń lub zwolnień przysługujących
                na podstawie przepisów wymienionych w wykazie,
                o którym mowa w ust. 28 pkt 1, jeżeli zobowiązania 
                związane z tymi wydatkami zostały zaciągnięte przez 
                podatnika w okresie korzystania z tych ulg, odliczeń lub 
                zwolnień.
             18. Premia inwestycyjna, o której mowa w ust. 1 pkt 2, nie 
                może przekroczyć w okresie od dnia 1 stycznia do dnia 
                31 grudnia 1997 r. - 20% dochodu ze źródeł wymienionych
                w art. 10 ust. 1 pkt 3 i 4.
             19. Premia inwestycyjna, o której mowa w ust. 1 pkt 2, nie 
                może przekroczyć od dnia 1 stycznia 1998 r. - 15% dochodu
                ze źródeł wymienionych w art. 10 ust. 1 pkt 3 i 4.
             20. Premia inwestycyjna:
                 1) może być wykorzystana, jeżeli podatnik spełni warunki
                   określone w ust. 9 pkt 1 i 4,
                 2) nie przysługuje w przypadku poniesienia wydatków 
                   inwestycyjnych na:
                    a) zakup środków trwałych, o których mowa w ust. 
                      3 pkt 1-5 oraz pkt 7 i 8, jeżeli środki te zostały 
                      przez podatnika oddane do odpłatnego korzystania
                      i, zgodnie z przepisami wydanymi na podstawie
                      art. 14 ust. 5, zaliczone są do składników 
                      majątku najemcy, dzierżawcy albo używającego,
                    b) zakup gruntów,
                    c) spłatę wartości gruntów, jeżeli grunty te, zgodnie
                      z przepisami wydanymi na podstawie art. 14 
                      ust. 5, zaliczane są do składników majątku najemcy,
                      dzierżawcy albo używającego.
             21. Odliczeń, o których mowa w ust. 1, dokonuje się w rozliczeniu
                podatku za rok podatkowy, w którym podatnik 
                nabył prawo do odliczeń, nie później jednak niż do dnia 
                złożenia, zgodnie z art. 45, zeznania o wysokości dochodu
                uzyskanego za ten rok; odliczeń można również dokonywać
                zaliczkowo w trakcie roku podatkowego.
             22. Podatnicy tracą prawo do odliczeń, o których mowa w 
                ust. 1, jeżeli przed upływem trzech lat od końca roku 
                podatkowego, w którym skorzystali, a w przypadkach 
                określonych w ust. 10 i w ust. 11 pkt 1 - w którym zakończyli
                korzystanie z odliczeń:
                 1) wystąpią u nich za poszczególne lata zaległości we 
                   wpłatach składek na ubezpieczenie społeczne oraz 
                   we wpłatach poszczególnych podatków stanowiących 
                   dochody budżetu państwa, przekraczające odrębnie 
                   z każdego tytułu (w tym odrębnie w każdym z podatków)
                   3% kwot należnych za te lata; w przypadku 
                   podatku od towarów i usług zaległości we wpłatach 
                   nie mogą przekroczyć 3% kwoty podatku należnego; 
                   przepis ust. 9 pkt 4 ostatnie zdanie stosuje się odpowiednio,
                   albo
                 2) przeniosą w jakiejkolwiek formie własność składników
                   majątkowych, z którymi związane były odliczenia
                   od podstawy opodatkowania, albo
                 3) ustały okoliczności do zaliczania środków trwałych 
                   przyjętych do odpłatnego korzystania na podstawie 
                   umów o podobnym charakterze do umów najmu lub 
                   dzierżawy do składników majątku podatnika, w rozumieniu
                   przepisów, o których mowa w ust. 3 pkt 6, 
                   albo
                 4) zawiadomią urząd skarbowy o likwidacji działalności 
                   gospodarczej lub zostanie ogłoszona ich upadłość, 
                   albo
                 5) otrzymają zwrot wydatków inwestycyjnych w jakiejkolwiek
                   formie; w tym przypadku kwotę odliczeń 
                   zmniejsza się proporcjonalnie do udziału kwoty 
                   zwróconych wydatków w ich ogólnej kwocie.
             23. Podatnicy, o których mowa w ust. 11 pkt 5, tracą prawo 
                do odliczeń, jeżeli przed upływem pięciu lat od końca 
                roku, w którym z nich skorzystali, nie uzyskają koncesji 
                Ministra Zdrowia i Opieki Społecznej na wytwarzanie 
                środków farmaceutycznych lub materiałów medycznych 
                albo ją utracą.
             24. Podatnicy, o których mowa w ust. 11 pkt 6, tracą prawo 
                do odliczeń, jeżeli przed upływem trzech lat od końca 
                roku, w którym z nich skorzystali, nie uzyskają stosownego
                certyfikatu albo go utracą.
             25. W razie wystąpienia okoliczności, o których mowa w ust. 
                22-24, podatnicy są obowiązani do zwiększenia podstawy
                opodatkowania o kwotę dokonanych odliczeń, do 
                których utracili prawo, a w razie poniesienia straty - do 
                jej zmniejszenia o tę kwotę w rozliczeniu podatku (zaliczki)
                za miesiąc, w którym utracili prawo do odliczeń, a 
                gdy utrata prawa wystąpi w ostatnim miesiącu roku podatkowego
                - we wstępnym rocznym rozliczeniu podatku.
             26. W rozliczeniu, o którym mowa w ust. 25, uwzględnia się 
                odpowiednio kwotę odpisów amortyzacyjnych od środków
                trwałych oraz wartości niematerialnych i prawnych, 
                ustalonych zgodnie z przepisami wydanymi na podstawie 
                art. 22 ust. 7, nie uznaną za koszt uzyskania przychodów 
                w związku z odliczeniem wydatków inwestycyjnych od 
                podstawy opodatkowania podatkiem dochodowym.
             27. Przepisy ust. 22-25 stosuje się również do premii inwestycyjnej.
             28. Minister Finansów określi, w drodze rozporządzenia:
                 1) wykaz przepisów, o których mowa w ust. 9 pkt 1,
                 2) warunki rezygnacji przez podatnika z niektórych ulg, 
                   odliczeń lub zwolnień wymienionych w przepisach, o 
                   których mowa w ust. 9 pkt 1 - w celu nabycia prawa 
                   do odliczania wydatków inwestycyjnych na podstawie
                   ust. 1-27,
                 3) zakres działalności: eksport towarów i usług, przetwórstwo
                   rolne, budownictwo (w tym mieszkaniowe) 
                   i produkcja materiałów budowlanych, żegluga i rybołówstwo
                   oraz turystyka i wypoczynek,
                 4) wymagany sposób udokumentowania wydatków inwestycyjnych.
             29. Rada Ministrów, w drodze rozporządzenia, wprowadzi 
                odliczenia wydatków inwestycyjnych od podstawy opodatkowania
                oraz określi zasady i warunki tych odliczeń w 
                gminach zagrożonych szczególnie wysokim bezrobociem 
                strukturalnym oraz województwach lub rejonach administracyjnych
                (gminach) określonych jako zagrożone recesją
                i degradacją społeczną w odrębnych przepisach.";
14) w art. 27:
   a) ust. 1 otrzymuje brzmienie:
          "1. Podatek dochodowy, z zastrzeżeniem art. 28, 29, 30 i 44 ust. 
             4, pobiera się od podstawy jego obliczenia według następującej
             skali:
+------------------------------+------------------------------+
|Podstawa obliczenia podatku w złotych |   Podatek  wynosi    |
|  ponad                    do |                              |
+--------------+---------------+------------------------------+
|              |    20.868     |20% podstawy obliczenia       |
|              |               |  minus kwota 278 zł 20 gr    |
|              |               |                              |
|     20.868   |    41.736     |3.895 zł 40 gr + 32% nadwyżki |
|              |               |           ponad 20.868 zł    |
|              |               |                              |
|     41.736   |               |10.573 zł 16 gr + 44% nadwyżki|
|              |               |           ponad 41.736 zł    |
|              |               |                              |
+--------------+---------------+------------------------------+
   b) dodaje się ust. 1a w brzmieniu:
          "1a. Od 1998 r. stawki podatku dochodowego 20%, 32% i 44% 
             określone w skali podatkowej, o której mowa w ust. 1, zastępuje
             się odpowiednio stawkami 19%, 30% i 40%.",
   c) w ust. 3 wyrazy "1996" zastępuje się wyrazami "1998";
15) po art. 27 dodaje się art. 27a w brzmieniu:
       "Art. 27a. 1. Podatek dochodowy od osób, o których mowa w art. 3 
                ust. 1, obliczony zgodnie z art. 27, zmniejsza się na zasadach
                określonych w ust. 2-17, jeżeli w roku podatkowym
                podatnik:
                 1) poniósł wydatki na własne potrzeby mieszkaniowe, 
                   przeznaczone na:
                    a) zakup gruntu lub odpłatne przeniesienie prawa 
                      wieczystego użytkowania gruntu pod budowę 
                      budynku mieszkalnego,
                    b) budowę budynku mieszkalnego,
                    c) wkład budowlany lub mieszkaniowy do spółdzielni
                      mieszkaniowej; w razie przekształcenia spółdzielczego
                      lokatorskiego prawa do lokalu na 
                      spółdzielcze własnościowe prawo do lokalu, za 
                      wydatki poniesione na wkład budowlany uznaje 
                      się wydatki stanowiące nadwyżkę ponad kwotę 
                      wkładu mieszkaniowego zaliczonego przez spółdzielnię
                      na wkład budowlany,
                    d) zakup nowo wybudowanego budynku mieszkalnego
                      lub lokalu mieszkalnego w takim budynku 
                      od gminy albo od osoby, która wybudowała ten 
                      budynek w wykonywaniu działalności gospodarczej,
                    e) nadbudowę lub rozbudowę budynku na cele 
                      mieszkalne,
                    f) przebudowę strychu, suszarni albo przystosowanie
                      innego pomieszczenia na cele mieszkalne 
                      oraz wykończenie lokalu mieszkalnego w nowo 
                      wybudowanym budynku mieszkalnym, do dnia 
                      zasiedlenia tego lokalu,
                    g) remont i modernizację budynku mieszkalnego 
                      lub lokalu mieszkalnego zajmowanego na podstawie
                      tytułu prawnego oraz wpłaty na wyodrębniony
                      fundusz remontowy  wspólnoty mieszkaniowej,
                      utworzonej na podstawie odrębnych 
                      przepisów,
                 2) systematycznie gromadził oszczędności wyłącznie na 
                   jednym rachunku oszczędnościowo-kredytowym i w 
                   jednym banku prowadzącym kasę mieszkaniową, 
                   według zasad określonych w odrębnych przepisach,
                 3) poniósł wydatki na:
                    a) dojazd dzieci własnych i przysposobionych do 
                      podstawowych, zawodowych i średnich szkół 
                      publicznych i niepublicznych o uprawnieniach 
                      szkół publicznych, położonych poza miejscowością
                      stałego lub czasowego zamieszkania dzieci,
                    b) zakup przyrządów i pomocy naukowych, programów
                      komputerowych oraz wydawnictw fachowych
                      bezpośrednio związanych z wykonywanym
                      zawodem i wykonywaną pracą,
                    c) odpłatne kształcenie dzieci własnych i przysposobionych
                      w podstawowych, zawodowych i średnich
                      szkołach niepublicznych o uprawnieniach 
                      szkół publicznych,
                    d) odpłatne świadczenia zdrowotne, wymienione w 
                      przepisach o zakładach opieki zdrowotnej - 
                      udzielane przez niepubliczne zakłady opieki 
                      zdrowotnej, działające na zasadach określonych 
                      w tych przepisach, a także przez lekarzy i lekarzy
                      dentystów, prowadzących  praktykę indywidualną
                      zgodnie z przepisami o zawodzie lekarza 
                      lub o wykonywaniu praktyki dentystycznej - na  
                      rzecz podatnika, a także na rzecz jego małżonka
                      oraz dzieci własnych i przysposobionych, jeżeli
                      małżonek lub  dzieci nie uzyskały w roku 
                      podatkowym dochodów, z wyjątkiem dochodów 
                      zwolnionych (wolnych) od podatku dochodowego,
                    e) odpłatne dokształcanie i doskonalenie zawodowe
                      podatnika,
                    f) odpłatne kształcenie w szkołach wyższych, w rozumieniu
                      przepisów o szkolnictwie wyższym.
              2. Podstawę określenia przysługującej kwoty odliczeń od 
                podatku z tytułu wydatków, o których mowa w ust. 1 pkt 
                1 lit. b)-f) oraz w pkt 2, ustala się na podstawie kwoty 
                stanowiącej iloczyn 70 m{2} powierzchni użytkowej i 
                wskaźnika przeliczeniowego 1 m{2} powierzchni użytkowej 
                budynku mieszkalnego, ustalonego do celów obliczenia 
                premii gwarancyjnej od wkładów na oszczędnościowych 
                książeczkach mieszkaniowych za III kwartał roku poprzedzającego
                rok podatkowy.
              3. Kwota, o którą zmniejsza się podatek, nie może przekroczyć:
                 1) za rok podatkowy:
                    a) 19% wydatków, o których mowa w ust. 1 pkt 1 
                      lit. b)-f), 
                    b) 30% wydatków, o których mowa w ust. 1 pkt 2, 
                      nie więcej jednak niż 6% kwoty, o której mowa 
                      w ust. 2,
                    c) 19% poniesionych wydatków, o których mowa w 
                      ust. 1 pkt 3 lit. a),
                    d) 19% poniesionych wydatków, o których mowa w 
                      ust. 1 pkt 3 lit. b), nie więcej jednak niż 19% 
                      kwoty stanowiącej trzykrotność najniższego wynagrodzenia
                      pracowników, określonego w odrębnych
                      przepisach, za grudzień roku poprzedzającego
                      rok podatkowy,
                    e) 19% poniesionych wydatków, o których mowa w 
                      ust. 1 pkt 3 lit. c), nie więcej jednak niż 3% dochodu
                      stanowiącego górną granicę pierwszego 
                      przedziału skali podatkowej, obowiązującej w 
                      roku podatkowym, na każde dziecko,
                    f) 19% poniesionych wydatków, o których mowa w 
                      ust. 1 pkt 3 lit. d), nie więcej jednak niż 1% 
                      kwoty stanowiącej górną granicę pierwszego 
                      przedziału skali podatkowej obowiązującej w 
                      roku podatkowym,
                    g) 19% poniesionych wydatków, o których mowa w 
                      ust. 1 pkt 3 lit. e), jeżeli nie zostały zaliczone do 
                      kosztów uzyskania przychodów, nie więcej jednak
                      niż 19% kwoty stanowiącej trzykrotność 
                      najniższego wynagrodzenia pracowników, określonego
                      w odrębnych przepisach, za grudzień roku
                      poprzedzającego rok podatkowy,
                    h) 19% poniesionych wydatków, o których mowa w 
                      ust. 1 pkt 3 lit. f), nie więcej jednak niż kwota 
                      najniższego wynagrodzenia pracowników, określonego
                      w odrębnych przepisach, za grudzień roku
                      poprzedzającego rok podatkowy
                  - z tym że w okresie obowiązywania ustawy łączne 
                   odliczenia  z  tytułu wydatków, o których mowa w 
                   lit. a) i b), nie mogą przekroczyć 19% kwoty, o której
                   mowa w ust. 2,
                 2) w okresie obowiązywania ustawy w przypadku, o 
                   którym mowa w ust. 1 pkt 1 lit. a) - 19% wydatkowanej
                   kwoty, nie wyższej jednak niż 19% kwoty stanowiącej
                   iloczyn powierzchni 350 m{2} i ceny nabycia 
                   1 m{2} gruntu lub określonej w umowie wartości odpłatnie
                   przenoszonego prawa wieczystego użytkowania
                   gruntu,
                 3) w każdym okresie trzech kolejnych lat, poczynając 
                   od dnia 1 stycznia 1997 r. - w przypadku, o którym 
                   mowa w ust. 1 pkt 1 lit. g) - 19% kwoty poniesionych
                   wydatków, nie więcej jednak niż:
                    a) 3% kwoty, o której mowa w ust. 2, obowiązującej
                      w pierwszym roku każdego okresu trzyletniego
                      - jeżeli wydatki dotyczą budynków mieszkalnych
                      lub wpłat na wyodrębniony fundusz remontowy
                      wspólnoty mieszkaniowej,
                    b) 2,5% kwoty, o której mowa w ust. 2, obowiązującej
                      w pierwszym roku każdego okresu trzyletniego
                      - jeżeli wydatki dotyczą lokali mieszkalnych
                    - z tym że w razie zbiegu uprawnień do odliczeń 
                      z tytułu wydatków, o których mowa w lit. a) i 
                      b), łączna kwota odliczeń nie może przekroczyć 
                      kwoty limitu określonego w lit. a).
              4. Jeżeli podatnik dokonując remontu lub modernizacji 
                budynku mieszkalnego lub lokalu mieszkalnego ponosi 
                wydatki na remont lub modernizację instalacji gazowej, 
                urządzeń eksplozymetrycznych lub urządzeń gazowych i 
                w związku z tymi wydatkami przekroczy limity odliczeń 
                określone w ust. 3 pkt 3, wysokość odliczeń podwyższa 
                się o 0,5% kwoty, o której mowa w ust. 2.
              5. Zmniejszenie podatku w przypadku, o którym mowa w 
                ust. 3 pkt 3, może być dokonane, jeżeli suma wydatków 
                poniesionych w roku podatkowym wynosi co najmniej 
                0,3% kwoty, o której mowa w ust. 2, obowiązującej w 
                pierwszym roku każdego okresu trzyletniego.
              6. Wysokość wydatków na cele określone w ust. 1 ustala 
                się na podstawie dokumentów stwierdzających ich poniesienie,
                z tym że:
                 1)  wydatki na cele wymienione w ust. 1 pkt 1 lit. b) i 
                   d)-g), pkt 3 lit. b), z wyjątkiem wydatków na zakup 
                   wydawnictw fachowych, ustala się na podstawie faktury
                   lub rachunku, wystawionych wyłącznie przez 
                   podatnika podatku od towarów i usług, nie korzystającego
                   ze zwolnienia od tego podatku, lub dowodu 
                   odprawy celnej, a w przypadku wpłat na wyodrębniony
                   fundusz remontowy wspólnoty mieszkaniowej 
                   - na podstawie dowodu tej wpłaty,
                 2) wydatki na cele wymienione w ust. 1 pkt 3 lit. a) 
                   ustala się na podstawie imiennych biletów okresowych
                   na dojazdy środkami transportu autobusowego,
                   kolejowego lub promowego,
                 3) wydatki na cele określone w ust. 1 pkt 3 lit. d) ustala
                   się na podstawie faktury lub rachunku, wystawionych
                   przez zakład lub lekarza, o których mowa w 
                   tym przepisie, zawierających między innymi imię, 
                   nazwisko i adres osoby korzystającej ze świadczenia 
                   zdrowotnego, tj. podatnika, jego małżonka lub dziecka.
              7. Odliczenia stosuje się, jeżeli:
                 1) wydatki na cele określone w ust. 1 pkt 1 dotyczą 
                   gruntu, budynków mieszkalnych lub lokali mieszkalnych
                   znajdujących się na terytorium Rzeczypospolitej
                   Polskiej oraz nie zostały zaliczone do kosztów 
                   uzyskania przychodów lub nie zostały zwrócone podatnikowi
                   w jakiejkolwiek formie, chyba że zwrócone
                   wydatki zostały zaliczone do przychodów podlegających
                   opodatkowaniu,
                 2) wydatki na cele określone w ust. 1 pkt 3 lit. b) zostały
                   poniesione przez podatników osiągających przychody
                   określone w art. 12 ust. 1 i ust. 6.
             8. Wysokość odliczeń od podatku, określona w ust. 3 pkt 1 
                lit. a)-c) i e) oraz pkt 2 i 3, dotyczy łącznie obojga małżonków.
                Jeżeli małżonkowie:
                 1) podlegają odrębnemu opodatkowaniu - odliczeń 
                   dokonuje się zgodnie z wnioskami zawartymi w zeznaniach
                   rocznych bądź od podatku każdego z małżonków,
                   w proporcji wskazanej we wniosku, bądź od 
                   podatku jednego z małżonków, 
                 2) przed zawarciem związku małżeńskiego, w okresie 
                   obowiązywania ustawy, korzystali z odliczeń od podatku
                   na cele, o których mowa w ust. 1 pkt 1 i 2, o 
                   kwotę dokonanych odliczeń zmniejsza się kwoty odliczeń
                   określone w ust. 3 pkt 1 lit. a) i b) oraz pkt 2 
                   i 3,
                 3) w czasie trwania związku małżeńskiego korzystali, w 
                   okresie obowiązywania ustawy, z odliczeń od podatku
                   na cele określone w ust. 1 pkt 1 i 2, a następnie 
                   związek małżeński ustał - przysługująca każdemu 
                   z nich kwota odliczenia podlega zmniejszeniu 
                   o kwotę odliczeń dokonanych w czasie trwania 
                   związku małżeńskiego, w wysokości po 50% tych odliczeń,
                   jeżeli byli opodatkowani łącznie, a jeżeli byli 
                   opodatkowani odrębnie - w wysokości odliczenia 
                   dokonanego przez każdego z nich.
              9. Wysokość odliczeń od podatku określona w ust. 3 pkt 1 
                lit. f) obejmuje wydatki poniesione na świadczenia 
                udzielone na rzecz podatnika, jego małżonka oraz dzieci 
                własnych i przysposobionych, jeżeli małżonek lub dzieci 
                nie uzyskały w roku podatkowym dochodów, z wyjątkiem
                dochodów zwolnionych (wolnych) od podatku dochodowego.
                Jeżeli każdy z małżonków osiąga dochody 
                podlegające opodatkowaniu podatkiem dochodowym, 
                limit odliczeń, o którym mowa w ust. 3 pkt 1 lit. f), 
                przysługuje odrębnie każdemu z małżonków. W ramach 
                limitu przysługującego małżonkom wydatki poniesione 
                na rzecz dzieci własnych i przysposobionych odlicza się 
                od podatku jednego z małżonków lub od podatku obojga,
                w proporcji określonej przez nich w zeznaniach rocznych.
             10. Prawo do odliczeń, o których mowa w ust. 1 pkt 3 lit. f), 
                przysługuje podatnikowi, na którego utrzymaniu pozostaje
                osoba kształcąca się, o ile osoba ta nie ukończyła 25 
                roku życia i nie uzyskuje dochodów, z wyjątkiem dochodów
                zwolnionych od podatku dochodowego, a podatnikowi
                kształcącemu się w szkole wyższej - o ile nie ukończył
                35 roku życia.
             11. Wysokość odliczeń od podatku, określona w ust. 3 pkt 1 
                lit. h), w przypadku ponoszenia wydatków na kształcenie 
                dziecka własnego lub przysposobionego, przysługuje łącznie
                obojgu rodzicom. Zasadę wyrażoną w ostatnim 
                zdaniu ust. 9 stosuje się odpowiednio.
             12. Jeżeli podatnik korzystał z odliczeń wymienionych w ust. 
                1 pkt 2, a oszczędności zgromadzone w banku prowadzącym
                kasę mieszkaniową wydatkował zgodnie z celami 
                systematycznego oszczędzania na tym rachunku, kwoty 
                określone w ust. 3 pkt 1 lit. a), pkt 2 i 3 oraz w ust. 4 
                pomniejsza się o kwoty odliczeń dokonanych z tego tytułu.
             13. Jeżeli podatnik skorzystał z odliczeń od dochodu (przychodu)
                lub podatku z tytułu wydatków poniesionych na 
                cele określone w ust. 1 pkt 1 i 2, a następnie:
                 1) wycofał ze spółdzielni wniesiony wkład,
                 2) w całości zmienił przeznaczenie lokalu lub budynku 
                   mieszkalnego na użytkowy, 
                 3) po roku, w którym dokonano odliczeń, otrzymał 
                   zwrot odliczonych wydatków, z wyjątkiem gdy zwrócone
                   kwoty zostały zaliczone do przychodów podlegających
                   opodatkowaniu,
                 4) wycofał oszczędności z kasy mieszkaniowej, z wyjątkiem
                   gdy wycofana kwota została wydatkowana 
                   zgodnie z celami systematycznego oszczędzania na 
                   rachunku prowadzonym przez tę kasę,
                 5) przeniósł uprawnienia do rachunku oszczędnościowo-kredytowego
                   na rzecz osób trzecich, z wyjątkiem 
                   dzieci własnych lub przysposobionych 
               - do dochodu (przychodu) lub podatku należnego za 
                rok, w którym zaistniały te okoliczności,  dolicza się odpowiednio
                kwoty poprzednio odliczone z tych tytułów.
             14. W razie przeniesienia uprawnień do rachunku oszczędnościowo-kredytowego
                na rzecz dzieci własnych lub 
                przysposobionych, do rozliczenia kwoty odliczeń przysługujących
                tym dzieciom przepisy ust. 12 stosuje się 
                odpowiednio.
             15. Kwota odliczeń od podatku, ustalona zgodnie z ust. 3 
                pkt 1 lit. a) i b), pkt 2 i 3 oraz ust. 4, przekraczająca 
                kwotę podatku obliczonego zgodnie z art. 27, podlega 
                odliczeniu od podatku obliczonego za lata następne, aż 
                do całkowitego jej odliczenia.
             16. Odliczeń od podatku z tytułu wydatków na cele, o których
                mowa w ust. 1, nie dokonuje się od zryczałtowanego
                podatku dochodowego, z zastrzeżeniem art. 30 ust. 4.
             17. Kwotę przysługujących odliczeń od podatku na cele 
                określone w ust. 1 pkt 1 pomniejsza się:
                 1) o 10% wydatków poniesionych na te cele, pokrytych 
                   przychodami zwolnionymi z opodatkowania na podstawie
                   art. 21 ust. 1 pkt 32 lit. a) i b),
                 2) o 20% kwoty ekwiwalentu pieniężnego, o którym 
                   mowa w art. 21 ust. 1 pkt 49 lit. a).
             18. Minister Finansów ogłasza, do dnia 31 grudnia roku poprzedzającego
                rok podatkowy, w drodze obwieszczenia, 
                w Dzienniku Urzędowym Rzeczypospolitej Polskiej 
                "Monitor Polski" wysokość kwoty, o której mowa w ust. 
                2 i w art. 26 ust. 2.
             19. Minister Gospodarki Przestrzennej i Budownictwa, w 
                porozumieniu z Ministrem Finansów, określi, w drodze 
                rozporządzenia, rodzaje wydatków, o których mowa w 
                ust. 3 pkt 3 i w ust. 4.
             20. Minister Edukacji Narodowej, w porozumieniu z Ministrem
                Finansów, określi,  w drodze rozporządzenia, rodzaje
                przyrządów i pomocy naukowych, o których mowa 
                w ust. 1 pkt 3 lit. b).
             21. Minister Finansów w porozumieniu z Ministrem Edukacji
                Narodowej określi, w drodze rozporządzenia, rodzaje 
                wydatków, o których mowa w ust. 1 pkt 3 lit. e), oraz 
                zasady i warunki odliczania ich od podatku.";
16) w art. 29 w ust. 1 po wyrazach "oraz z" dodaje się wyraz "odsetek,";
17) w art. 30:
   a) w ust. 4 pkt 2 otrzymuje brzmienie:
      "2) odliczyć od przychodów wydatki określone w art. 26 ust. 1 oraz od 
         zryczałtowanego podatku dochodowego wydatki określone w art. 
         27a ust. 1; w przypadku dokonywania odliczeń  stosuje się odpowiednio
         przepisy  art. 26 ust. 2-12 i art. 27a ust. 2-17.",
   b) w ust. 6 w pkt 1 po wyrazach "zakres podmiotowy," dodaje się wyrazy 
     "jak również określić";
18) w art. 32:
   a) w ust. 1:
       - w pkt 1 wyrazy "21%" zastępuje się wyrazami "20%",
       - w pkt 2 wyrazy "33%" zastępuje się wyrazami "32%",
       - w pkt 3 wyrazy "45%" zastępuje się wyrazami "44%",
   b) w ust. 1a:
       - w pkt 1 wyrazy "21%" zastępuje się wyrazami "20%",
       - w pkt 2 wyrazy "21 i 33%" zastępuje się odpowiednio wyrazami 
         "20% i 32%",
   c) po ust. 1c dodaje się ust. 1d w brzmieniu:
          "1d. Od 1998 r. zaliczki w wysokości 20%, 32% i 44% dochodu, 
             o których mowa w ust. 1 i 1a, wynoszą odpowiednio 19%, 
             30% i 40% dochodu.",
   d) w ust. 3 pkt 4 otrzymuje brzmienie:
          "4) nie otrzymuje świadczeń pieniężnych od organu zatrudnienia,";
19) w art. 33:
   a) w ust. 2 wyrazy "w art. 32 ust. 1-1c"  zastępuje się wyrazami "w art. 32 
     ust. 1-1d",
   b) w ust. 4 po wyrazach "za ten rok" dodaje się przecinek i wyrazy "zgodnie
     z ust. 3";
20) w art. 34:
   a) w ust. 2 wyrazy "art. 32 ust. 1-1c" zastępuje się wyrazami "art. 32 ust. 
     1-1d",
   b) ust. 3 otrzymuje brzmienie:
          "3. Zaliczka, o której mowa w ust. 1, od zasiłków z ubezpieczenia
             społecznego wypłaconych bezpośrednio przez organ rentowy
             wynosi 20% kwoty zasiłków, a od 1998 r. 19% kwoty  
             zasiłków.",
   c) w ust. 7:
       - w zdaniu pierwszym wyrazy "art. 26 ust. 1 pkt 4 i 7" zastępuje się 
         wyrazami "art. 26 ust. 1 pkt 3 i 4",
       - w pkt 2 wyrazy "art. 32 ust. 1-1c" zastępuje się wyrazami "art. 32 
         ust. 1a-1c",
   d) w ust. 9:
       - pkt 2 otrzymuje brzmienie:
              "2) nie korzysta z odliczeń, o których mowa w art. 26 ust. 1 
                pkt 1, 2 i 5-9 oraz w art. 27a,",
       - w ostatnim zdaniu wyraz "ustalającą" zastępuje się wyrazem "określającą";
21) w art. 35:
   a) w ust. 1:
       - pkt 3 otrzymuje brzmienie:
             "3) organy zatrudnienia - od świadczeń wypłacanych z Funduszu
                Pracy oraz z Funduszu Gwarantowanych Świadczeń
                Pracowniczych,",
       - pkt 5 otrzymuje brzmienie:
             "5) spółdzielnie - od oprocentowania wkładów pieniężnych 
                członków spółdzielni, zaliczonego w ciężar kosztów spółdzielni,",
       - dodaje się pkt 6 w brzmieniu:
              "6) oddziały Wojskowej Agencji Mieszkaniowej - od wypłacanych
                żołnierzom świadczeń pieniężnych wynikających
                z przepisów ustawy o zakwaterowaniu Sił Zbrojnych
                Rzeczypospolitej Polskiej.",
   b) w ust. 3 wyrazy "art. 32 ust. 1-1c" zastępuje się wyrazami "art. 32 ust. 
     1-1d",
   c) w ust. 4 skreśla się pkt 1,
   d) ust. 5 otrzymuje brzmienie:
             "5. Zaliczkę od przychodów, o których mowa w ust. 1 pkt 3, 
                pobiera się w wysokości 20% przychodu, pomniejszoną 
                o kwotę obliczoną zgodnie z art. 32 ust. 3.",
   e) dodaje się ust. 6-8 w brzmieniu:
             "6. Zaliczkę od przychodów, o których mowa w ust. 1 pkt 5 
                i 6, pobiera się w wysokości 20% przychodu.
              7. Oddziały Wojskowej Agencji Mieszkaniowej, dokonujące 
                wypłaty świadczeń, o których mowa w ust. 1 pkt 6, związanych
                z pozostawaniem w stosunku służbowym, obowiązane
                są w terminie do dnia 20 miesiąca następującego
                po miesiącu, w którym dokonały wypłaty świadczeń, 
                przekazać informację według ustalonego wzoru podatnikowi
                oraz zatrudniającemu go pracodawcy.
              8. Zaliczki, o których mowa w ust. 5 i 6, od 1998 r. wynoszą 
                19% przychodu.";
22) w art. 37:
   a) w ust. 1:
       - w zdaniu pierwszym wyrazy "pkt 1, 2 i 4" zastępuje się wyrazami 
         "pkt 1, 2, 4 i 5",
       - w pkt 1 po lit. b) dodaje się lit. c) w brzmieniu:
             "c) świadczeń pieniężnych wynikających z przepisów o zakwaterowaniu
                Sił Zbrojnych Rzeczypospolitej Polskiej, 
                pozostających w związku ze stosunkiem służbowym u 
                płatnika,",
       - pkt 2 otrzymuje brzmienie:
             "2) nie korzysta z odliczeń, o których mowa w art. 26 ust. 1 
                pkt 1, 2, 4 i 6-9 oraz w art. 27a,",
   b) ust. 1a otrzymuje brzmienie:
      "1a. Przy dokonywaniu rocznego obliczenia podatku, o którym mowa 
         w ust. 1, płatnik, na wniosek podatnika:
             1) przy ustalaniu dochodu uwzględnia koszty, o których 
                mowa w art. 22 ust. 11,
             2) odlicza od dochodu:
                    a) wydatki na cele określone w art. 26 ust. 1 pkt 3 
                      - do wysokości wynikającej z przedstawionych 
                      przez podatnika dokumentów  stwierdzających 
                      poniesienie tych wydatków,
                    b) zwrócone płatnikowi świadczenia, o których 
                      mowa w art. 26 ust. 1 pkt 5 - jeżeli nie zostały 
                      one potrącone od dochodu przy poborze zaliczek.",
   c) ust. 2 otrzymuje brzmienie:
          "2. W przypadku uzyskania w ciągu roku podatkowego przez 
             pracownika, członka rolniczej spółdzielni produkcyjnej lub 
             innej spółdzielni zajmującej się produkcją rolną, o którym 
             mowa w ust. 1, dochodu z tytułu:
              1) zasiłków z ubezpieczenia społecznego, wypłaconych 
                bezpośrednio przez organ rentowy w związku z zatrudnieniem
                u płatnika - płatnik przy dokonywaniu rocznego
                obliczenia podatku, o którym mowa w ust. 1, obowiązany
                jest uwzględnić uzyskany przez pracownika 
                (członka) dochód z tytułu zasiłków oraz pobrane przez 
                organ rentowy zaliczki na podatek w wysokości wynikającej
                z otrzymanej, zgodnie z art. 34 ust. 5, informacji 
                tego organu,
              2) świadczeń pieniężnych wynikających z przepisów ustawy 
                o zakwaterowaniu Sił Zbrojnych Rzeczypospolitej Polskiej,
                wypłacanych przez oddziały Wojskowej Agencji 
                Mieszkaniowej w związku ze stosunkiem służbowym u 
                płatnika - płatnik przy dokonywaniu rocznego obliczenia 
                podatku, o którym mowa w ust. 1, obowiązany jest 
                uwzględnić uzyskane przez pracownika dochody z tytułu 
                świadczenia pieniężnego oraz pobrane przez oddział 
                Wojskowej Agencji Mieszkaniowej zaliczki na podatek w 
                wysokości wynikającej z otrzymanej zgodnie z art. 35 
                ust. 7 informacji tego oddziału.";
23) w art. 38:
   a) w ust. 1 po wyrazach "z tytułów określonych w art. 31" skreśla się wyrazy
     "ust. 1",
   b) w ust. 2 po wyrazach "art. 12" dodaje się wyrazy "oraz od zasiłków pieniężnych
     z ubezpieczenia społecznego, wypłacanych przez te zakłady, a 
     także różnicę podatku, o której mowa w ust. 3";
24) w art. 41:
   a) skreśla się ust. 3,
   b) ust. 3a otrzymuje brzmienie:
      "3a. Banki prowadzące kasy mieszkaniowe są obowiązane pobierać, 
         jako płatnicy, zaliczki na podatek dochodowy w przypadkach, o 
         których mowa w art. 27a ust. 13 pkt 4 i 5 w wysokości 20% wycofanej
         kwoty , nie wyższej jednak od 20% kwoty, określonej zgodnie
         z art. 27a ust. 2, chyba że osoba wycofująca oszczędności złoży 
         oświadczenie, że wycofane oszczędności nie były odliczone od podatku
         osoby wycofującej ani od podatku rodziców, albo że wycofane
         oszczędności zostaną wydatkowane zgodnie z celami systematycznego
         oszczędzania na rachunku prowadzonym przez kasę 
         mieszkaniową.",
   c) w ust. 5a zdanie pierwsze otrzymuje brzmienie:
        "W latach 1995-1997 spółdzielnie nie pobierają zryczałtowanego 
         podatku dochodowego według zasad określonych w ust. 5; spółdzielnie
         pobierają jednak zryczałtowany podatek,  w razie zwrotu 
         kwot przekazanych w tych latach, z dochodu uzyskanego przez 
         spółdzielnie, a przeznaczonego na powiększenie udziałów.";
25) po art. 41a dodaje się art. 41b w brzmieniu:
        "Art. 41b. Jeżeli podatnik dokonał zwrotu nienależnie pobranych 
                świadczeń, które uprzednio zwiększyły dochód podlegający
                opodatkowaniu, przy ustalaniu wysokości podatku 
                (zaliczek) płatnicy, o których mowa w art. 31, 33, 35 i 
                41, odejmują od dochodu kwotę dokonanych zwrotów, 
                łącznie z pobranym podatkiem (zaliczką).";
26) w art. 42 w ust. 3 wyrazy "w art. 41 ust. 1 i ust. 3" zastępuje się wyrazami 
   "w art. 41 ust. 1 i 3a";
27) w art. 44:
   a) w ust. 1 skreśla się pkt 2,
   b) w ust. 3 w pkt 2 wyrazy "art. 26 i 27" zastępuje się wyrazami "art. 26, 
     26a i 27",
   c) po ust. 3 dodaje się ust. 3a w brzmieniu:
      "3a. Podatnicy uzyskujący dochody z działalności, o której mowa w art. 
         13 pkt 2 i 8, jeżeli otrzymują te dochody bez pośrednictwa płatników,
         są obowiązani wpłacać zaliczki miesięczne w wysokości 20% 
         dochodu za miesiące, w których uzyskali ten dochód, w terminie 
         do dnia 20 następnego miesiąca za miesiąc poprzedni, a za grudzień
         - w terminie złożenia zeznania podatkowego. W terminach 
         płatności zaliczek podatnicy są obowiązani składać urzędom skarbowym
         deklaracje, według ustalonego wzoru, o wysokości dochodu
         uzyskanego w danym miesiącu.",
   d) w ust. 6 po wyrazach "Zaliczki miesięczne" dodaje się przecinek i wyrazy
     "od przychodów wymienionych w ust. 1 pkt 1 i 5,",
   e) po ust. 6 dodaje się ust. 6a w brzmieniu:
      "6a. Zaliczki miesięczne, od przychodów wymienionych w ust. 1 pkt 3 i 
         4, za okres od stycznia do listopada uiszcza się w terminie do dnia 
         20 każdego miesiąca za miesiąc poprzedni, a za grudzień - w terminie
         złożenia zeznania podatkowego. W terminach płatności zaliczek
         od stycznia do listopada podatnicy są obowiązani składać 
         urzędom skarbowym deklaracje, według ustalonego wzoru, o wysokości
         dochodu osiągniętego od początku roku.",
   f) w ust. 8 wyrazy "21%" zastępuje się wyrazami "20%",
   g) dodaje się ust. 9 w brzmieniu:
          "9. Zaliczki, o których mowa w ust. 8, od 1998 r. wynoszą 19% 
             uzyskanego dochodu.";
28) po art. 44 dodaje się art. 44a w brzmieniu:
        "Art. 44a. Spółdzielnie mieszkaniowe są obowiązane sporządzić za 
                rok kalendarzowy, w dwóch egzemplarzach, według ustalonego
                wzoru, imienne informacje o wysokości wycofanego
                wkładu budowlanego lub mieszkaniowego i przesłać
                je, w terminie do dnia 28 lutego roku następującego 
                po roku podatkowym:
                    1) osobom, które wycofały ze spółdzielni wkład 
                      budowlany lub mieszkaniowy wniesiony do spółdzielni
                      od dnia 1 stycznia 1992 r., 
                    2) urzędowi skarbowemu właściwemu ze względu 
                      na miejsce zamieszkania osoby wycofującej 
                      wkład.";
29) w art. 45:
   a) w ust. 3 po wyrazach "w art. 24 ust. 3" dodaje się przecinek i wyrazy "z 
     wyjątkiem dochodu z likwidacji działalności gospodarczej, dokonanej w 
     grudniu roku podatkowego,",
   b) ust. 3a otrzymuje brzmienie:
      "3a. W przypadkach:
          1) określonych w art. 27a ust. 13, 
          2) odliczenia od podatku wydatków poniesionych na zakup 
             gruntu lub odpłatne przeniesienie prawa wieczystego użytkowania
             gruntu, a następnie zbycia tego gruntu lub prawa 
          - podatnik jest obowiązany wykazać i doliczyć kwoty uprzednio 
          odliczone do podatku należnego za rok podatkowy, w którym 
          wystąpiły te okoliczności.",
   c) w ust. 5 wyrazy "roczny bilans z rachunkiem wyników" zastępuje się wyrazami
     "sprawozdanie finansowe";
30) w art. 52 pkt 1 otrzymuje brzmienie:
      "1) w okresie od dnia 1 stycznia 1993 r. do dnia 31 grudnia 2000 r. 
         dochody:
          a) ze sprzedaży obligacji Skarbu Państwa wyemitowanych po 
             dniu 1 stycznia 1989 r. oraz obligacji wyemitowanych po 
             dniu 1 stycznia 1997 r. przez jednostki samorządu terytorialnego,
             a także akcji dopuszczonych do obrotu publicznego, 
             nabytych na podstawie publicznej oferty lub na giełdzie papierów
             wartościowych albo w regulowanym pozagiełdowym 
             wtórnym obrocie publicznym; zwolnienie nie ma zastosowania,
             jeżeli sprzedaż tych obligacji lub akcji jest przedmiotem 
             działalności gospodarczej,
          b) ze sprzedaży na giełdzie papierów wartościowych albo w regulowanym
             pozagiełdowym wtórnym obrocie publicznym 
             świadectw udziałowych wymienialnych na akcje narodowych 
             funduszy inwestycyjnych, z zastrzeżeniem art. 21 ust. 1 pkt 
             41; zwolnienie nie ma zastosowania, jeżeli sprzedaż tych 
             świadectw jest przedmiotem działalności gospodarczej, 
          c) z tytułu udziału w dochodach funduszy powierniczych, w tym 
             również z tytułu umorzenia jednostek uczestnictwa w funduszach
             powierniczych,".
                                    
                                Art. 2.
 1. Jeżeli podatnik w latach 1992-1996 korzystał, na podstawie art. 26 ust. 1 
   pkt 6 ustawy wymienionej w art. 1 w brzmieniu obowiązującym przed 
   dniem 1 stycznia 1997 r., z odliczenia od dochodu (przychodu) wydatków 
   poniesionych na budowę budynku mieszkalnego, z przeznaczeniem znajdujących
   się w nim lokali mieszkalnych na wynajem:
   1) zachowuje prawo do odliczania wydatków ponoszonych na ten cel po 
     dniu 1 stycznia 1997 r., na zasadach określonych w tej ustawie,
   2) sprzedaż lub zamiana takiego budynku, jego części lub lokali stanowi 
     źródło przychodów, gdy sprzedaż lub zamiana nastąpiła przed upływem 
     dziesięciu lat licząc od końca roku podatkowego, w którym nastąpiło 
     wybudowanie.
 2. Podatnikom, którzy w zeznaniach za lata 1992-1996 odliczyli od dochodu 
   (przychodu) wydatki na cele określone w następujących przepisach ustawy 
   wymienionej w art. 1, w brzmieniu nadanym niniejszą ustawą:
   1) w art. 27a w ust. 1 pkt 1 lit. a) - kwotę przysługującego odliczenia od 
     podatku, ustaloną zgodnie z art. 27a ust. 3 pkt 2, zmniejsza się o 19% 
     kwoty wydatków odliczonych w latach 1992-1996, 
   2) w art. 27a w ust. 1 pkt 1 lit. b)-f) oraz w pkt 2 - kwotę przysługującego 
     odliczenia od podatku, ustaloną zgodnie z art. 27a ust. 3 pkt 1 lit. a) i 
     b), zmniejsza się o 19% kwoty wydatków odliczonych w latach 
     1992-1996.
 3. Do kwoty wydatków, o których mowa w ust. 2, odliczonych od dochodu 
   (przychodu) w latach 1992-1996, dolicza się wydatki, które nie znalazły 
   pokrycia w dochodach (przychodach) uzyskanych w tych latach.
 4. Podatnikom, którzy w latach 1992-1996 nabyli prawo do odliczenia od dochodu
   wydatków poniesionych na cele określone w art. 26 ust. 1 pkt 5, 5a 
   i 6 ustawy wymienionej w art. 1 w brzmieniu obowiązującym przed dniem 
   1 stycznia 1997 r., a wydatki te nie znalazły pokrycia w dochodach osiągniętych
   w tych latach, przysługuje prawo do odliczenia tych wydatków na 
   zasadach określonych w art. 26 ust. 9 ustawy wymienionej w art. 1 w 
   brzmieniu obowiązującym przed dniem 1 stycznia 1997 r.
 5. Zasadę określoną w ust. 4 stosuje się odpowiednio do podatników, którzy 
   w latach 1994-1996 nabyli prawo do odliczenia poniesionych wydatków od 
   przychodów.
 6. Przepisy ust. 1-5 stosuje się odpowiednio w sytuacjach, o których mowa w 
   art. 27a ust. 8 ustawy wymienionej w art. 1, w brzmieniu nadanym niniejszą
   ustawą.
 7. Podatnicy, którzy w latach 1995-1996 nabyli prawo do odliczenia od dochodu
   wydatków na zakup przyrządów i pomocy naukowych, o których 
   mowa w art. 26 ust. 1 pkt 7b ustawy wymienionej w art. 1 w brzmieniu 
   obowiązującym przed dniem 1 stycznia 1997 r., nie odliczoną, w zeznaniach
   za lata 1995 i 1996, kwotę wydatków mogą odliczyć na zasadach 
   określonych w art. 26 ust. 5a ustawy wymienionej w art. 1 w brzmieniu 
   obowiązującym przed dniem 1 stycznia 1997 r.
                                    
                                Art. 3.
Przy ustalaniu podstawy obliczenia podatku, zgodnie z art. 26 ustawy wymienionej
w art. 1 w brzmieniu nadanym niniejszą ustawą, podatnik może w latach
1997-1999 odliczyć od dochodu wydatki poniesione na spłatę zadłużenia 
z tytułu zaciągniętych przez  spółdzielnie  mieszkaniowe,  do dnia 31 maja 
1992 r., kredytów na budownictwo mieszkaniowe. Kwota tych odliczeń w każdym
roku podatkowym nie może przekroczyć 19% kwoty stanowiącej iloczyn 
70 m{2} powierzchni użytkowej i wskaźnika przeliczeniowego 1 m{2} powierzchni 
użytkowej budynku mieszkalnego, ustalanego do celów obliczania premii gwarancyjnej
od wkładów na oszczędnościowych książeczkach mieszkaniowych za 
III kwartał roku poprzedzającego rok podatkowy. Przepisy art. 26 ust. 4, art. 
27a ust. 7, 8, 12 i 14-17, art. 34 ust. 9 pkt 2 i art. 37 ust. 1 pkt 2 ustawy wymienionej
w zdaniu pierwszym stosuje się odpowiednio.
                                    
                                Art. 4.
Przepis art. 1 pkt 9:
   1) w części dotyczącej art. 23 ust. 1 pkt 4 ustawy wymienionej w art. 1 w 
     brzmieniu nadanym niniejszą ustawą - ma zastosowanie do odpisów 
     amortyzacyjnych z tytułu zużycia samochodu o dopuszczalnej ładowności
     nie przekraczającej 500 kg, nabytego albo przyjętego do odpłatnego 
     korzystania i zaliczonego do środków trwałych podatnika - począwszy 
     od dnia 1 stycznia 1997 r.,
   2) w części dotyczącej art. 23 ust. 1 pkt 22 ustawy wymienionej w art. 1 w 
     brzmieniu nadanym niniejszą ustawą - ma zastosowanie do rezerw 
     utworzonych od dnia wejścia w życie niniejszej ustawy,
   3) w części dotyczącej art. 23 ust. 1 pkt 57 w brzmieniu nadanym niniejszą 
     ustawą - ma zastosowanie do umów ubezpieczenia zawartych od dnia 
     wejścia w życie niniejszej ustawy.
 
                                Art. 5.
 1. Podatnicy, którzy przed dniem 1 stycznia 1997 r. ponieśli wydatki inwestycyjne
   i nabyli prawo do odliczeń zgodnie z przepisami wydanymi na podstawie
   art. 26 ust. 13 ustawy, o której mowa w art. 1, w brzmieniu dotychczasowym,
   zachowują to prawo do czasu wyczerpania - w zakresie i na 
   zasadach określonych w tych przepisach.
 2. Do dnia 31 grudnia 1998 r. zachowują moc przepisy wydane na podstawie 
   art. 26 ust. 13 ustawy wymienionej w art. 1, dotyczące odliczeń od dochodu
   wydatków inwestycyjnych oraz obniżek podatku dochodowego przez 
   podatników mających swą siedzibę w rejonach administracyjnych (gminach)
   zagrożonych szczególnie wysokim bezrobociem strukturalnym oraz 
   województwach lub rejonach administracyjnych (gminach) określonych jako
   zagrożone recesją i degradacją społeczną w odrębnych przepisach. Podatnicy,
   którzy nabędą prawo do tych odliczeń lub obniżek do dnia 31 
   grudnia 1998 r., zachowują prawo do czasu wyczerpania - w zakresie i na 
   zasadach określonych w tych przepisach.
 
                                Art. 6.
Z dniem  1 stycznia 1997 r. traci moc art. 6 ust. 1 ustawy z dnia 2 grudnia 
1994 r. o zmianie niektórych ustaw regulujących zasady opodatkowania oraz 
niektórych innych ustaw (Dz. U. z 1995 r. Nr 5, poz. 25).
                                Art. 7.
W ustawie z dnia 9 maja 1996 r. o wykonywaniu mandatu posła i senatora 
(Dz.U. Nr 73, poz. 350) w art. 42 ust. 2 otrzymuje brzmienie:
      "2. Dieta parlamentarna jest wolna od podatku dochodowego od osób 
         fizycznych w granicach określonych w odrębnych przepisach dla 
         diet otrzymywanych z tytułu pełnienia obowiązków obywatelskich i 
         nie może być zajęta w drodze egzekucji.".
                                    
                                Art. 8.
Minister Finansów ogłosi w Dzienniku Ustaw Rzeczypospolitej Polskiej jednolity
tekst ustawy o podatku dochodowym od osób fizycznych, z uwzględnieniem 
zmian wynikających z przepisów ogłoszonych przed dniem wydania jednolitego 
tekstu.
                                Art. 9.
Ustawa wchodzi w życie z dniem 1 stycznia 1997 r. i ma zastosowanie do opodatkowania
dochodów uzyskanych od tego dnia, z wyjątkiem przepisów art. 1 
pkt 8 lit. a), pkt 12 w części dotyczącej art. 26 ust. 14, pkt 14 lit. c) oraz pkt 
15 w części dotyczącej art. 27a ust. 18-21 - które wchodzą w życie z dniem 
ogłoszenia.
 
 
