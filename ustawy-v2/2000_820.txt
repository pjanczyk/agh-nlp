



Dz.U. z 2000 r. Nr 70, poz. 820
                                                                                
                                                                                
                                                                                
                                                                                
                                     USTAWA
                             z dnia 26 lipca 2000 r.
                                        
          o zmianie ustawy o zatrudnieniu i przeciwdziałaniu bezrobociu
                                        
                                     Art. 1.
W ustawie z dnia 14 grudnia 1994 r. o zatrudnieniu i przeciwdziałaniu bezrobociu
(Dz.U. z 1997 r. Nr 25, poz. 128, Nr 28, poz. 153, Nr 41, poz. 255, Nr 63, poz.
403, Nr 93, poz. 569, Nr 107, poz. 692, Nr 121, poz. 770 i Nr 123, poz. 776, z
1998 r. Nr 66, poz. 431, Nr 106, poz. 668, Nr 108, poz. 684, Nr 137, poz. 887 i
Nr 162, poz. 1112, 1118 i 1126, z 1999 r. Nr 60, poz. 636 oraz z 2000 r. Nr 12,
poz. 136, Nr 31, poz. 384 i Nr 48, poz. 550) wprowadza się następujące zmiany:
1) w art. 55:
   a) w ust. 1 po pkt 4a dodaje się pkt 4b w brzmieniu:
     "4b) dochody z tytułu posiadania oraz zbywania akcji i udziałów spółek,
       fundacji i innych osób prawnych, nabytych przed dniem 1 stycznia 2000 r.
       ze środków Funduszu Pracy,",
   b) po ust. 2 dodaje się ust. 3-5 w brzmieniu:
     "3. Za zgodą ministra właściwego do spraw pracy oraz ministra właściwego
       do spraw finansów publicznych, Fundusz Pracy może zaciągać kredyty i
       pożyczki na uzupełnienie środków niezbędnych na wypłatę zasiłków dla
       bezrobotnych, z zastrzeżeniem ust. 4 i 5.
     4. Łączna kwota zaciągniętych kredytów i pożyczek nie może w żadnym czasie
       przekroczyć kwoty stanowiącej równowartość 8,33% dochodów Funduszu
       Pracy, planowanych na dany rok.
     5. Okres spłaty kredytów i pożyczek zaciąganych przez Fundusz Pracy nie
       może przekroczyć trzech miesięcy oraz wykraczać poza rok budżetowy, w
       którym kredyty lub pożyczki zostały zaciągnięte.";
2) w art. 57 w ust. 1 w pkt 31 kropkę zastępuje się przecinkiem i dodaje się
  pkt 32 w brzmieniu:
     "32) spłaty i obsługi kredytów i pożyczek wraz z odsetkami, zaciągniętych
       przez Fundusz Pracy.".
     
                                     Art. 2.
W 2000 r.:
1) art. 55 ust. 3 ustawy, o której mowa w art. 1, stosuje się również w
  zakresie dotyczącym zasiłków przedemerytalnych i świadczeń przedemerytalnych,
2) łączna kwota zaciągniętych kredytów i pożyczek, o których mowa w art. 55
  ust. 4 ustawy, o której mowa w art. 1, nie może przekroczyć kwoty stanowiącej
  równowartość 12,5% dochodów Funduszu Pracy, planowanych na ten rok,
3) okres spłaty kredytów i pożyczek, o którym mowa w art. 55 ust. 5 ustawy, o
  której mowa w art. 1, może wykraczać poza rok budżetowy, i może przekroczyć
  trzy miesiące, nie więcej jednak niż sześć miesięcy,
4) w zakresie określonym w art. 55 ust. 3-5 ustawy, o której mowa w art. 1, nie
  stosuje się art. 99 ust. 1 ustawy z dnia 26 listopada 1998 r. o finansach
  publicznych (Dz.U. z 1998 r. Nr 155, poz. 1014, z 1999 r. Nr 38, poz. 360, Nr
  49, poz. 485, Nr 70, poz. 778, Nr 110, poz. 1255 oraz z 2000 r. Nr 6, poz.
  69, Nr 12, poz. 136 i Nr 48, poz. 550).
                                        
                                     Art. 3.
Ustawa wchodzi w życie z dniem ogłoszenia.
