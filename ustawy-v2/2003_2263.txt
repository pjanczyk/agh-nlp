


Tekst
ustawy ustalony ostatecznie po rozpatrzeniu poprawek Senatu
 
ustawa
z dnia 15 czerwca 2018 r. 
o
zmianie ustawy o podatku dochodowym od osób fizycznych, ustawy o podatku
dochodowym od osób prawnych oraz ustawy o zryczałtowanym podatku dochodowym od
niektórych przychodów osiąganych przez osoby fizyczne
Art. 1. W
ustawie z dnia 26 lipca 1991 r. o podatku dochodowym od osób fizycznych (Dz. U.
z 2018 r. poz. 200, z późn. zm.[1])) wprowadza się następujące zmiany:
1)     w art. 8 uchyla się ust. 7;
2)     w art. 9a uchyla się ust. 9;
3)     w art. 21:
a)     w ust. 1:
–     pkt 6a otrzymuje brzmienie:
„6a)  wygrane w:
a)     grach
liczbowych, loteriach pieniężnych, grze telebingo, zakładach wzajemnych,
loteriach promocyjnych, loteriach audioteksowych i loteriach fantowych,
jeżeli jednorazowa wartość tych wygranych nie przekracza 2280 zł,
b)     grach na
automatach, grach w karty, grach w kości, grach cylindrycznych, grach bingo
pieniężne i grach bingo fantowe
– urządzanych i prowadzonych
przez uprawniony podmiot na podstawie przepisów o grach hazardowych
obowiązujących w państwie członkowskim Unii Europejskiej lub w innym państwie
należącym do Europejskiego Obszaru Gospodarczego;”,
–     uchyla się pkt 6b,
–     po pkt 83b dodaje się pkt 83c w
brzmieniu:
„83c)  świadczenia z tytułu pomocy
przyznanej na podstawie art. 14 ustawy z dnia 25 czerwca 1997 r. o świadku
koronnym (Dz. U. z 2016 r. poz. 1197) oraz udzielonej na podstawie art. 7
ustawy z dnia 28 listopada 2014 r. o ochronie i pomocy dla pokrzywdzonego i
świadka (Dz. U. z 2015 r. poz. 21), a także inne świadczenia o podobnym
charakterze otrzymane w związku z ujawnieniem wobec organu powołanego do
ścigania przestępstw informacji dotyczących osób uczestniczących
w popełnieniu przestępstwa oraz istotnych okoliczności jego popełnienia;”,
b)     uchyla się ust. 6a,
c)     w ust. 23 skreśla się wyrazy „i
6b”;
4)     w art. 22 ust. 9b otrzymuje
brzmienie:
„9b. Przepis ust. 9 pkt 3 stosuje się do
przychodów uzyskiwanych z tytułu:
1)     działalności
twórczej w zakresie architektury, architektury wnętrz, architektury krajobrazu,
inżynierii budowlanej, urbanistyki, literatury, sztuk plastycznych, wzornictwa
przemysłowego, muzyki, fotografiki, twórczości audialnej i audiowizualnej,
programów komputerowych, gier komputerowych, teatru, kostiumografii,
scenografii, reżyserii, choreografii, lutnictwa artystycznego, sztuki ludowej
oraz dziennikarstwa;
2)     działalności
artystycznej w dziedzinie sztuki aktorskiej, estradowej, tanecznej
i cyrkowej oraz w dziedzinie dyrygentury, wokalistyki i
instrumentalistyki;
3)     produkcji
audialnej i audiowizualnej;
4)     działalności
publicystycznej;
5)     działalności
muzealniczej w dziedzinie wystawienniczej, naukowej, popularyzatorskiej,
edukacyjnej oraz wydawniczej;
6)     działalności
konserwatorskiej;
7)     prawa
zależnego, o którym mowa w art. 2 ust. 2 ustawy z dnia 4 lutego 1994 r.
o prawie autorskim i prawach pokrewnych (Dz. U. z 2017 r. poz. 880 i 1089
oraz z 2018 r. poz. 650), do opracowania cudzego utworu w postaci tłumaczenia;
8)     działalności
badawczo-rozwojowej, naukowo-dydaktycznej, naukowej oraz prowadzonej w uczelni
działalności dydaktycznej.”;
5)     w art. 23:
a)     w
ust. 1 w pkt 45a w lit. a wprowadzenie do wyliczenia otrzymuje brzmienie:
„nabytych nieodpłatnie, z
wyjątkiem nabytych w drodze spadku, jeżeli:”,
b)     dodaje się ust. 9 w brzmieniu:
„9. Przepisu ust. 1 pkt 45a lit. a nie stosuje
się do środków trwałych oraz wartości niematerialnych i prawnych, nabytych w
drodze darowizny, jeżeli darczyńca dokonywał odpisów amortyzacyjnych od tych
składników. W tym przypadku stosuje się odpowiednio przepisy art. 22g ust. 12
oraz art. 22h ust. 3 i nie stosuje się przepisu art. 22g ust. 15.”;
6)     w art. 24 ust. 12a otrzymuje
brzmienie:
„12a. Przepisy ust. 11–11b mają
zastosowanie do dochodu uzyskanego przez osoby uprawnione z tytułu objęcia lub
nabycia akcji spółek akcyjnych, których siedziba lub zarząd znajduje się na
terytorium państwa członkowskiego Unii Europejskiej, państwa należącego do
Europejskiego Obszaru Gospodarczego lub państwa, z którym Rzeczpospolita Polska
zawarła umowę o unikaniu podwójnego opodatkowania.”;
7)     art. 30g otrzymuje brzmienie:
„Art. 30g. 1. Podatek dochodowy od
przychodu ze środka trwałego będącego budynkiem, który:
1)     stanowi
własność albo współwłasność podatnika,
2)     jest
składnikiem majątku związanym z działalnością gospodarczą,
3)     został oddany w
całości albo w części do używania na podstawie umowy najmu, dzierżawy lub innej
umowy o podobnym charakterze,
4)     jest położony
na terytorium Rzeczypospolitej Polskiej
‒ zwany dalej „podatkiem
od przychodów z budynków”, wynosi 0,035% podstawy opodatkowania za każdy
miesiąc.
2. Zwalnia się od podatku od przychodów z
budynków przychód ze środka trwałego będącego budynkiem mieszkalnym oddanym do
używania w ramach realizacji programów rządowych i samorządowych dotyczących
budownictwa społecznego, jeżeli zwolnienie to stanowi rekompensatę spełniającą
warunki określone w decyzji Komisji z dnia 20 grudnia 2011 r. w sprawie
stosowania art. 106 ust. 2 Traktatu o funkcjonowaniu Unii Europejskiej do
pomocy państwa w formie rekompensaty z tytułu świadczenia usług publicznych,
przyznawanej przedsiębiorstwom zobowiązanym do wykonywania usług świadczonych w
ogólnym interesie gospodarczym (Dz. Urz. UE L 7 z 11.01.2012, str. 3).
3. Przychód, o którym mowa w ust. 1,
stanowi ustalona na pierwszy dzień każdego miesiąca wartość początkowa
podlegającego opodatkowaniu środka trwałego wynikająca z prowadzonej ewidencji,
a w miesiącu, w którym środek trwały został wprowadzony do ewidencji
– wartość początkowa ustalona na dzień wprowadzenia środka trwałego do ewidencji.

4. W miesiącu, w którym dokonano zbycia
budynku lub oddania go do używania na podstawie umowy leasingu, o której mowa w
art. 23f, przychód z tego budynku ustala się wyłącznie u podatnika, który
zbył ten budynek lub oddał go do używania na podstawie umowy leasingu. Zasadę,
o której mowa w zdaniu pierwszym, stosuje się odpowiednio w przypadku
zbycia udziału we współwłasności budynku.
5. W przypadku gdy budynek stanowi:
1)     współwłasność
podatnika – przy obliczaniu wartości początkowej przyjmuje się wartość
wynikającą z ewidencji tego podatnika;
2)     własność albo
współwłasność spółki niebędącej osobą prawną – przy obliczaniu wartości
początkowej przypadającej na wspólnika przepis art. 8 ust. 1 stosuje się
odpowiednio.
6. W przypadku gdy budynek został oddany
do używania w części, przychód ustala się proporcjonalnie do udziału
powierzchni użytkowej oddanej do używania w całkowitej powierzchni użytkowej
tego budynku. Proporcję, o której mowa w zdaniu pierwszym, ustala się na dzień
określony w ust. 3.
7. Nie ustala się przychodu, o którym mowa
w ust. 1, w przypadku, gdy ustalony na dzień określony w ust. 3, łączny udział
oddanej do używania powierzchni użytkowej budynku nie przekracza 5% całkowitej
powierzchni użytkowej tego budynku.
8. W przypadku gdy w budynku znajdują się
lokale mieszkalne oddane do używania w ramach realizacji programów rządowych
i samorządowych dotyczących budownictwa społecznego, o których mowa w ust.
2, przychód pomniejsza się proporcjonalnie do udziału powierzchni użytkowej
tych lokali mieszkalnych w całkowitej powierzchni użytkowej tego budynku.
Proporcję, o której mowa w zdaniu pierwszym, ustala się na dzień określony w
ust. 3.
9. Podstawę opodatkowania stanowi suma przychodów,
o których mowa w ust. 1, z poszczególnych budynków, pomniejszona o kwotę
10 000 000 zł.
10. W przypadku gdy podatnik posiada
udział w kapitale innego podmiotu w rozumieniu art. 25, kwotę, o której mowa w
ust. 9, ustala się w takiej proporcji, w jakiej przychód, o którym mowa w ust.
1, pozostaje do ogólnej kwoty takich przychodów podatnika oraz podmiotów z nim
powiązanych.
11. Podatnicy są obowiązani za każdy
miesiąc obliczać podatek od przychodów z budynków i wpłacać go na rachunek
urzędu skarbowego w terminie do 20. dnia miesiąca następującego po miesiącu, za
który płacony jest podatek. Jeżeli podatnik przed upływem terminu, o którym
mowa w zdaniu pierwszym, złoży zeznanie, o którym mowa w art. 45 ust. 1
lub ust. 1a pkt 2, podatek od przychodów z budynków za ostatni miesiąc roku
podatkowego wpłaca nie później niż w terminie złożenia tego zeznania.
12. Kwotę zapłaconego za dany miesiąc
podatku od przychodów z budynków podatnicy odliczają od zaliczki na
podatek, o której mowa w art. 44. W przypadku gdy podatnicy wpłacają
zaliczki kwartalne, odliczeniu podlega podatek od przychodów z budynków
zapłacony za miesiące przypadające na dany kwartał.
13. Podatnicy mogą nie wpłacać podatku od
przychodów z budynków, jeżeli jest on niższy od kwoty zaliczki na podatek,
o której mowa w art. 44, za dany miesiąc.
14. Kwotę zapłaconego i nieodliczonego w
roku podatkowym podatku od przychodów z budynków odlicza się od podatku
obliczonego zgodnie z art. 27 lub art. 30c za rok podatkowy. Odliczenia
dokonuje się w zeznaniu, o którym mowa w art. 45 ust. 1 lub ust. 1a pkt 2.
15. Kwota podatku od przychodów z budynków
nieodliczona na podstawie ust. 14 podlega zwrotowi na wniosek podatnika, jeżeli
organ podatkowy nie stwierdzi nieprawidłowości wysokości zobowiązania podatkowego
lub straty, obliczonych zgodnie z art. 27 lub art. 30c w złożonym zeznaniu
podatkowym, oraz podatku od przychodów z budynków, w szczególności jeżeli
koszty finansowania dłużnego poniesione w związku z nabyciem lub wytworzeniem
budynku, jak również inne przychody i koszty ustalone zostały na warunkach
rynkowych.
16. Jeżeli organ podatkowy określi
zobowiązanie podatkowe lub stratę w innej wysokości niż wynikająca z zeznania
podatkowego, o którym mowa w ust. 15, podatnikowi przysługuje prawo do zwrotu w
wysokości:
1)     różnicy
pomiędzy kwotą zapłaconego i nieodliczonego podatku od przychodów z budynków a
kwotą podatku określoną przez organ podatkowy zgodnie z art. 27 lub art. 30c –
w przypadku określenia przez organ podatkowy zobowiązania podatkowego, albo
2)     zapłaconego i
nieodliczonego podatku od przychodów z budynków – w przypadku określenia przez
organ podatkowy straty.
17. W przypadku gdy budynek został oddany
do używania na podstawie umowy leasingu w rozumieniu art. 23a pkt 1,
przepisy ust. 1–16 stosuje się wyłącznie do podmiotu dokonującego odpisów
amortyzacyjnych zgodnie z art. 22a–22o.
18. Przepisy ust. 1–17 stosuje się również
w przypadku, gdy podatnik bez uzasadnionych przyczyn ekonomicznych przeniesie w
całości albo w części własność albo współwłasność budynku albo odda do
używania budynek na podstawie umowy leasingu w rozumieniu art. 23f, w celu
uniknięcia podatku od przychodów z budynków. W takim przypadku u podmiotu, na
który została przeniesiona własność albo współwłasność budynku albo jego
części, albo podmiotu, który przyjął do używania budynek na podstawie tej
umowy, nie ustala się przychodu, o którym mowa w ust. 1, w zakresie dotyczącym
tego budynku albo jego części.”;
8)     w art. 45 po ust. 3c dodaje się
ust. 3d w brzmieniu:
„3d. Podatnicy obowiązani do zapłaty
podatku od przychodów z budynków są obowiązani w zeznaniu, o którym mowa w
ust. 1 lub ust. 1a pkt 2, wykazać środki trwałe, których wartość początkowa
jest uwzględniana przy ustalaniu podstawy opodatkowania podatkiem od przychodów
z budynków, kwotę należnego i zapłaconego podatku od przychodów z budynków oraz
kwotę dokonanych odliczeń zgodnie z art. 30g.”;
9)     w art. 45b w pkt 5 na końcu
skreśla się przecinek i uchyla się pkt 6;
10)   po art. 52h dodaje się art. 52i w brzmieniu:
„Art. 52i. 1. Zwalnia się od podatku
dochodowego przychód z tytułu umorzenia zadłużenia związanego z zaciągniętym
kredytem mieszkaniowym dokonanego przez bank na podstawie ustawy z dnia 30
listopada 1995 r. o pomocy państwa w spłacie niektórych kredytów
mieszkaniowych, udzielaniu premii gwarancyjnych oraz refundacji bankom
wypłaconych premii gwarancyjnych (Dz. U. z 2016 r. poz. 1779).
2. Zwolnienie, o którym mowa w ust. 1, nie
ma zastosowania do przychodu w części odpowiadającej kwocie umorzonych
skapitalizowanych odsetek zaliczonych uprzednio do kosztów uzyskania
przychodów.”.
Art. 2. W
ustawie z dnia 15 lutego 1992 r. o podatku dochodowym od osób prawnych (Dz. U.
z 2018 r. poz. 1036) wprowadza się następujące zmiany:
1)     w art. 12 w ust. 1 pkt 7 otrzymuje
brzmienie:
„7)    wartość wkładu
określona w statucie lub umowie spółki, a w razie ich braku wartość wkładu
określona w innym dokumencie o podobnym charakterze – w przypadku
wniesienia do spółki albo spółdzielni wkładu niepieniężnego; jeżeli jednak
wartość ta jest niższa od wartości rynkowej tego wkładu albo wartość wkładu nie
została określona w statucie, umowie albo innym dokumencie o podobnym
charakterze, przychodem jest wartość rynkowa takiego wkładu określona na dzień
przeniesienia własności przedmiotu wkładu niepieniężnego; przepis art. 14 ust.
2 stosuje się odpowiednio;”;
2)     art. 24b i art. 24c otrzymują
brzmienie:
„Art. 24b. 1. Podatek dochodowy od
przychodu ze środka trwałego będącego budynkiem, który:
1)     stanowi
własność albo współwłasność podatnika,
2)     został oddany w
całości albo w części do używania na podstawie umowy najmu, dzierżawy lub innej
umowy o podobnym charakterze,
3)     jest położony
na terytorium Rzeczypospolitej Polskiej
‒ zwany dalej „podatkiem
od przychodów z budynków”, wynosi 0,035% podstawy opodatkowania za każdy
miesiąc.
2. Zwalnia się od podatku od przychodów z
budynków przychód ze środka trwałego będącego budynkiem mieszkalnym oddanym do
używania w ramach realizacji programów rządowych i samorządowych dotyczących
budownictwa społecznego, jeżeli zwolnienie to stanowi rekompensatę spełniającą
warunki określone w decyzji Komisji z dnia 20 grudnia 2011 r. w sprawie
stosowania art. 106 ust. 2 Traktatu o funkcjonowaniu Unii Europejskiej do
pomocy państwa w formie rekompensaty z tytułu świadczenia usług publicznych,
przyznawanej przedsiębiorstwom zobowiązanym do wykonywania usług świadczonych w
ogólnym interesie gospodarczym (Dz. Urz. UE L 7 z 11.01.2012, str. 3).
3. Przychód, o którym mowa w ust. 1,
stanowi ustalona na pierwszy dzień każdego miesiąca wartość początkowa
podlegającego opodatkowaniu środka trwałego wynikająca z prowadzonej ewidencji,
a w miesiącu, w którym środek trwały został wprowadzony do ewidencji
– wartość początkowa ustalona na dzień wprowadzenia środka trwałego do
ewidencji. 
4. W miesiącu, w którym dokonano zbycia
budynku lub oddania go do używania na podstawie umowy leasingu, o której
mowa w art. 17f, przychód z tego budynku ustala się wyłącznie u podatnika,
który zbył ten budynek lub oddał go do używania na podstawie umowy leasingu.
Zasadę, o której mowa w zdaniu pierwszym, stosuje się odpowiednio w
przypadku zbycia udziału we współwłasności budynku.
5. W przypadku gdy budynek stanowi:
1)     współwłasność
podatnika – przy obliczaniu wartości początkowej przyjmuje się wartość
wynikającą z ewidencji tego podatnika;
2)     własność albo
współwłasność spółki niebędącej osobą prawną – przy obliczaniu wartości
początkowej przypadającej na wspólnika przepis art. 5 ust. 1 stosuje się
odpowiednio.
6. W przypadku gdy budynek został oddany
do używania w części, przychód ustala się proporcjonalnie do udziału
powierzchni użytkowej oddanej do używania w całkowitej powierzchni użytkowej
tego budynku. Proporcję, o której mowa w zdaniu pierwszym, ustala się na dzień
określony w ust. 3.
7. Nie ustala się przychodu, o którym mowa
w ust. 1, w przypadku, gdy ustalony na dzień określony w ust. 3, łączny udział
oddanej do używania powierzchni użytkowej budynku nie przekracza 5% całkowitej
powierzchni użytkowej tego budynku.
8. W przypadku gdy w budynku znajdują się
lokale mieszkalne oddane do używania w ramach realizacji programów rządowych
i samorządowych dotyczących budownictwa społecznego, o których mowa w ust.
2, przychód pomniejsza się proporcjonalnie do udziału powierzchni użytkowej
tych lokali mieszkalnych w całkowitej powierzchni użytkowej tego budynku.
Proporcję, o której mowa w zdaniu pierwszym, ustala się na dzień określony w
ust. 3.
9. Podstawę opodatkowania stanowi suma
przychodów, o których mowa w ust. 1, z poszczególnych budynków, pomniejszona o
kwotę 10 000 000 zł.
10. W przypadku gdy podatnik posiada
udział w kapitale innego podmiotu w rozumieniu art. 11, kwotę, o której mowa w
ust. 9, ustala się w takiej proporcji, w jakiej przychód, o którym mowa w ust.
1, pozostaje do ogólnej kwoty takich przychodów podatnika oraz podmiotów z nim
powiązanych.
11. Podatnicy są obowiązani za każdy
miesiąc obliczać podatek od przychodów z budynków i wpłacać go na rachunek
urzędu skarbowego w terminie do 20. dnia miesiąca następującego po miesiącu, za
który płacony jest podatek. Jeżeli podatnik przed upływem terminu, o którym
mowa w zdaniu pierwszym, złoży zeznanie, o którym mowa w art. 27 ust. 1,
podatek od przychodów z budynków za ostatni miesiąc roku podatkowego wpłaca nie
później niż w terminie złożenia tego zeznania.
12. Kwotę zapłaconego za dany miesiąc
podatku od przychodów z budynków podatnicy odliczają od zaliczki na
podatek, o której mowa w art. 25. W przypadku gdy podatnicy wpłacają
zaliczki kwartalne, odliczeniu podlega podatek od przychodów z budynków
zapłacony za miesiące przypadające na dany kwartał.
13. Podatnicy mogą nie wpłacać podatku od
przychodów z budynków, jeżeli jest on niższy od kwoty zaliczki na podatek,
o której mowa w art. 25, za dany miesiąc.
14. Kwotę zapłaconego i nieodliczonego w
roku podatkowym podatku od przychodów z budynków odlicza się od podatku
obliczonego zgodnie z art. 19 za rok podatkowy. Odliczenia dokonuje się w
zeznaniu, o którym mowa w art. 27 ust. 1.
15. Kwota podatku od przychodów z budynków
nieodliczona na podstawie ust. 14 podlega zwrotowi na wniosek podatnika, jeżeli
organ podatkowy nie stwierdzi nieprawidłowości wysokości zobowiązania
podatkowego lub straty, obliczonych zgodnie z art. 19 w złożonym zeznaniu
podatkowym, oraz podatku od przychodów z budynków, w szczególności jeżeli
koszty finansowania dłużnego poniesione w związku z nabyciem lub wytworzeniem
budynku, jak również inne przychody i koszty ustalone zostały na warunkach
rynkowych.
16. Jeżeli organ podatkowy określi
zobowiązanie podatkowe lub stratę w innej wysokości niż wynikająca z zeznania
podatkowego, o którym mowa w ust. 15, podatnikowi przysługuje prawo do zwrotu w
wysokości:
1)     różnicy
pomiędzy kwotą zapłaconego i nieodliczonego podatku od przychodów z budynków a
kwotą podatku określoną przez organ podatkowy zgodnie z art. 19 – w przypadku
określenia przez organ podatkowy zobowiązania podatkowego, albo
2)     zapłaconego i
nieodliczonego podatku od przychodów z budynków – w przypadku określenia przez
organ podatkowy straty.
17. W przypadku gdy budynek został oddany
do używania na podstawie umowy leasingu w rozumieniu art. 17a pkt 1,
przepisy ust. 1–16 stosuje się wyłącznie do podmiotu dokonującego odpisów
amortyzacyjnych zgodnie z art. 16a–16m.
18. Przepisy ust. 1–17 stosuje się również
w przypadku, gdy podatnik bez uzasadnionych przyczyn ekonomicznych przeniesie w
całości albo w części własność albo współwłasność budynku albo odda do
używania budynek na podstawie umowy leasingu w rozumieniu art. 17f, w celu
uniknięcia podatku od przychodów z budynków. W takim przypadku u podmiotu, na
który została przeniesiona własność albo współwłasność budynku albo jego
części, albo podmiotu, który przyjął do używania budynek na podstawie tej
umowy, nie ustala się przychodu, o którym mowa w ust. 1, w zakresie dotyczącym
tego budynku albo jego części.
Art. 24c. W przypadku podatkowej grupy
kapitałowej suma przychodów, o której mowa w art. 24b ust. 9, obejmuje sumę
przychodów spółek tworzących podatkową grupę kapitałową.”;
3)     w
art. 27 ust. 1d otrzymuje brzmienie:
„1d. Podatnicy obowiązani do zapłaty
podatku od przychodów z budynków są obowiązani w zeznaniu, o którym mowa w ust.
1, wykazać środki trwałe, których wartość początkowa jest uwzględniana przy
ustalaniu podstawy opodatkowania podatkiem od przychodów z budynków, kwotę
należnego i zapłaconego podatku od przychodów z budynków oraz kwotę dokonanych
odliczeń zgodnie z art. 24b.”;
4)     po art. 38c dodaje się art. 38d
w brzmieniu:
„Art. 38d. 1. Zwalnia się od podatku przychód
z tytułu umorzenia zadłużenia związanego z zaciągniętym kredytem mieszkaniowym
dokonanego przez bank na podstawie ustawy z dnia 30 listopada 1995 r. o pomocy
państwa w spłacie niektórych kredytów mieszkaniowych, udzielaniu premii
gwarancyjnych oraz refundacji bankom wypłaconych premii gwarancyjnych (Dz. U. z
2016 r. poz. 1779).
2. Zwolnienie, o którym mowa w ust. 1, nie
ma zastosowania do przychodu w części odpowiadającej kwocie umorzonych
skapitalizowanych odsetek zaliczonych uprzednio do kosztów uzyskania
przychodów.”.
Art. 3. W
ustawie z dnia 20 listopada 1998 r. o zryczałtowanym podatku dochodowym od
niektórych przychodów osiąganych przez osoby fizyczne (Dz. U. z 2017 r. poz.
2157 i 2175 oraz z 2018 r. poz. 650) wprowadza się następujące zmiany:
1)     w art. 9 uchyla się ust. 7;
2)     w art. 12 uchyla się ust. 8b;
3)     w art. 52 w ust. 3:
a)     w pkt 5 na końcu skreśla się
przecinek i uchyla się pkt 6,
b)     część wspólna otrzymuje
brzmienie:
„– wraz z objaśnieniami co do sposobu prawidłowego
ich wypełnienia, terminu i miejsca składania, kierując się potrzebą
ułatwienia podatnikom poprawnego sporządzenia tych zeznań, wniosków, deklaracji
i informacji.”.
Art. 4.
Przepisy:
1)     art. 8, art. 9a, art. 21 ust. 1
pkt 83c, art. 22 ust. 9b, art. 23 ust. 1 pkt 45a lit. a i ust. 9, art. 24
ust. 12a, art. 30g ust. 15 i 16, art. 45 ust. 3d oraz art. 52i ustawy
zmienianej w art. 1,
2)     art. 24b ust. 15 i 16 oraz art.
38d ustawy zmienianej w art. 2,
3)     art. 9 i art. 12 ustawy
zmienianej w art. 3
– w brzmieniu nadanym niniejszą ustawą, stosuje
się do dochodów (przychodów) uzyskanych od dnia 1 stycznia 2018 r.
Art. 5.
Podatnicy podatku dochodowego od osób prawnych, których rok podatkowy jest inny
niż kalendarzowy i rozpoczął się przed dniem 1 stycznia 2019 r.,
a zakończy się po dniu 31 grudnia 2018 r., stosują do końca przyjętego
przez siebie roku podatkowego przepisy art. 24b i art. 24c ustawy zmienianej w
art. 2, w brzmieniu dotychczasowym.
Art. 6. W roku
podatkowym rozpoczynającym się po dniu 31 grudnia 2017 r. przepisy art. 30g
ust. 1 ustawy zmienianej w art. 1, w brzmieniu dotychczasowym, oraz art. 24b
ust. 1 ustawy zmienianej w art. 2, w brzmieniu dotychczasowym, stosuje się
wyłącznie do budynków, o których mowa w art. 30g ust. 1 ustawy zmienianej
w art. 1, w brzmieniu dotychczasowym, oraz art. 24b ust. 1 ustawy zmienianej
w art. 2, w brzmieniu dotychczasowym, oddanych w całości albo w
części do używania na podstawie umowy najmu, dzierżawy lub innej umowy o
podobnym charakterze. W przypadku gdy budynek został oddany do używania w
części, przychód ustala się proporcjonalnie do udziału powierzchni użytkowej
oddanej do używania w całkowitej powierzchni użytkowej tego budynku.
Art. 7. W roku
podatkowym rozpoczynającym się po dniu 31 grudnia 2017 r. do budynków, o
których mowa w art. 30g ust. 1 pkt 1 ustawy zmienianej w art. 1, w brzmieniu
dotychczasowym, oraz art. 24b ust. 1 pkt 1 ustawy zmienianej w art.
2, w brzmieniu dotychczasowym, wykorzystywanych wyłącznie albo w głównym stopniu
na własne potrzeby podatnika, nie stosuje się przepisów art. 30g ust. 1 ustawy
zmienianej w art. 1, w brzmieniu dotychczasowym, oraz art. 24b ust. 1 ustawy
zmienianej w art. 2, w brzmieniu dotychczasowym.
Art. 8.
Przepis art. 12 ust. 1 pkt 7 ustawy zmienianej w art. 2, w brzmieniu nadanym
niniejszą ustawą, stosuje się do dochodów (przychodów) uzyskanych począwszy od
roku podatkowego, który rozpoczął się po dniu 31 grudnia 2017 r.
Art. 9.
Przepisy wykonawcze wydane na podstawie art. 52 ust. 3 ustawy zmienianej
w art. 3, w brzmieniu obowiązującym do dnia 31 grudnia 2017 r., zachowują
moc do dnia wejścia w życie przepisów wykonawczych wydanych na podstawie art.
52 ust. 3 ustawy zmienianej w art. 3, w brzmieniu nadanym niniejszą ustawą,
jednak nie dłużej niż do dnia 31 grudnia 2018 r., i mogą być zmieniane.
Art.
10. Ustawa wchodzi w życie po upływie 14 dni od dnia
ogłoszenia, z wyjątkiem art. 1 pkt 7 i 8 oraz art. 2 pkt 2 i 3, które
wchodzą w życie z dniem 1 stycznia 2019 r.
 
 
                                                                                             
MARSZAŁEK SEJMU
 
 
 
                                                                                              
/ – / Marek Kuchciński
 
 







[1])   
Zmiany tekstu jednolitego wymienionej ustawy zostały ogłoszone w Dz. U. z 2017
r. poz. 2494 oraz z 2018 r. poz. 106, 138, 317, 398, 650, 685, 858, 912 i 1076.
