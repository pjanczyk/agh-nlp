



Dz.U. z 1999 r. Nr 70, poz. 775
                                       
                                       
                                       
                                       
                                       
                                    USTAWA
                            z dnia 22 lipca 1999 r.
                                       
      o zmianie ustawy o zasadach szczególnej kontroli obrotu z zagranicą
              towarami i technologiami w związku z porozumieniami
                       i zobowiązaniami międzynarodowymi
                                       
                                    Art. 1.
W ustawie z dnia 2 grudnia 1993 r. o zasadach szczególnej kontroli obrotu z
zagranicą towarami i technologiami w związku z porozumieniami i zobowiązaniami
międzynarodowymi (Dz.U. Nr 129, poz. 598, z 1996 r. Nr 106, poz. 496 oraz z
1997 r. Nr 88, poz. 554 i Nr 157, poz. 1026) wprowadza się następujące zmiany:
1) w art. 1 ust. 2 otrzymuje brzmienie:
   "2. Minister właściwy do spraw gospodarki w porozumieniu z ministrem
     właściwym do spraw zagranicznych ustala, w drodze rozporządzenia, wykazy
     towarów i technologii objętych szczególną kontrolą.";
2) w art. 3 w ust. 3, w art. 4, w art. 8 w ust. 1, w art. 9 w ust. 2, w art.
  12 w ust. 1, w art. 13 i w art. 14 w ust. 3 użyte w odpowiednim przypadku
  wyrazy "Minister Gospodarki" zastępuje się użytymi w odpowiednim przypadku
  wyrazami "minister właściwy do spraw gospodarki";
3) w art. 15 ust. 3 otrzymuje brzmienie:
   "3. Minister właściwy do spraw gospodarki w porozumieniu z ministrem
     właściwym do spraw finansów publicznych, może określić, w drodze
     rozporządzenia, urzędy celne właściwe dla przywozu lub wywozu niektórych
     towarów lub technologii, wymienionych w wykazie, o którym mowa w art. 1
     ust. 2.";
4) w art. 16:
   a) ust. 1 otrzymuje brzmienie:
     "1. Kontrole na terytorium Rzeczypospolitej Polskiej prowadzą zespoły
       kontrolne, zwane dalej "zespołami", powoływane przez ministra
       właściwego do spraw gospodarki.",
   b) ust. 2 otrzymuje brzmienie:
     "2. Ministrowie właściwi do spraw: wewnętrznych, środowiska i zdrowia,
       Minister Obrony Narodowej oraz Szef Urzędu Ochrony Państwa, a także
       Prezesi Państwowej Agencji Atomistyki i Głównego Urzędu Ceł oddelegują,
       na wniosek ministra właściwego do spraw gospodarki, do jego dyspozycji,
       funkcjonariuszy podległych sobie organów kontroli lub innych
       funkcjonariuszy, żołnierzy lub pracowników innych podległych albo
       podporządkowanych jednostek organizacyjnych w celu utworzenia
       zespołów.",
   c) w ust. 3 i 4 użyte w różnych przypadkach wyrazy "Minister Gospodarki"
     zastępuje się użytymi w tych samych przypadkach wyrazami "minister
     właściwy do spraw gospodarki";
5) w art. 17:
   a) w ust. 1 i 2 użyte w różnych przypadkach wyrazy "Minister Gospodarki"
     zastępuje się użytymi w tych samych przypadkach wyrazami "minister
     właściwy do spraw gospodarki",
   b) ust. 3 otrzymuje brzmienie:
     "3. W przypadku stwierdzenia dokonywania obrotu towarami i technologiami
       lub ich wykorzystywania w sposób niezgodny z warunkami określonymi w
       certyfikacie importowym, pozwoleniu wywozu lub przywozu albo
       naruszający wymogi, o których mowa w art. 2, minister właściwy do spraw
       gospodarki zobowiązuje odpowiedni podmiot do przywrócenia wymaganego
       stanu w określonym terminie nie przekraczającym miesiąca, a po
       bezskutecznym upływie tego terminu może wystąpić do sądu o wydanie
       orzeczenia w sprawie przepadku towaru lub technologii na rzecz Skarbu
       Państwa.".
     
                                    Art. 2.
Ustawa wchodzi w życie po upływie 14 dni od dnia ogłoszenia.
                                       
