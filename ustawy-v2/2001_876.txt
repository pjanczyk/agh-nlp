



Dz.U. z 2001 r. Nr 81, poz. 876
                                        
                                        
                                                                                
                                                                                
                                                                                
                                     USTAWA
                             z dnia 6 lipca 2001 r.
                                        
                  o zmianie ustawy o poręczeniach i gwarancjach
           udzielanych przez Skarb Państwa oraz niektóre osoby prawne
                                        
                                        
                                     Art. 1.
W ustawie z dnia 8 maja 1997 r. o poręczeniach i gwarancjach udzielanych przez
Skarb Państwa oraz niektóre osoby prawne (Dz.U. Nr 79, poz. 484 i Nr 80, poz.
511, z 2000 r. Nr 48, poz. 550, Nr 60, poz. 693 i Nr 86, poz. 958 oraz z 2001 r.
Nr 16, poz. 167) wprowadza się następujące zmiany:
1) w art. 1:
   a) w ust. 1 w pkt 3 po wyrazie "poręczeń" dodaje się wyrazy "i gwarancji",
   b) dodaje się ust. 3 w brzmieniu:
     "3. Poręczenia i gwarancje, o których mowa w ust. 1, nie mogą być
       udzielane w sposób sprzeczny z przepisami ustawy z dnia 30 czerwca 2000
       r. o warunkach dopuszczalności i nadzorowaniu pomocy publicznej dla
       przedsiębiorców (Dz.U. Nr 60, poz. 704).";
2) w art. 2 pkt 4 otrzymuje brzmienie:
   "4) poręczeniach lub gwarancjach udzielanych przez Bank Gospodarstwa
     Krajowego - należy przez to rozumieć:
     a) poręczenia spłaty kredytów i pożyczek,
     b) poręczenia lub gwarancje wykonania zobowiązań wynikających z obligacji
       udzielane przez Bank Gospodarstwa Krajowego ze środków Krajowego
      Funduszu Poręczeń Kredytowych,";
3) w tytule rozdziału 9 po wyrazie "Poręczenia" dodaje się wyrazy "i
  gwarancje";
4) w art. 35 w ust. 2:
   a) pkt 2 otrzymuje brzmienie:
     "2) wpływy z inwestycji środków Krajowego Funduszu Poręczeń Kredytowych w
       papiery wartościowe emitowane przez Skarb Państwa lub Narodowy Bank
       Polski bądź gwarantowane przez Skarb Państwa oraz listy zastawne
       emitowane na podstawie ustawy z dnia 29 sierpnia 1997 r. o listach
       zastawnych i bankach hipotecznych (Dz.U. Nr 140, poz. 940, z 1998 r. Nr
       107, poz. 669, z 2000 r. Nr 6, poz. 70 i Nr 60, poz. 702 oraz z 2001 r.
       Nr 15, poz. 148 i Nr 39, poz. 459),",
   b) w pkt 3 po wyrazie "poręczeniami" dodaje się wyrazy "lub gwarancjami";
5) w art. 36:
   a) ust. 1 otrzymuje brzmienie:
     "1. Środki Krajowego Funduszu Poręczeń Kredytowych przeznaczane są na:
         1) zabezpieczenie spłaty kredytów bankowych i pożyczek bankowych oraz
           odsetek od tych kredytów i pożyczek, a także wykonania zobowiązań
           wynikających z obligacji poręczonych lub gwarantowanych przez Bank
           Gospodarstwa Krajowego zgodnie z przepisami ustawy, z zastrzeżeniem
           ust. 2,
         2) zabezpieczenie spłaty kredytów studenckich w rozumieniu przepisów
           ustawy z dnia 17 lipca 1998 r. o pożyczkach i kredytach studenckich
           (Dz.U. Nr 108, poz. 685 oraz z 2000 r. Nr 48, poz. 550), poręczonych
           przez Bank Gospodarstwa Krajowego zgodnie z przepisami ustawy,
         3) pokrycie uzasadnionych kosztów związanych z udzielaniem poręczeń i
           gwarancji,
         4) spłatę zobowiązań z tytułu poręczeń Banku Gospodarstwa Krajowego za
           zobowiązania podmiotów z tytułu wspierania działalności małych i
           średnich przedsiębiorców w rozumieniu ustawy z dnia 19 listopada
           1999 r. - Prawo działalności gospodarczej (Dz.U. Nr 101, poz. 1178,
           z 2000 r. Nr 86, poz. 958 i Nr 114, poz. 1193 oraz z 2001 r. Nr 49,
           poz. 509) poręczeniami spłaty pożyczek udzielanych z udziałem
           środków publicznych lub kredytów,
         5) obejmowanie lub nabywanie akcji (udziałów) podmiotów udzielających
           poręczeń spłaty kredytów lub pożyczek dla małych i średnich
           przedsiębiorców w rozumieniu ustawy, o której mowa w pkt 4, z
           zastrzeżeniem ust. 1a.",
   b) dodaje się ust. 1a w brzmieniu:
     "1a. Na cele wymienione w ust. 1 pkt 5 mogą być przeznaczane wyłącznie
       środki pochodzące z wpływów, o których mowa w art. 35 ust. 2 pkt 2.";
6) w art. 37:
   a) po wyrazie "poręczeń" dodaje się wyrazy "lub gwarancji",
   b) po wyrazie "poręczenia" dodaje się wyrazy "lub gwarancji";
7) art. 38 otrzymuje brzmienie:
      "Art. 38. 1. Kredyty, pożyczki bankowe i środki uzyskane z wyemitowanych
             obligacji, o których mowa w art. 36 ust. 1 pkt 1, mogą być
             przeznaczone wyłącznie na:
           1) finansowanie inwestycji,
           2) zakup materiałów lub surowców do produkcji albo świadczenia usług
             przez małych i średnich przedsiębiorców w rozumieniu ustawy, o
             której mowa w art. 36 ust. 1 pkt 4,
           3) zakup towarów dokonywany przez małych i średnich przedsiębiorców
             w rozumieniu ustawy, o której mowa w art. 36 ust. 1 pkt 4,
           4) tworzenie nowych miejsc pracy,
           5) realizowanie kontraktów eksportowych.
         2. Do poręczeń i gwarancji stosuje się przepisy art. 4, 8 i 34.
         3. Szczegółowe warunki i tryb udzielania poręczeń lub gwarancji,
           a także nabywania lub obejmowania papierów wartościowych, o których
           mowa w art. 36 ust. 1 pkt 5, oraz wysokość, warunki i tryb
           pobierania opłat prowizyjnych z tych tytułów określi umowa zawarta
           między ministrem właściwym do spraw finansów publicznych
           a Bankiem Gospodarstwa Krajowego.";
8) w art. 45 w pkt 3 po wyrazie "poręczeń" dodaje się wyrazy "i gwarancji";
9) w art. 46 w pkt 3 po wyrazie "poręczeniach" dodaje się wyrazy "i
  gwarancjach".
                                        
                                     Art. 2.
Ustawa wchodzi w życie po upływie 14 dni od dnia ogłoszenia.
                                        
                                        
                                        
                                        
                                                                                
                                                                                
                                                                                
                                                                                
