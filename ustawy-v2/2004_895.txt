


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA 
z dnia 6 sierpnia
2010 r.
 
o zmianie ustawy o
gospodarce nieruchomościami oraz ustawy 
o planowaniu i zagospodarowaniu przestrzennym 
 
Art. 1. 
W ustawie z dnia
21 sierpnia 1997 r. o gospodarce nieruchomościami (Dz. U. z 2010 r. Nr 102,
poz. 651 i Nr 106, poz. 675) wprowadza się następujące zmiany:
1) w art. 6 pkt 2
otrzymuje brzmienie:
„2) budowa i
utrzymywanie ciągów drenażowych, przewodów i urządzeń służących do przesyłania
lub dystrybucji płynów, pary, gazów i energii elektrycznej, a także innych
obiektów i urządzeń niezbędnych do korzystania z tych przewodów i urządzeń;”;
2) w art. 124 w
ust. 1 zdanie pierwsze otrzymuje brzmienie:
„Starosta, wykonujący zadanie z
zakresu administracji rządowej, może ograniczyć, w drodze decyzji, sposób
korzystania z nieruchomości przez udzielenie zezwolenia na zakładanie i przeprowadzenie
na nieruchomości ciągów drenażowych, przewodów i urządzeń służących do przesyłania
lub dystrybucji płynów, pary, gazów i energii elektrycznej oraz urządzeń
łączności publicznej i sygnalizacji, a także innych podziemnych,
naziemnych lub nadziemnych obiektów i urządzeń niezbędnych do korzystania z
tych przewodów i urządzeń, jeżeli właściciel lub użytkownik wieczysty
nieruchomości nie wyraża na to zgody.”.
 
Art. 2. 
W ustawie z dnia
27 marca 2003 r. o planowaniu i zagospodarowaniu przestrzennym (Dz. U. Nr 80,
poz. 717, z późn. zm.[1]))
wprowadza się następujące zmiany: 
1) w art. 10 po
ust. 2 dodaje się ust. 2a w brzmieniu:
„2a. Jeżeli na
obszarze gminy przewiduje się wyznaczenie obszarów, na których rozmieszczone będą
urządzenia wytwarzające energię z odnawialnych źródeł energii o mocy
przekraczającej 100 kW, a także ich stref ochronnych związanych z
ograniczeniami w zabudowie oraz zagospodarowaniu i użytkowaniu terenu; w
studium ustala się ich rozmieszczenie.”;
2)   w art. 15 w
ust. 3 po pkt 3 dodaje się pkt 3a w brzmieniu:
„3a) granice
terenów pod budowę urządzeń, o których mowa w art. 10 ust. 2a, oraz granice ich
stref ochronnych związanych z ograniczeniami w zabudowie, zagospodarowaniu i
użytkowaniu terenu oraz występowaniem znaczącego oddziaływania tych urządzeń na
środowisko;”.
 
Art. 3.
1. Obowiązujące w
dniu wejścia w życie niniejszej ustawy studia uwarunkowań i kierunków zagospodarowania
przestrzennego gmin, miejscowe plany zagospodarowania przestrzennego oraz plany
zagospodarowania przestrzennego województw zachowują moc.
2. Do miejscowych
planów zagospodarowania przestrzennego oraz studiów uwarunkowań i kierunków zagospodarowania
przestrzennego gminy, w stosunku do których podjęto uchwałę o przystąpieniu do
sporządzania lub zmiany planu lub studium, a postępowanie nie zostało
zakończone do dnia wejścia w życie niniejszej ustawy, stosuje się przepisy
dotychczasowe.
 
Art. 4. 
Ustawa wchodzi w
życie po upływie 30 dni od dnia ogłoszenia. 
 
 
 
                                                                                                                                     MARSZAŁEK
SEJMU
 
 
                                                                                                                                   /
- / Grzegorz Schetyna




[1])
Zmiany wymienionej ustawy zostały ogłoszone w Dz. U. z 2004 r. Nr 6, poz.
41 i Nr 141, poz. 1492, z 2005 r. Nr 113, poz. 954 i Nr 130, poz. 1087, z 2006
r. Nr 45, poz. 319 i Nr 225, poz. 1635, z 2007 r. Nr 127, poz. 880, z 2008 r.
Nr 199, poz. 1227, Nr 201, poz. 1237 i Nr 220, poz. 1281 oraz z 2010 r. Nr 24,
poz. 124, Nr 75, poz. 474, Nr 106, poz. 675, Nr 119, poz. 804 i Nr 130, poz. 871.
