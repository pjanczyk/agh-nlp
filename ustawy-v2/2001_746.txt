



Dz.U. z 2001 r. Nr 72, poz. 746
                                        
                                        
                                     USTAWA
                            z dnia 7 czerwca 2001 r.
                                        
  o zmianie ustawy o dopłatach do oprocentowania niektórych kredytów bankowych
                                        
                                     Art. 1.
W ustawie z dnia 5 stycznia 1995 r. o dopłatach do oprocentowania niektórych
kredytów bankowych (Dz.U. Nr 13, poz. 60 i Nr 83, poz. 418, z 1996 r. Nr 152,
poz. 719, z 1997 r. Nr 80, poz. 504, Nr 107, poz. 690, Nr 121, poz. 770 i Nr
158, poz. 1044, z 1999 r. Nr 27, poz. 243, Nr 63, poz. 702 i Nr 70, poz. 778
oraz z 2000 r. Nr 122, poz. 1315) wprowadza się następujące zmiany:
1) w art. 1 ust. 1 otrzymuje brzmienie:
     "1. Ustawa określa zasady udzielania dopłat ze środków budżetu państwa do
       oprocentowania kredytów bankowych na cele rolnicze, finansowanie
       kontraktów eksportowych, skup i przechowywanie zapasów ryb morskich oraz
       zadania związane z restrukturyzacją przedsiębiorstw przemysłu
       lekkiego.";
2) w art. 3:
   a) w ust. 1 dodaje się pkt 4 w brzmieniu:
     "4) realizację zadań związanych z restrukturyzacją przedsiębiorstw
       przemysłu lekkiego zgodnie z Polską Klasyfikacją Działalności według
       działów 17, 18, 19.",
   b) dodaje się ust. 3 w brzmieniu:
     "3. Do udzielania dopłat stosuje się przepisy ustawy z dnia 30 czerwca
       2000 r. o warunkach dopuszczalności i nadzorowaniu pomocy publicznej dla
       przedsiębiorców (Dz.U. Nr 60, poz. 704).";
3) w art. 4 dodaje się ust. 4 w brzmieniu:
     "4. Finansowanie zadań związanych z restrukturyzacją techniczną,
       technologiczną i organizacyjną, w tym zatrudnienia, dotyczy
       przedsiębiorstw, o których mowa w art. 3 ust. 1 pkt 4.";
4) w art. 5 dodaje się pkt 4 w brzmieniu:
     "4) 48 miesięcy do kredytów na cele, o których mowa w art. 3 ust. 1 pkt 4,
       do dnia 31 grudnia 2005 r.";
5) w art. 6:
   a) w ust. 1 dodaje się pkt 4 w brzmieniu:
     "4) 1,1 stopy redyskontowej weksli przyjmowanych od banków do redyskonta
       przez Narodowy Bank Polski przy udzielaniu kredytów na finansowanie
       zadań związanych z restrukturyzacją przedsiębiorstw przemysłu
       lekkiego.",
   b) dodaje się ust. 8 i 9 w brzmieniu:
     "8. Dopłaty ze środków budżetu państwa do oprocentowania kredytów na cele,
       o których mowa w art. 3 ust. 1 pkt 4, nie mogą przekraczać
       oprocentowania naliczonego według stopy stanowiącej 12 stopy
       redyskontowej weksli przyjmowanych od banków do redyskonta przez
       Narodowy Bank Polski powiększonego o marżę banku.
     9. Dopłaty na cele, o których mowa w art. 3 ust. 1 pkt 4, mogą być
       udzielone przedsiębiorcy tylko raz.";
6) dodaje się art. 7a w brzmieniu:
       "Art. 7a. Dopłaty ze środków budżetu państwa do oprocentowania kredytów
              na realizację zadań związanych z restrukturyzacją przedsiębiorstw
              przemysłu lekkiego mogą być udzielane pod warunkiem posiadania
              przez przedsiębiorstwo, o którym mowa w art. 3 ust. 1 pkt 4,
              programu restrukturyzacji zatwierdzonego przez organ nadzoru, o
              ile przedsiębiorstwo taki organ posiada.";
7) art. 8 otrzymuje brzmienie:
     "Art. 8. Rada Ministrów określi, w drodze rozporządzeń, szczegółowe
          zasady, zakres i tryb udzielania dopłat do oprocentowania kredytów, o
          których mowa w art. 3 ust. 1, uwzględniając w szczególności potrzebę
          zapewnienia podwyższenia opłacalności produkcji rolniczej i rybo
          łówstwa morskiego albo zwiększenia możliwości zawarcia niektórych
          kontraktów eksportowych, albo zwiększenia efektywności
          restrukturyzacji przedsiębiorstw przemysłu lekkiego, wskazując także
          bank lub osobę prawną, której zostaną powierzone czynności związane z
          dokonywaniem dopłat.";
8) w art. 9 w ust. 1 dodaje się pkt 4 w brzmieniu:
     "4) w art. 3 ust. 1 pkt 4 - dysponuje minister właściwy do spraw
       gospodarki.".
                                        
                                     Art. 2.
Do czasu wydania przepisów wykonawczych na podstawie art. 8 ustawy, o której
mowa w art. 1, w brzmieniu nadanym mu niniejszą ustawą, zachowują moc
dotychczasowe przepisy wykonawcze w zakresie, w jakim nie są z nią sprzeczne.
                                        
                                     Art. 3.
Ustawa wchodzi w życie po upływie 14 dni od dnia ogłoszenia.
