



Dz.U. z 2004 r. Nr 240, poz. 2407
                                        
                                        
                                        
                                        
                                        
                                   U S T A W A
                          z dnia 8 października 2004 r.
                                        
    o zmianie ustawy o Trójstronnej Komisji do Spraw Społeczno-Gospodarczych
           i wojewódzkich komisjach dialogu społecznego oraz o zmianie
                            niektórych innych ustaw[1]
                                        
                                     Art. 1.
W ustawie z dnia 6 lipca 2001 r. o Trójstronnej Komisji do Spraw SpołecznoGospodarczych
i wojewódzkich komisjach dialogu społecznego (Dz.U. Nr 100, poz.
1080 i Nr 154, poz. 1793 i 1800 oraz z 2002 r. Nr 10, poz. 89 i Nr 240, poz.
2056) wprowadza się następujące zmiany:
1) po art. 2 dodaje się art. 2a i 2b w brzmieniu:
      "Art. 2a. 1. Wszystkie strony Komisji mogą wspólnie zawierać
             porozumienia.
         2. Przedmiotem porozumień są wzajemne zobowiązania stron służące
           realizacji celów, o których mowa w art. 1 ust. 1 i 2.
         3. Porozumienia określają w szczególności:
           1) czas obowiązywania,
           2) tryb dokonywania zmian treści,
           3) tryb rozwiązania,
           4) przypadki wygaśnięcia,
           5) tryb rozstrzygania kwestii spornych.
        Art. 2b. 1. Komisja może przekazać sprawę o zasięgu wojewódzkim, o
              której mowa w art. 1 ust. 3 i art. 2 ust. 1, wojewódzkiej komisji
              dialogu społecznego.
         2. W sprawie przekazania komisja podejmuje uchwałę.";
2) w art. 3:
   a) ust. 1-4 otrzymują brzmienie:
     "1. Strona rządowa, w terminie do dnia 10 maja każdego roku, przedstawia
       Komisji wstępną prognozę wielkości makroekonomicznych stanowiących
       podstawę do prac nad projektem ustawy budżetowej na rok następny.
     2. Strony pracowników i pracodawców, w terminie do dnia 20 maja każdego
       roku, przedstawiają wspólną propozycję w sprawie wzrostu w następnym
       roku:
         1) wynagrodzeń w gospodarce narodowej, w tym w państwowej sferze
           budżetowej oraz u przedsiębiorców, a także minimalnego wynagrodzenia
           za pracę,
         2) emerytur i rent z Funduszu Ubezpieczeń Społecznych.
     3. W przypadku gdy w terminie, o którym mowa w ust. 2, strony pracowników
     i pracodawców nie przedstawią wspólnej propozycji, każda z tych stron
       może, w terminie do dnia 25 maja, przedstawić swoją propozycję w każdej
       ze spraw, o których mowa w ust. 2.
     4. W przypadku gdy w terminie, o którym mowa w ust. 3, strona nie
       przedstawi propozycji w sprawach, o których mowa w ust. 2, propozycję w
       każdej ze spraw może przedstawić, w terminie do dnia 30 maja, każda z
       organizacji, której przedstawiciele reprezentują stronę w Komisji." ,
   b) ust. 14 otrzymuje brzmienie:
     "14. Nieprzedstawienie propozycji, o której mowa w ust. 4, oraz opinii, o
       których mowa w ust. 8 i 12, w terminie wyznaczonym odpowiednio w każdym
       z tych przepisów lub w terminie ustalonym przez Komisję, oznacza
       rezygnację z prawa do ich wyrażenia.";
3) art. 6 otrzymuje brzmienie:
       "Art. 6. 1. Stronę pracowników w Komisji reprezentują przedstawiciele
              reprezentatywnych organizacji związkowych.
         2. Za reprezentatywne organizacje związkowe uznaje się ogólnokrajowe
           związki zawodowe, ogólnokrajowe zrzeszenia (federacje) związków
           zawodowych i ogólnokrajowe organizacje międzyzwiązkowe
           (konfederacje), które spełniają łącznie następujące kryteria:
           1) zrzeszają, z zastrzeżeniem ust. 3, więcej niż 300.000 członków
             będących pracownikami,
           2) działają w podmiotach gospodarki narodowej, których podstawowy
             rodzaj działalności jest określony w więcej niż w połowie sekcji
             Polskiej Klasyfikacji Działalności (PKD), o której mowa w
             przepisach o statystyce publicznej.
         3. Przy ustalaniu kryterium liczebności, o którym mowa w ust. 2 pkt 1,
           uwzględnia się nie więcej niż po 100.000 członków organizacji
           związkowej będących pracownikami zatrudnionymi w podmiotach
           gospodarki narodowej, których podstawowy rodzaj działalności jest
           określony w jednej sekcji Polskiej Klasyfikacji Działalności (PKD),
           o której mowa w przepisach o statystyce publicznej. Organizacja
           związkowa ubiegająca się o uznanie jej za reprezentatywną
           organizację związkową przy ustalaniu liczby pracowników, o której
           mowa w ust. 2, nie uwzględnia pracowników zrzeszonych w tych spośród
           jej organizacji członkowskich, które są lub w okresie roku przed
           złożeniem wniosku o stwierdzenie reprezentatywności były zrzeszone w
           reprezentatywnej organizacji związkowej mającej przedstawicieli
           w składzie Komisji.
         4. Strona pracowników może zapraszać do udziału w pracach Komisji, z
           głosem doradczym, przedstawicieli związków zawodowych i organizacji
           związkowych niespełniających kryteriów określonych w ust. 2 i 3 oraz
           przedstawicieli organizacji społecznych i zawodowych.";
4) w art. 7 w ust. 3 pkt 3 otrzymuje brzmienie:
  "3) działają w podmiotach gospodarki narodowej, których podstawowy rodzaj
     działalności określony jest w więcej niż w połowie sekcji Polskiej
     Klasyfikacji Działalności (PKD), o której mowa w przepisach o statystyce
     publicznej.";
5) art. 10 otrzymuje brzmienie:
      "Art. 10. 1. Komisja obraduje na posiedzeniach plenarnych.
         2. Komisja podejmuje uchwały na posiedzeniach plenarnych, jeżeli w
           głosowaniu bierze udział przedstawiciel:
           1) Rady Ministrów,
           2) co najmniej jednej z organizacji, o których mowa w art. 6 ust. 1,
           3) co najmniej jednej z organizacji, o których mowa w art. 7 ust. 1.
         3. Podjęcie uchwały przez Komisję na posiedzeniu plenarnym wymaga
           zgody wszystkich biorących udział w głosowaniu, o którym mowa w ust.
           2.
         4. Komisja może, w drodze uchwały, zdecydować o podjęciu uchwały w
           danej sprawie w drodze korespondencyjnego głosowania strony rządowej
           oraz każdej z organizacji, o których mowa w art. 6 ust. 1 i art. 7
           ust. 1.
         5. Przy podejmowaniu uchwały w drodze korespondencyjnego głosowania
           głos w imieniu:
           1) strony rządowej - oddaje przewodniczący Komisji,
           2) organizacji, o których mowa w art. 6 ust. 1 i art. 7 ust. 1 oddaje
właściwy statutowo organ tych organizacji.
         6. Głosowanie korespondencyjne jest ważne, jeżeli wzięły w nim udział
           wszystkie organizacje, o których mowa w art. 6 ust. 1 i art. 7
           ust. 1, oraz strona rządowa.
         7. Podjęcie uchwały w drodze korespondencyjnego głosowania wymaga
           zgody wszystkich biorących udział w głosowaniu.
         8. Posiedzenia Komisji odbywają się w zależności od potrzeb, nie
           rzadziej jednak niż raz na 2 miesiące.
         9. Komisja, w drodze uchwały, może przekazać Prezydium Komisji
           rozpatrzenie sprawy należącej do jej kompetencji, z wyjątkiem zadań,
           których realizacja przez Komisję wynika z odrębnych ustaw.";
6) w art. 12 ust. 4 otrzymuje brzmienie:
  "4. Prezydium Komisji ustala program działania i harmonogram prac Komisji,
     porządek posiedzenia Komisji oraz rozpatruje sprawy przekazane przez
     Komisję.";
7) art. 17 otrzymuje brzmienie:
      "Art. 17. 1. Do właściwości wojewódzkiej komisji dialogu społecznego
             należy wyrażanie opinii:
           1) w sprawach objętych zakresem zadań związków zawodowych lub
             organizacji pracodawców będących w kompetencji administracji
             rządowej i samorządowej z terenu województwa,
           2) w sprawach, o których mowa w art. 2b,
           3) w sprawach, o których mowa w art. 17b ust. 1 i 4.
         2. Na wspólny wniosek strony pracowników i strony pracodawców
           marszałek województwa jest obowiązany przedstawić wojewódzkiej
           komisji dialogu społecznego do zaopiniowania projekt strategii
           rozwoju województwa.
         3. Przyjęcie opinii, o której mowa w ust. 1 i 2, wymaga zgody
           przedstawicieli wszystkich stron wojewódzkiej komisji dialogu
           społecznego; jeżeli wojewódzka komisja dialogu społecznego nie
           uzgodni wspólnej opinii, każdej ze stron wojewódzkiej komisji
           dialogu społecznego przysługuje prawo wyrażenia stanowiska w sprawie
           podlegającej opiniowaniu.
         4. Opinię w sprawie, o której mowa w ust. 1 pkt 2, wojewódzka komisja
           dialogu społecznego przekazuje Komisji.
         5. Wszystkie strony wojewódzkiej komisji dialogu społecznego mogą
           wspólnie zawierać porozumienia. Przedmiotem porozumień mogą być
           wzajemne zobowiązania stron w sprawach objętych zakresem ich
           działania. Przepis art. 2a ust. 3 stosuje się odpowiednio.".
                                        
                                     Art. 2.
W ustawie z dnia 26 czerwca 1974 r. - Kodeks pracy (Dz.U. z 1998 r. Nr 21, poz.
94, z późn. zm.)[2] w art. 241{17} § 1 i 2 otrzymują brzmienie:
  "§ 1. Reprezentatywną organizacją związkową jest ponadzakładowa organizacja
     związkowa:
     1) reprezentatywna w rozumieniu ustawy o Trójstronnej Komisji do Spraw
       Społeczno-Gospodarczych i wojewódzkich komisjach dialogu społecznego lub
     2) zrzeszająca co najmniej 10% ogółu pracowników objętych zakresem
       działania statutu, nie mniej jednak niż dziesięć tysięcy pracowników,
       lub
     3) zrzeszająca największą liczbę pracowników, dla których ma być zawarty
       określony układ ponadzakładowy.
  § 2.  Z wnioskiem o stwierdzenie reprezentatywności ponadzakładowa
     organizacja związkowa, o której mowa w § 1 pkt 2 i 3, występuje do Sądu
     Okręgowego w Warszawie, który wydaje w tej sprawie orzeczenie w terminie
     30 dni od dnia złożenia wniosku, w trybie przepisów Kodeksu postępowania
     cywilnego o postępowaniu nieprocesowym.".
  
                                     Art. 3.
W ustawie z dnia 23 maja 1991 r. o związkach zawodowych (Dz.U. z 2001 r. Nr 79,
poz. 854, z późn. zm.)[3] wprowadza się następujące zmiany:
1) w art. 19:
   a) ust. 2 otrzymuje brzmienie:
     "2. Organy władzy i administracji rządowej oraz organy samorządu
       terytorialnego kierują założenia albo projekty aktów prawnych, o których
       mowa w ust. 1, do odpowiednich władz statutowych związku, określając
       termin przedstawienia opinii nie krótszy jednak niż 30 dni. Termin ten
       może zostać skrócony do 21 dni ze względu na ważny interes publiczny.
       Skrócenie terminu wymaga szczególnego uzasadnienia. Bieg terminu na
       przedstawienie opinii liczy się od dnia następującego po dniu doręczenia
       założeń albo projektu wraz z pismem określającym termin przedstawienia
       opinii. Nieprzedstawienie opinii w wyznaczonym terminie uważa się za
       rezygnację z prawa jej wyrażenia.",
   b) po ust. 2 dodaje się ust. 2{1} w brzmieniu:
     "2{1}. Założenia albo projekty aktów prawnych, o których mowa w ust. 1,
       organy władzy i administracji rządowej oraz organy samorządu
       terytorialnego przekazują również na odpowiedni adres elektroniczny
       wskazany przez właściwy organ statutowy związku, nie później niż w dniu
       ich doręczenia na piśmie.",
   c) ust. 3 otrzymuje brzmienie:
     "3. W razie odrzucenia w całości lub w części stanowiska związku, właściwy
       organ administracji rządowej lub samorządu terytorialnego informuje
       o tym związek na piśmie, podając uzasadnienie swojego stanowiska. W
       razie rozbieżności stanowisk związek może przedstawić swoją opinię na
       posiedzeniu właściwej komisji sejmowej, senackiej lub samorządu
       terytorialnego.";
2) po art. 19 dodaje się art. 19{1} w brzmieniu:
      "Art. 19{1}. 1. Organizacja związkowa, reprezentatywna w rozumieniu
             ustawy o Trójstronnej Komisji do Spraw Społeczno-Gospodarczych, ma
             prawo opiniowania dokumentów konsultacyjnych Unii Europejskiej, w
             szczególności białych ksiąg, zielonych ksiąg i komunikatów, oraz
             projektów aktów prawnych Unii Europejskiej w zakresie zadań
             objętych zadaniami związków zawodowych.
         2. Organy władzy i administracji państwowej kierują dokumenty
           konsultacyjne Unii Europejskiej oraz projekty aktów prawnych, o
           których mowa w ust. 1, do odpowiednich władz statutowych związku,
           określając termin przedstawienia opinii.
         3. Dokumenty konsultacyjne Unii Europejskiej oraz projekty aktów
           prawnych, o których mowa w ust. 1, organy władzy i administracji
           państwowej przekazują na odpowiedni adres elektroniczny, wskazany
           przez właściwy organ statutowy związku.";
3) art. 33 otrzymuje brzmienie:
      "Art. 33. 1. Pracodawca, na warunkach określonych w umowie, jest
             obowiązany udostępnić zakładowej organizacji związkowej
             pomieszczenia i urządzenia techniczne niezbędne do wykonywania
             działalności związkowej w zakładzie pracy.
         2. Zakładowej organizacji związkowej oraz pracodawcy przysługuje prawo
           wystąpienia do sądu pracy z roszczeniem wynikającym z niewykonania
           lub nienależytego wykonania umowy, o której mowa w ust. 1.
         3. Jeżeli warunki udostępniania organizacji związkowej pomieszczeń i
           urządzeń technicznych określają postanowienia układu zbiorowego
           pracy, prawo wystąpienia z roszczeniem, o którym mowa w ust. 2,
           przysługuje pracodawcy lub każdej z organizacji związkowych, której
           postanowienia te dotyczą.
         4. Do postępowania w sprawach, o których mowa w ust. 2 i 3, stosuje
           się odpowiednio przepisy Kodeksu postępowania cywilnego o postępo
           waniu z zakresu prawa pracy.";
4) w art. 34 ust. 2 otrzymuje brzmienie:
  "2. Przy ustalaniu liczby członków, o której mowa w art. 25{1} ust. 1, oraz
     prawa do zwolnienia z obowiązku świadczenia pracy, o którym mowa w art. 31
     ust. 1, uwzględnia się liczbę członków międzyzakładowej organizacji związ
     kowej zatrudnionych u wszystkich pracodawców objętych działaniem tej
     organizacji.".
                                        
                                     Art. 4.
W ustawie z dnia 23 maja 1991 r. o organizacjach pracodawców (Dz.U. Nr 55, poz.
235, z późn. zm.)[4] wprowadza się następujące zmiany:
1) art. 3 otrzymuje brzmienie:
     "Art. 3. Związki pracodawców, ich federacje i konfederacje są samorządne i
           niezależne w swej działalności statutowej od organów administracji
           rządowej, samorządu terytorialnego oraz innych organizacji.";
2) art. 5 otrzymuje brzmienie:
     "Art. 5. Podstawowym zadaniem związków pracodawców, ich federacji i
           konfederacji jest ochrona praw i reprezentowanie interesów, w tym
           gospodarczych, zrzeszonych członków wobec związków zawodowych,
           organów władzy i administracji rządowej oraz organów samorządu
           terytorialnego.";
3) art. 16 otrzymuje brzmienie:
      "Art. 16. 1. Organizacja pracodawców, reprezentatywna w rozumieniu ustawy
             z dnia 6 lipca 2001 r. o Trójstronnej Komisji do Spraw SpołecznoGospodarczych
i wojewódzkich komisjach dialogu społecznego (Dz.U.
             Nr 100, poz. 1080 i Nr 154, poz. 1793 i 1800, z 2002 r. Nr 10,
             poz. 89 i Nr 240, poz. 2056 oraz z 2004 r. Nr ..., poz. ...),
             zwanej dalej "ustawą o Trójstronnej Komisji do Spraw SpołecznoGospodarczych",
ma prawo opiniowania założeń i projektów aktów
             prawnych w zakresie praw i interesów związków pracodawców. Nie
      dotyczy to założeń projektu budżetu państwa oraz projektu ustawy
             budżetowej, których opiniowanie regulują odrębne przepisy.
         2. Organy władzy i administracji rządowej oraz organy samorządu
           terytorialnego są obowiązane zapewnić organizacjom pracodawców
           wykonywanie uprawnień, o których mowa w ust. 1, na równych prawach
           ze związkami zawodowymi.";
4) po art. 16 dodaje się art. 16{1} i art. 16{2}  w brzmieniu:
      "Art. 16{1} 1. Organizacja pracodawców reprezentatywna w rozumieniu
             ustawy o Trójstronnej Komisji do Spraw Społeczno-Gospodarczych, ma
             prawo opiniowania dokumentów konsultacyjnych Unii Europejskiej, w
             szczególności białych ksiąg, zielonych ksiąg i komunikatów, oraz
             projektów aktów prawnych Unii Europejskiej w zakresie objętym
             zadaniami związków pracodawców.
         2. Organy władzy i administracji państwowej kierują dokumenty
           konsultacyjne Unii Europejskiej oraz projekty aktów prawnych Unii
           Europejskiej, o których mowa w ust. 1, do odpowiednich władz
           statutowych związku, określając termin przedstawienia opinii.
         3. Dokumenty konsultacyjne Unii Europejskiej oraz projekty aktów
           prawnych, o których mowa w ust. 1, organy władzy i administracji
           państwowej przekazują na odpowiedni adres elektroniczny, wskazany
           przez właściwy organ statutowy związku.
      Art. 16{2}. 1. Organizacja pracodawców, reprezentatywna w rozumieniu
             ustawy o Trójstronnej Komisji do Spraw Społeczno-Gospodarczych, ma
             prawo występowania z wnioskami o wydanie lub zmianę ustawy albo
             innego aktu prawnego w zakresie spraw objętych zadaniami
             organizacji pracodawców.
         2. Wnioski dotyczące ustaw organizacja kieruje do posłów lub organów
           mających prawo inicjatywy ustawodawczej, a wnioski dotyczące innych
           aktów prawnych - do organów uprawnionych do ich wydania.
         3. Organ państwowy, do którego został skierowany wniosek, jest
           obowiązany, w terminie 30 dni, przedstawić organizacji pracodawców
           swoje stanowisko, a w razie negatywnego stanowiska - także jego
           uzasadnienie.".
                                        
                                     Art. 5.
W ustawie z dnia 23 maja 1991 r. o rozwiązywaniu sporów zbiorowych (Dz.U. Nr 55,
poz. 236, z późn. zm.)[5] wprowadza się następujące zmiany:
1) art. 11 otrzymuje brzmienie:
      "Art. 11. 1. Mediatora ustalają wspólnie strony sporu zbiorowego.
             Mediatorem może być osoba z listy ustalonej przez ministra
             właściwego do spraw pracy w uzgodnieniu z organizacjami
             związkowymi oraz organizacjami pracodawców reprezentatywnymi, w
             rozumieniu ustawy z dnia 6 lipca 2001 r. o Trójstronnej Komisji do
             Spraw Społeczno-Gospodarczych i wojewódzkich komisjach dialogu
             społecznego (Dz.U. Nr 100, poz. 1080 i Nr 154, poz. 1793 i 1800, z
             2002 r. Nr 10, poz. 89 i Nr 240, poz. 2056 oraz z 2004 r. Nr ...,
             poz. ...).
         2. Jeżeli strony sporu zbiorowego nie porozumieją się w ciągu 5 dni w
           sprawie wyboru mediatora, dalsze postępowanie jest prowadzone z
           udziałem mediatora wskazanego, na wniosek jednej ze stron, przez
           ministra właściwego do spraw pracy z listy, o której mowa w ust. 1.
         3. Minister właściwy do spraw pracy określi, w drodze rozporządzenia,
           warunki wynagradzania mediatorów z listy, o której mowa w ust. 1,
           uwzględniając czas trwania mediacji.";
2) w art. 11{1} ust. 5 otrzymuje brzmienie:
  "5. W razie udokumentowanego braku środków na pokrycie kosztów, o których
     mowa w ust. 2 i 4, na wniosek strony sporu zbiorowego, minister właściwy
     do spraw pracy pokrywa koszty mediacji, z tym że wynagrodzenie mediatora
     jest pokrywane do wysokości określonej w rozporządzeniu, o którym mowa w
     art. 11 ust. 3.".
                                        
                                     Art. 6.
W ustawie z dnia 16 grudnia 1994 r. o negocjacyjnym systemie kształtowania
przyrostu przeciętnych wynagrodzeń u przedsiębiorców oraz o zmianie niektórych
ustaw (Dz.U. z 1995 r. Nr 1, poz. 2, z późn. zm.)[6] w art. 3 po ust. 3 dodaje
się ust. 3a w brzmieniu:
  "3a. Terminy, o których mowa w ust. 1 i 3, Komisja Trójstronna zmienia na
     wniosek przedstawiciela Rady Ministrów w jej składzie, odpowiednio do
     zmiany terminu dokonanej na podstawie art. 3 ust. 13 ustawy z dnia 6 lipca
     2001 r. o Trójstronnej Komisji do Spraw Społeczno-Gospodarczych i
     wojewódzkich komisjach dialogu społecznego (Dz.U. Nr 100, poz. 1080 i Nr
     154, poz. 1793 i 1800, z 2002 r. Nr 10, poz. 89 i Nr 240, poz. 2056 oraz z
     2004 r. Nr ..., poz. ...).".
                                        
                                     Art. 7.
W ustawie z dnia 27 sierpnia 1997 r. o rehabilitacji zawodowej i społecznej oraz
zatrudnianiu osób niepełnosprawnych (Dz.U. Nr 123, poz. 776, z późn. zm.)[7]
wprowadza się następujące zmiany:
1) w art. 43:
   a) w ust. 1 pkt 3 otrzymuje brzmienie:
     "3) przedstawicieli organizacji pozarządowych, w tym:
         a) po jednym przedstawicielu każdej organizacji pracodawców,
           reprezentatywnej w rozumieniu ustawy z dnia 6 lipca 2001 r. o
           Trójstronnej Komisji do Spraw Społeczno-Gospodarczych i wojewódzkich
           komisjach dialogu społecznego (Dz.U. Nr 100, poz. 1080 i Nr 154 poz.
           1793 i 1800, z 2002 r. Nr 10, poz. 89 i Nr 240, poz. 2056 oraz z
           2004 r. Nr ..., poz. ...), zwanej dalej "ustawą o Trójstronnej
           Komisji do Spraw Społeczno-Gospodarczych",
         b) po jednym przedstawicielu każdej organizacji związkowej
           reprezentatywnej w rozumieniu ustawy o Trójstronnej Komisji do Spraw
           Społeczno-Gospodarczych,
         c) ośmiu przedstawicieli innych niż wymienione w lit. a i b
           organizacji pozarządowych.",
   b) po ust. 1 dodaje się ust. 1a w brzmieniu:
     "1a. W przypadku gdy w trakcie trwania kadencji Rady organizacja
       pracodawców lub organizacja związkowa stanie się organizacją
       reprezentatywną w rozumieniu ustawy o Trójstronnej Komisji do Spraw
       Społeczno-Gospodarczych, przedstawiciel tej organizacji wchodzi w skład
       Rady.";
2) w art. 50:
   a) ust. 2 pkt 1a otrzymuje brzmienie:
     "1a) przedstawiciela ministra  właściwego do spraw finansów publicznych,",
   b) w ust. 2 pkt 2 otrzymuje brzmienie:
     "2) przedstawicieli organizacji pozarządowych, w tym:
         a) po jednym przedstawicielu każdej organizacji pracodawców
           reprezentatywnej w rozumieniu ustawy o Trójstronnej Komisji do Spraw
           Społeczno-Gospodarczych,
         b) po jednym przedstawicielu każdej organizacji związkowej
           reprezentatywnej w rozumieniu ustawy o Trójstronnej Komisji do Spraw
           Społeczno-Gospodarczych,
         c) dwóch przedstawicieli innych niż wymienione w lit. a i b
           organizacji pozarządowych.",
   c) po ust. 2 dodaje się ust. 2a w brzmieniu:
     "2a. W przypadku gdy w trakcie trwania kadencji Rady organizacja
       pracodawców lub organizacja związkowa stanie się organizacją
       reprezentatywną w rozumieniu ustawy o Trójstronnej Komisji do Spraw
       Społeczno-Gospodarczych, przedstawiciel tej organizacji wchodzi w skład
       Rady.".
                                        
                                     Art. 8.
W ustawie z dnia 23 grudnia 1999 r. o kształtowaniu wynagrodzeń w państwowej
sferze budżetowej oraz o zmianie niektórych ustaw (Dz.U. Nr 110, poz. 1255, z
późn. zm.)[8] w art. 7 po ust. 5 dodaje się ust. 6 w brzmieniu:
  "6. Terminy, o których mowa w ust. 2 i 5, Trójstronna Komisja do Spraw
     Społeczno-Gospodarczych zmienia na wniosek przedstawiciela Rady Ministrów
     w jej składzie, odpowiednio do zmiany terminu dokonanej na podstawie art.
     3 ust. 13 ustawy z dnia 6 lipca 2001 r. o Trójstronnej Komisji do Spraw
     Społeczno-Gospodarczych i wojewódzkich komisjach dialogu społecznego
     (Dz.U. Nr 100, poz. 1080 i Nr 154, poz. 1793 i 1800, z 2002 r. Nr 10, poz.
     89 i Nr 240, poz. 2056 oraz z 2004 r. Nr ..., poz. ...).".
                                        
                                     Art. 9.
W ustawie z dnia 6 września 2001 r. o dostępie do informacji publicznej (Dz.U.
Nr 112, poz. 1198 oraz z 2002 r. Nr 153, poz. 1271) w art. 4 ust. 2 otrzymuje
brzmienie:
  "2. Obowiązane do udostępnienia informacji publicznej są organizacje
     związkowe i pracodawców reprezentatywne, w rozumieniu ustawy z dnia 6
     lipca 2001 r. o Trójstronnej Komisji do Spraw Społeczno-Gospodarczych i
     wojewódzkich komisjach dialogu społecznego (Dz.U. Nr 100, poz. 1080 i Nr
     154, poz. 1793 i 1800, z 2002 r. Nr 10, poz. 89 i Nr 240, poz. 2056 oraz z
     2004 r. Nr …, poz. …) oraz partie polityczne.".
                                        
                                    Art. 10.
W ustawie z dnia 10 października 2002 r. o minimalnym wynagrodzeniu za pracę
(Dz.U. Nr 200, poz. 1679) w art. 2 po ust. 5 dodaje się ust. 6 w brzmieniu:
  "6. Terminy, o których mowa w ust. 2-5, Trójstronna Komisja zmienia na
     wniosek przedstawiciela Rady Ministrów w jej składzie, odpowiednio do
     zmiany terminu dokonanej na podstawie art. 3 ust. 13 ustawy z dnia 6 lipca
     2001 r. o Trójstronnej Komisji do Spraw Społeczno-Gospodarczych i
     wojewódzkich komisjach dialogu społecznego (Dz.U. Nr 100, poz. 1080 i Nr
     154, poz. 1793 i 1800, z 2002 r. Nr 10, poz. 89 i Nr 240, poz. 2056 oraz z
     2004 r. Nr ..., poz. ...).".
                                        
                                    Art. 11.
Zachowuje moc lista mediatorów ustalona na podstawie art. 11 ust. 1 ustawy, o
której mowa w art. 5, w brzmieniu obowiązującym przed dniem wejścia w życie
ustawy.
                                        
                                    Art. 12.
Przepisy wykonawcze wydane przed dniem wejścia w życie ustawy na podstawie art.
11 ust. 3 ustawy, o której mowa w art. 5, zachowują moc do czasu wydania nowych
przepisów wykonawczych, nie dłużej jednak niż przez okres 3 miesięcy.
                                        
                                    Art. 13.
1. Kadencja Krajowej Rady Konsultacyjnej do Spraw Osób Niepełnosprawnych oraz
  Rady Nadzorczej Państwowego Funduszu Rehabilitacji Osób Niepełnosprawnych,
  rozpoczęta przed dniem wejścia w życie ustawy, kończy się z upływem okresu
  tej kadencji.
2. W trakcie trwania kadencji, o której mowa w ust. 1, w skład Krajowej Rady
  Konsultacyjnej do Spraw Osób Niepełnosprawnych oraz Rady Nadzorczej
  Państwowego Funduszu Rehabilitacji Osób Niepełnosprawnych powołuje się
  przedstawiciela organizacji pracodawców lub organizacji związkowej, która w
  dniu wejścia w życie ustawy spełnia łącznie następujące warunki:
   1) posiada orzeczenie o stwierdzeniu reprezentatywności;
   2) nie wchodzi w skład Krajowej Rady Konsultacyjnej do Spraw Osób
     Niepełnosprawnych oraz Rady Nadzorczej Państwowego Funduszu Rehabilitacji
     Osób Niepełnosprawnych.
3. W przypadku gdy w trakcie trwania kadencji, o której mowa w ust. 1,
  organizacja pracodawców lub organizacja związkowa stanie się organizacją
  reprezentatywną, w rozumieniu ustawy z dnia 6 lipca 2001 r. o Trójstronnej
  Komisji do Spraw Społeczno-Gospodarczych i wojewódzkich komisjach dialogu
  społecznego, przedstawiciela tej organizacji powołuje się w skład Krajowej
  Rady Konsultacyjnej do Spraw Osób Niepełnosprawnych oraz Rady Nadzorczej
  Państwowego Funduszu Rehabilitacji Osób Niepełnosprawnych.
                                        
                                    Art. 14.
Ustawa wchodzi w życie po upływie 14 dni od dnia ogłoszenia.
_______________________________
[1]  Niniejszą  ustawą zmienia się ustawy: ustawę z dnia 26  czerwca  1974  r.  Kodeks
pracy, ustawę z dnia 23 maja 1991 r. o związkach zawodowych, ustawę z
dnia 23 maja 1991 r. o organizacjach pracodawców, ustawę z dnia 23 maja 1991  r.
o  rozwiązywaniu  sporów  zbiorowych,  ustawę  z  dnia  16  grudnia  1994  r.  o
negocjacyjnym  systemie  kształtowania  przyrostu  przeciętnych  wynagrodzeń   u
przedsiębiorców oraz o zmianie niektórych ustaw, ustawę z dnia 27 sierpnia  1997
r.   o   rehabilitacji   zawodowej   i   społecznej   oraz   zatrudnianiu   osób
niepełnosprawnych, ustawę z dnia 23 grudnia 1999 r. o kształtowaniu  wynagrodzeń
w  państwowej sferze budżetowej oraz o zmianie niektórych ustaw, ustawę z dnia 6
września  2001  r. o dostępie do informacji publicznej, ustawę  z  dnia  10  paź
dziernika 2002 r. o minimalnym wynagrodzeniu za pracę.
[2] Zmiany tekstu jednolitego wymienionej ustawy zostały ogłoszone w Dz.U. z 1998
r.  Nr  106, poz. 668 i Nr 113, poz. 717, z 1999 r. Nr 99, poz. 1152, z 2000  r.
Nr  19, poz. 239, Nr 43, poz. 489, Nr 107, poz. 1127 i Nr 120, poz. 1268, z 2001
r.  Nr 11, poz. 84, Nr 28, poz. 301, Nr 52, poz. 538, Nr 99, poz. 1075, Nr  111,
poz.  1194, Nr 123, poz. 1354, Nr 128, poz. 1405 i Nr 154, poz. 1805, z 2002  r.
Nr  74, poz. 676, Nr 135, poz. 1146, Nr 196, poz. 1660, Nr 199, poz. 1673  i  Nr
200,  poz. 1679, z 2003 r. Nr 166, poz. 1608 i Nr 213, poz. 2081 oraz z 2004  r.
Nr 96, poz. 959 i Nr 99, poz. 1001.
[3] Zmiany tekstu jednolitego wymienionej ustawy zostały ogłoszone w Dz.U. z 2001
r.  Nr 100, poz. 1080 i Nr 128, poz. 1405, z 2002 r. Nr 135, poz. 1146, Nr  153,
poz.  1271  i  Nr 240, poz. 2052 oraz z 2003 r. Nr 63, poz. 590 i Nr  213,  poz.
2081.
[4]  Zmiany  wymienionej ustawy zostały ogłoszone w Dz.U. z 1996 r. Nr  34,  poz.
148,  z 1997 r. Nr 121, poz. 769, z 2000 r. Nr 60, poz. 700 i Nr 107, poz.  1127
oraz z 2001 r. Nr 100, poz. 1080.
[5] Zmiany wymienionej ustawy zostały ogłoszone w Dz.U. z 1997 r. Nr 82, poz. 518
i  Nr  88, poz. 554, z 1999 r. Nr 72, poz. 802, z 2000 r. Nr 107, poz. 1127 oraz
z 2002 r. Nr 74, poz. 676.
[6]  Zmiany  wymienionej ustawy zostały ogłoszone w Dz.U. z 1995 r. Nr  43,  poz.
221,  z 1997 r. Nr 121, poz. 770, z 1998 r. Nr 162, poz. 1112, z 2001 r.  Nr  5,
poz.  45 i Nr 100, poz. 1080, z 2003 r. Nr 6, poz. 63 oraz z 2004 r. Nr 26, poz.
226.
[7]  Zmiany  wymienionej ustawy zostały ogłoszone w Dz.U. z 1997 r. Nr 160,  poz.
1082,  z  1998 r. Nr 99, poz. 628, Nr 106, poz. 668, Nr 137, poz. 887,  Nr  156,
poz.  1019  i Nr 162, poz. 1118 i 1126, z 1999 r. Nr 49, poz. 486, Nr  90,  poz.
1001, Nr 95, poz. 1101 i Nr 111, poz. 1280, z 2000 r. Nr 48, poz. 550 i Nr  119,
poz.  1249, z 2001 r. Nr 39, poz. 459, Nr 100, poz. 1080, Nr 125, poz. 1368,  Nr
129,  poz. 1444 i Nr 154, poz. 1792 i 1800, z 2002 r. Nr 169, poz. 1387, Nr 200,
poz.  1679 i 1683 i Nr 241, poz. 2074, z 2003 r. Nr 7, poz. 79, Nr 90, poz. 844,
Nr  223, poz. 2217 i Nr 228, poz. 2262 oraz z 2004 r. Nr 96, poz. 959 i  Nr  99,
poz. 1001.
[8]  Zmiany  wymienionej ustawy zostały ogłoszone w Dz.U. z 2000 r. Nr  19,  poz.
239, z 2001 r. Nr 85, poz. 924, Nr 100, poz. 1080 i Nr 154, poz. 1784 i 1799,  z
2002  r.  Nr 74, poz. 676, Nr 152, poz. 1267, Nr 213, poz. 1802 i Nr  214,  poz.
1805 oraz z 2003 r. Nr 149, poz. 1454, Nr 166, poz. 1609, Nr 179, poz. 1750,  Nr
199, poz. 1939 i Nr 228, poz. 2256.
