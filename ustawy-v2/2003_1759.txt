


Tekst ustawy ustalony ostatecznie po rozpatrzeniu poprawek Senatu
 
 
 
USTAWA
z dnia 11 maja
2007 r. 
 
o zmianie ustawy –
Prawo o ruchu drogowym
 
 
Art. 1.
W ustawie z dnia 20 czerwca 1997 r. – Prawo
o ruchu drogowym (Dz. U. z 2005 r. Nr 108, poz. 908, z późn. zm.[1]))
wprowadza się następujące zmiany:
1) w art. 6:
a) w ust. 1:
- pkt 5 otrzymuje
brzmienie:
„5) osoba
działająca w imieniu zarządcy drogi lub osoba wykonująca roboty na drodze na
zlecenie lub za zgodą zarządcy drogi;”,
- w pkt 7 kropkę
zastępuje się średnikiem oraz dodaje się pkt 8 w brzmieniu:
„8) strażnik
leśny lub funkcjonariusz Straży Parku – na terenie odpowiednio lasu lub parku
narodowego.”,
b) w ust. 4 w pkt
2 kropkę zastępuje się średnikiem oraz dodaje się pkt 3 w brzmieniu:
„3) określi, w drodze
rozporządzenia, wzór ubioru osób, o których mowa w ust. 1 pkt 4-6.”;
2) w art. 127 po
ust. 2 dodaje się ust. 2a w brzmieniu:
„2a. Po
przeprowadzeniu badania w sposób, o którym mowa w ust. 1, można przeprowadzić
dodatkowe badanie krwi lub moczu.”;
3) tytuł rozdziału
1 w dziale V otrzymuje brzmienie:
 „Uprawnienia
Policji i innych organów”;
4) po art. 129a
dodaje się art. 129b-129f w brzmieniu:
 „Art. 129b. 1.
Kontrola ruchu drogowego w gminach lub mias­tach, które utworzyły straż gminną
(miejską) może być wykonywana przez strażników gminnych (miejskich).
2. Strażnicy
gminni (miejscy) są uprawnieni do wykonywania kontroli ruchu drogowego wobec:
1) kierującego
pojazdem:
a)
niestosującego się do zakazu ruchu w obu kierunkach, określonego odpo­wied­nim
znakiem drogowym,
b) naruszającego
przepisy ruchu drogo­wego, w przy­padku ujawnienia i zareje­strowania czynu
przy użyciu urządzeń działających samoczynnie;
2) uczestnika
ruchu naruszającego przepi­sy o:
a) zatrzymaniu
lub postoju pojazdów,
b) ruchu
motorowerów, rowerów, pojaz­dów zaprzę­gowych oraz o jeździe wierzchem lub
pędzeniu zwierząt,
c) ruchu
pieszych.
3. W ramach
wykonywania kontroli ruchu dro­gowego w zakresie, o którym mowa w ust. 2,
strażnicy gminni (miejscy) są upoważnieni do:
1) zatrzymania
pojazdu lub jadącego wierzchem, z wy­łączeniem pojazdów kierowanych przez
osoby, o których mowa w ust. 2 pkt 1 lit. b;
2) sprawdzania
dokumentów wymaganych w związku z kierowaniem pojazdem;
3) używania
urządzeń samoczynnie ujawnia­jących i re­jestrujących naruszenia przepi­sów
ruchu drogowego przez kierujących pojazdami; 
4)
legitymowania uczestnika ruchu i wyda­wania mu wiążących poleceń, co do sposobu
korzystania z drogi lub używania pojazdu;
5) wydawania
poleceń:
a) osobie, która
spowodowała przeszko­dę utrud­nia­jącą ruch drogowy lub zagrażającą jego bez­pie­czeństwu,
b)
kontrolowanemu uczestnikowi ruchu – co do spo­sobu jego zachowania.
4. Strażnicy
gminni (miejscy) mogą dokonywać czynności z zakresu kontroli ruchu drogowego z
użyciem urządzeń, o których mowa w ust. 3 pkt 3, w miejscu i czasie uzgodnionym
z właściwym miejscowo komendantem powiatowym (miejskim) lub rejonowym Policji.
Art.
129c. 1. Kontrola ruchu drogowego na terenach lasów lub parków narodowych
może być wykonywana przez strażników leśnych lub funkcjonariuszy Straży Parku.
2. Strażnicy
leśni i funkcjonariusze Straży Parku są upraw­nieni do kontroli kierujących
pojaz­dami niestosujących się do przepisów lub znaków drogowych obowiązujących
na tere­nach lasów lub parków narodowych, dotyczących zakazu wjazdu,
zatrzymywania się lub postoju pojazdów.
3. W ramach
wykonywania kontroli ruchu drogowego w za­kresie, o którym mowa w ust. 2,
strażnicy leśni i funkcjo­nariusze Straży Parku są upoważnieni do:
1) zatrzymania
pojazdu;
2)
legitymowania uczestnika ruchu drogowego;
3) wydawania
poleceń, co do sposobu zachowania się na drodze. 
Art. 129d. 1.
Osoby działające w imieniu zarządcy drogi mogą wykonywać, w obecności
funkcjonariusza Policji lub inspektora Inspekcji Transportu Drogowego, kontrolę
ruchu drogowego w stosunku do pojazdów:
1) w zakresie
przestrzegania przepisów o wy­miarach, masie lub nacisku osi;
2)
powodujących uszkadzanie lub niszczenie drogi;
3)
zanieczyszczających lub zaśmiecających drogę.
2. W ramach
wykonywania kontroli ruchu drogowego w zakresie, o którym mowa w ust. 1,
osoby działające w imieniu zarządcy drogi są upoważnione do:
1) zatrzymania
pojazdu;
2)
legitymowania uczestnika ruchu drogowego i wy­dawania mu poleceń, co do sposobu
korzystania z drogi lub pojazdu;
3) sprawdzenia dokumentów wymaganych w związku z używaniem pojazdu;
4) sprawdzenia
stanu technicznego, wyposażenia, ła­dun­ku, wymiarów oraz masy lub nacisku osi
pojazdu znajdującego się na drodze;
5) używania
przyrządów kontrolnych lub pomiarowych służących w szczególności do badania
pojazdu, określania jego wymiarów, masy lub nacisku osi oraz stwierdzania
naruszenia wymagań ochrony środo­wiska;
6)
uniemożliwiania jazdy pojazdem przekraczającym dopuszczalną masę lub nacisk osi
albo uszka­dza­jącym lub niszczącym drogę.
3. W celu
dokonania sprawdzenia masy lub nacisku osi pojazdu osoby działające w imieniu
zarządcy drogi, mające prawo jazdy odpowiedniej kategorii, mogą kierować tym po­jazdem.
4. Przepisów
ust. 1-3 nie stosuje się do osób działających w imieniu Generalnego Dyrektora
Dróg Krajowych i Auto­strad.
 Art. 129e. 1.
Kontrola ruchu drogowego wykonywana przez strażników gminnych (miejskich),
strażników leśnych, funkcjo­na­riuszy Straży Parku oraz pracowników zarządów
dróg odbywa się na podstawie upoważnienia do wykonywania kontroli ruchu
drogowego wydanego przez właściwego komendanta powiatowego (miejskiego) Policji.
2. Art. 129
ust. 3 stosuje się odpowiednio do kontroli ruchu drogowego wykonywanej przez
osoby, o których mowa w ust. 1.
 Art. 129f. Strażnicy straży gminnych (miejskich), strażnicy leśni oraz funkcjonariusze Straży Parku w
związku z wykonywaniem czynności z zakresu kontroli ruchu drogowego są obowią­zani
do czasu przybycia Policji uniemożliwić kierowanie pojazdem osobie, co do
której istnieje uzasadnione po­dejrzenie, że znajduje się ona w stanie
nietrzeźwości lub w stanie po użyciu alkoholu albo środka działającego po­dobnie
do alkoholu.”;
5) w art. 131 ust.
1 otrzymuje brzmienie:
„1. Minister
właściwy do spraw wewnętrznych w poro­zumieniu z ministrem właściwym do spraw
transportu, uwzględniając potrzebę zapewnienia bezpieczeństwa i porządku
podczas wykonywania kontroli ruchu drogo­wego oraz sprawnego jej przebiegu,
określi, w drodze rozporządzenia:
1) organizację,
szczegółowe warunki i sposób wykonywania kontroli ruchu drogowego;
2) wymagany sposób
zachowania się kontrolowanego uczestnika ruchu;
3) szczegółowe
warunki wykonywania kontroli ruchu drogowego przez osoby, o których mowa w art.
129e;
4) szczegółowe
warunki udzielania upoważnień do wykonywania kontroli ruchu drogowego oraz wzór
upoważnienia.”;
6) w art. 135 w
ust. 1 w pkt 1 lit. a otrzymuje brzmienie:
„a) uzasadnionego
podejrzenia, że kierujący znaj­duje się w stanie nietrzeźwości lub w stanie po
użyciu alkoholu albo środka działającego podobnie do alko­holu,”.
 
Art. 2.
Przepisy
wykonawcze wydane na podstawie art. 131 ust. 1 ustawy, o której mowa w art. 1,
zachowują moc do dnia wejścia w życie nowych przepisów wykonawczych, o ile nie
są sprzeczne z niniejszą ustawą, przez okres nie dłuższy niż 12 miesięcy od
dnia wejścia w życie niniejszej ustawy.
 
Art. 3.
Ustawa wchodzi w
życie po upływie 14 dni od dnia ogłoszenia.
 
 
                                                                                                                                     MARSZAŁEK
SEJMU
 
 
                                                                                                                                       /-/
Ludwik Dorn




[1])
Zmiany tekstu jednolitego
wymienionej ustawy zostały ogłoszone w Dz.U. z 2005 r. Nr 109, poz. 925, Nr
175, poz. 1462, Nr 179, poz. 1486, Nr 180, poz. 1494 i 1497, z 2006
r. Nr 17, poz. 141, Nr 104, poz. 708 i 711, Nr 190, poz. 1400, Nr 191,
poz. 1410 i Nr 235, poz. 1701 oraz z 2007 r. Nr 52, poz. 343 i Nr 57, poz.
381.
