



Dz.U. z 2001 r. Nr 74, poz. 785                         
                                        
                                        
                                        
                                        
                                     USTAWA
                            z dnia 7 czerwca 2001 r.
                                        
           o utworzeniu Uniwersytetu Zielonogórskiego w Zielonej Górze
                                        
                                     Art. 1.
1. Tworzy się z dniem 1 września 2001 r. Uniwersytet Zielonogórski w Zielonej
  Górze, zwany dalej "Uniwersytetem".
2. Siedzibą Uniwersytetu jest miasto Zielona Góra.
3. Uniwersytet jest uczelnią państwową.
                                     Art. 2.
Podstawowym kierunkiem działalności Uniwersytetu jest kształcenie oraz
prowadzenie badań naukowych w zakresie nauk humanistycznych, społecznych,
artystycznych, ekonomicznych, technicznych, matematycznych i przyrodniczych, a
także upowszechnianie nauki, sztuki i kultury.
                                     Art. 3.
Nadzór nad Uniwersytetem sprawuje minister właściwy do  spraw szkolnictwa
wyższego.
                                     Art. 4.
1. Uniwersytet tworzy się z Politechniki Zielonogórskiej w Zielonej Górze oraz
  Wyższej Szkoły Pedagogicznej im. Tadeusza Kotarbińskiego w Zielonej Górze.
2. Z dniem utworzenia Uniwersytetu znosi się Politechnikę Zielonogórską w
  Zielonej Górze i Wyższą Szkołę Pedagogiczną im. Tadeusza Kotarbińskiego w
  Zielonej Górze.
                                     Art. 5.
1. Mienie obejmujące własność i inne prawa majątkowe Politechniki
  Zielonogórskiej w Zielonej Górze i Wyższej Szkoły Pedagogicznej im. Tadeusza
  Kotarbińskiego w Zielonej Górze staje się mieniem Uniwersytetu z dniem jego
  utworzenia.
2. Uniwersytet z dniem utworzenia przejmuje prawa i zobowiązania jednostek
  wymienionych w art. 4 ust. 1.
3. Stan gospodarki finansowej jednostek wymienionych w art. 4 ust. 1 zostanie
  wykazany w bilansach sporządzonych przez te jednostki na dzień poprzedzający
  utworzenie Uniwersytetu.
                                     Art. 6.
1. Z dniem utworzenia Uniwersytetu:
   1) pracownicy zatrudnieni w jednostkach, o których mowa w art. 4 ust. 1,
     stają się pracownikami Uniwersytetu,
   2) studenci Politechniki Zielonogórskiej w Zielonej Górze oraz studenci
     Wyższej Szkoły Pedagogicznej im. Tadeusza Kotarbińskiego w Zielonej Górze
     stają się studentami Uniwersytetu.
2. Osoby przyjęte na pierwszy rok studiów na rok akademicki 20012002 do
  Politechniki Zielonogórskiej w Zielonej Górze i Wyższej Szkoły Pedagogicznej
  im. Tadeusza Kotarbińskiego w Zielonej Górze z dniem utworzenia Uniwersytetu
  stają się jego studentami.
3. Podstawowe jednostki organizacyjne Politechniki Zielonogórskiej w Zielonej
  Górze i Wyższej Szkoły Pedagogicznej im. Tadeusza Kotarbińskiego w Zielonej
  Górze z dniem utworzenia Uniwersytetu stają się podstawowymi jednostkami
  organizacyjnymi Uniwersytetu.
4. Jednostki organizacyjne Politechniki Zielonogórskiej w Zielonej Górze i
  Wyższej Szkoły Pedagogicznej im. Tadeusza Kotarbińskiego w Zielonej Górze,
  które przed dniem utworzenia Uniwersytetu posiadały uprawnienia do nadawania
  stopni naukowych, zachowują te uprawnienia po utworzeniu Uniwersytetu.
                                     Art. 7.
1. Dotychczasowe organy kolegialne i jednoosobowe Politechniki Zielonogórskiej
  w Zielonej Górze i Wyższej Szkoły Pedagogicznej im. Tadeusza Kotarbińskiego w
  Zielonej Górze, z zastrzeżeniem ust. 2 i 3, stają się z dniem utworzenia
  Uniwersytetu organami Uniwersytetu.
2. Przepis ust. 1 nie dotyczy rektorów.
3. Senaty Politechniki Zielonogórskiej w Zielonej Górze i Wyższej Szkoły
  Pedagogicznej im. Tadeusza Kotarbińskiego w Zielonej Górze pełnią funkcję
  Senatu Uniwersytetu do dnia 31 grudnia 2001 r. w składzie dotychczasowym.
4. Do dnia 31 grudnia 2001 r. zostaną przeprowadzone wybory do Senatu
  Uniwersytetu, wybory do rad wydziałów, w skład których weszły instytuty
  znoszonych uczelni, w trybie i na okres ustalony w statucie Uniwersytetu.
                                     Art. 8.
Ustawa wchodzi w życie po upływie 14 dni od dnia ogłoszenia.
