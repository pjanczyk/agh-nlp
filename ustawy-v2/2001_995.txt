



Dz.U. z 2001 r. Nr 90, poz. 995
                                                                                
                                                                                
                                                                                
                                                                                
                                     USTAWA
                             z dnia 20 lipca 2001 r.
                                        
     o zmianie ustawy o podatku od towarów i usług oraz o podatku akcyzowym
                                        
                                     Art. 1.
W ustawie z dnia 8 stycznia 1993 r. o podatku od towarów i usług oraz o podatku
akcyzowym (Dz.U. z 1993 r. Nr 11, poz. 50, Nr 28, poz. 127 i Nr 129, poz. 599, z
1994 r. Nr 132, poz. 670, z 1995 r. Nr 44, poz. 231 i Nr 142, poz. 702 i 703, z
1996 r. Nr 137, poz. 640, z 1997 r. Nr 111, poz. 722, Nr 123, poz. 776 i 780, Nr
137, poz. 926, Nr 141, poz. 943 i Nr 162, poz. 1104, z 1998 r. Nr 139, poz. 905
i Nr 161, poz.1076, z 1999 r. Nr 50, poz. 499, Nr 57, poz. 596 i Nr 95, poz.
1100, z 2000 r. Nr 68, poz. 805 i Nr 105, poz. 1107 oraz z 2001 r. Nr 12, poz.
92, Nr 39, poz. 459 i Nr 56, poz. 580) w art. 33b:
a) w ust. 3 w zdaniu wstępnym po wyrazach "również zawierać" dodaje się wyrazy
  " , z zastrzeżeniem ust. 3a,";
b) po ust. 3 dodaje się ust. 3a i 3b w brzmieniu:
    "3a. W przypadku umów kontraktacji lub innych umów o podobnym charakterze,
       oświadczenie, o którym mowa w ust. 3, może być złożone tylko raz w
       okresie obowiązywania umowy. Oświadczenie to sporządza się jako osobny
       dokument. Dokument ten powinien zawierać elementy, o których mowa w ust.
       2 pkt 1-3 oraz datę zawarcia i przedmiot umowy, datę sporządzenia tego
       dokumentu oraz czytelny podpis składającego oświadczenie. Dokument
       sporządza się w dwóch egzemplarzach. Oryginał jest przekazywany nabywcy.
    3b. W przypadku rezygnacji ze zwolnienia od podatku, określonego w art. 7
       ust. 1 pkt 7, składający oświadczenie, o którym mowa w ust. 3a,
       informuje o tym niezwłocznie nabywcę.
     3c. Faktura VAT RR zawierająca imię i nazwisko osoby uprawnionej do
       otrzymania tej faktury, nie musi zawierać podpisu rolnika ryczałtowego,
       jeżeli złożył on pisemne oświadczenie, o którym mowa w ust. 3 lub 3a, że
       jest rolnikiem ryczałtowym i upoważnił nabywcę na piśmie do wystawienia
       faktury bez jego podpisu.";
c) w ust. 4 w pkt 2 po wyrazach "rolnika ryczałtowego" dodaje się wyrazy "nie
  później niż 14 dnia od dnia zakupu";
d) w ust. 7 po wyrazach "VAT RR" dodaje się wyrazy "oraz dokument, o którym
  mowa w ust. 3a,".
                                     Art. 2.
Ustawa wchodzi w życie z dniem 3 września 2001 r.
                                        
