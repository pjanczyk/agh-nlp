



Dz.U. z 2003 r. Nr 130, poz. 1189
                                        
                                        
                                        
                                     USTAWA
                            z dnia 12 czerwca 2003 r.
                                        
                o zmianie ustawy - Prawo o aktach stanu cywilnego
                                        
                                     Art. 1.
W ustawie z dnia 29 września 1986 r. - Prawo o aktach stanu cywilnego (Dz.U.
Nr 36, poz. 180, z 1988 r. Nr 19, poz. 132, z 1989 r. Nr 29, poz.  154, z 1990
r. Nr 34, poz. 198, z 1995 r. Nr 83, poz. 417, z 1998 r. Nr 117, poz. 757, z
1999 r. Nr 52, poz. 532 oraz z 2001 r. Nr 43, poz. 476 i Nr 110, poz. 1189)
wprowadza się następujące zmiany:
1) w art. 12 po ust. 2 dodaje się ust. 2a w brzmieniu:
    "2a.    Wniosek o wydanie zaświadczenia, o którym mowa w ust. 2, oraz
       zaświadczenie są wolne od opłat.";
2) w art. 19 ust. 2 otrzymuje brzmienie:
     "2. Zgłoszenia urodzenia lub zgonu na piśmie dokonują odpowiednio organy
       państwowe, zakłady opieki zdrowotnej i inne zakłady oraz lekarze i
       położne.";
3) w art. 39:
   a) ust. 1 otrzymuje brzmienie:
     "1. Do zgłoszenia urodzenia dziecka są obowiązani:
         1) ojciec dziecka albo matka, jeżeli jej stan zdrowia na to pozwala
           albo inna osoba obecna przy porodzie,
         2) lekarz albo położna.",
   b) ust. 2 otrzymuje brzmienie:
     "2. Jeżeli urodzenie dziecka nastąpiło w zakładzie opieki zdrowotnej, do
       zgłoszenia urodzenia jest obowiązany zakład opieki zdrowotnej.";
4) art. 40 otrzymuje brzmienie:
      "Art. 40. 1. Akt urodzenia sporządza się na podstawie pisemnego
             zgłoszenia urodzenia dziecka wystawionego przez lekarza, położną
             lub zakład opieki zdrowotnej.
         2. Do aktu urodzenia wpisuje się:
           1) nazwisko, imię (imiona) i płeć dziecka,
           2) miejsce i datę urodzenia dziecka,
           3) nazwiska, nazwiska rodowe rodziców, imię (imiona), miejsce i datę
             urodzenia, miejsce zamieszkania każdego z rodziców w chwili
             urodzenia się dziecka,
           4) nazwisko, imię i miejsce zamieszkania zgłaszającego,
           5) dane dotyczące zakładu opieki zdrowotnej, jeżeli sporządzenie
             aktu następuje na podstawie zgłoszenia, o którym mowa w  art. 39
             ust. 2.
         3. Pisemne zgłoszenie urodzenia dziecka powinno w szczególności
           zawierać:
           1) imię i nazwisko, nazwisko rodowe, datę urodzenia, PESEL,
             określenie stanu  cywilnego oraz miejsca stałego zameldowania matki
             dziecka,
           2) imię i nazwisko, datę urodzenia, PESEL, określenie stanu
             cywilnego oraz miejsca stałego zameldowania ojca dziecka,
           3) dane dotyczące wykształcenia rodziców dziecka,
           4) dane dotyczące źródła utrzymania rodziców dziecka,
           5) datę urodzenia dziecka,
           6) określenie miejscowości urodzenia dziecka,
           7) określenie płci, ciężaru i długości dziecka,
           8) charakterystykę porodu.
         4. Minister właściwy do spraw zdrowia w porozumieniu z ministrem
           właściwym do spraw administracji publicznej określi, w drodze
           rozporządzenia, wzór pisemnego zgłoszenia urodzenia dziecka, z
           uwzględnieniem danych, o  których mowa w ust. 3, oraz z wyszczegól
           nieniem na formularzu części wypełnianych przez zakład opieki
           zdrowotnej, lekarzy lub położne oraz urząd stanu cywilnego, a także
           sposób jego wypełniania.";
5) w art. 41 ust. 1 otrzymuje brzmienie:
     "1. Osoba zgłaszająca urodzenie dziecka, którego rodzice pozostają w
       związku małżeńskim, przedstawia odpis skrócony aktu małżeństwa;
       obowiązek ten nie dotyczy zakładu opieki zdrowotnej, o którym mowa w
       art. 39 ust. 2.";
6) w art. 54 ust. 2 otrzymuje brzmienie:
     "2. Osoba, o której mowa w ust. 1, nie składa odpisu skróconego aktu stanu
       cywilnego, jeżeli został on sporządzony w urzędzie stanu cywilnego, w
       którym nastąpi sporządzenie aktu małżeństwa.";
7) w art. 66 ust. 1 otrzymuje brzmienie:
     "1. Akt zgonu sporządza się na podstawie karty zgonu.".
                                        
                                     Art. 2.
Ustawa wchodzi w życie po upływie 14 dni od dnia ogłoszenia.
