



Dz.U. z 2001 r. Nr 22, poz. 249
                                        
                                        
                                        
                                        
                                        
                                     USTAWA
                            z dnia 16 lutego 2001 r.
                                        
              o zmianie ustawy o Polskiej Organizacji Turystycznej
                                        
                                        
                                     Art. 1.
W ustawie z dnia 25 czerwca 1999 r. o Polskiej Organizacji Turystycznej (Dz.U.
Nr 62, poz. 689 i z 2000 r. Nr 22, poz. 273) wprowadza się następujące zmiany:
1) w art. 3:
   a) w ust. 1 dodaje się pkt 5 w brzmieniu:
      "5) inspirowanie tworzenia regionalnych organizacji turystycznych,
       obejmujących swoim zakresem działania obszar jednego lub więcej
       województw oraz lokalnych organizacji turystycznych obejmujących swoim
       zakresem działania obszar jednej lub więcej jednostek samorządu
       lokalnego, a także z nimi współdziałanie.",
   b) w ust. 2 dodaje się pkt 1a w brzmieniu:
     "1a) regionalnymi i lokalnymi organizacjami turystycznymi,";
2) art. 4 otrzymuje brzmienie:
       "Art. 4. 1. W celu wykonania zadania, o którym mowa w art. 3 ust. 1 pkt
              5, mogą być tworzone regionalne i lokalne organizacje
              turystyczne.
         2. Do tworzenia i działania regionalnych i lokalnych organizacji
           turystycznych stosuje się przepisy ustawy z dnia 7 kwietnia 1989 r.
           - Prawo o stowarzyszeniach (Dz.U. Nr 20, poz. 104, z 1990 r. Nr 14,
           poz. 86, z 1996 r. Nr 27, poz. 118, 1997 r. Nr 121, poz. 769
           oraz z 1998 r. Nr 106, poz. 668), z tym że:.
           1) członkiem tych organizacji mogą być osoby fizyczne i osoby
             prawne, w szczególności podmioty, o których mowa w art. 3 ust. 2
             pkt 1 i 2,
           2) nadzór nad tymi organizacjami sprawuje minister właściwy do spraw
             turystyki,
           3) organizacje te mogą prowadzić działalność gospodarczą w
             rozmiarach służących realizacji ich celów i w przedmiocie
             określonym w ich statutach.
         3. Do zadań regionalnych i lokalnych organizacji turystycznych należy:
           1) promocja turystyczna obszaru ich działania,
           2) wspomaganie funkcjonowania i rozwoju informacji turystycznej,
           3) inicjowanie, opiniowanie i wspieranie planów rozwoju i
             modernizacji infrastruktury turystycznej,
           4) współpraca z Polską Organizacją Turystyczną.
         4. Minister właściwy do spraw turystyki może, w drodze rozporządzenia,
           przekazać nadzór nad regionalnymi organizacjami turystycznymi lub
           lokalnymi organizacjami turystycznymi właściwym wojewodom.".
           
                                     Art. 2.
Ustawa wchodzi w życie po upływie 14 dni od dnia ogłoszenia.
                                                                                
                                                                                
                                                                                
                                        
                                        
