



Dz.U. z 2001 r. Nr 100, poz. 1087
                                                                                
                                                                                
                                                                                
                                                                                
                                                                                
                                     USTAWA
                           z dnia 25 sierpnia 2001 r.
                                        
                  o zmianie ustawy o ochronie danych osobowych
                                        
                                        
                                     Art. 1.
W ustawie z dnia 29 sierpnia 1997 r. o ochronie danych osobowych (Dz.U. Nr 133,
poz. 883, z 2000 r. Nr 12, poz. 136, Nr 50, poz. 580 i Nr 116, poz. 1216 oraz z
2001 r. Nr 42, poz. 474) wprowadza się następujące zmiany:
1) art. 6 otrzymuje brzmienie:
      "Art. 6. 1. W rozumieniu ustawy za dane osobowe uważa się wszelkie
             informacje dotyczące zidentyfikowanej lub możliwej do
             zidentyfikowania osoby fizycznej.
         2. Osobą możliwą do zidentyfikowania jest osoba, której tożsamość
           można określić bezpośrednio lub pośrednio, w szczególności przez
           powołanie się na numer identyfikacyjny albo jeden lub kilka
           specyficznych czynników określających jej cechy fizyczne,
           fizjologiczne, umysłowe, ekonomiczne, kulturowe lub społeczne.
         3. Informacji nie uważa się za umożliwiającą określenie tożsamości
           osoby, jeżeli wymagałoby to nadmiernych kosztów, czasu lub
           działań.";
2) w art. 7 po pkt 2 dodaje się pkt 2a i 2b w brzmieniu:
   "2a) systemie informatycznym - rozumie się przez to zespół współpracujących
       ze sobą urządzeń, programów, procedur przetwarzania informacji i
       narzędzi programowych zastosowanych w celu przetwarzania danych,
    2b) zabezpieczeniu danych w systemie informatycznym - rozumie się przez to
       wdrożenie i eksploatację stosownych środków technicznych i
       organizacyjnych zapewniających ochronę danych przed ich nieuprawnionym
       przetwarzaniem,";
3) w art. 14 w pkt 1 skreśla się wyraz "zarejestrowany";
4) w art. 15 dotychczasową treść oznacza się jako ust. 1 oraz dodaje się ust. 2
  w brzmieniu:
     "2. W toku kontroli zbiorów, o których mowa w art. 43 ust. 1 pkt 1a,
       inspektor przeprowadzający kontrolę ma prawo wglądu do zbioru
       zawierającego dane osobowe jedynie za pośrednictwem upoważnionego
       przedstawiciela kontrolowanej jednostki organizacyjnej.";
5) w art. 18 po ust. 2 dodaje się ust. 2a w brzmieniu:
   "2a. Decyzje Generalnego Inspektora, o których mowa w ust. 1, w odniesieniu
      do zbiorów określonych w art. 43 ust. 1 pkt 1a, nie mogą nakazywać
      usunięcia danych osobowych zebranych w toku czynności operacyjnorozpoznawczych
prowadzonych na podstawie przepisów prawa.";
6) w art. 23:
   a) w ust. 1:
     - pkt 3 otrzymuje brzmienie:
        "3) jest konieczne do realizacji umowy, gdy osoba, której dane dotyczą,
         jest jej stroną lub gdy jest to niezbędne do podjęcia koniecznych
         działań przed zawarciem umowy,",
     - pkt 5 otrzymuje brzmienie:
        "5) jest niezbędne do wypełnienia prawnie usprawiedliwionych celów
         administratorów danych, o których mowa w art. 3 ust. 2, lub osób
         trzecich, którym są przekazywane te dane - a przetwarzanie danych nie
         narusza praw i wolności osoby, której dane dotyczą.",
   b) po ust. 3 dodaje się ust. 4 w brzmieniu:
     "4. Za prawnie usprawiedliwiony cel, o którym mowa w ust. 1 pkt 5, uważa
       się w szczególności:
         1) marketing bezpośredni własnych produktów lub usług administratora
           danych,
         2) dochodzenie roszczeń z tytułu prowadzonej działalności
           gospodarczej.";
7) w art. 24 ust. 2 otrzymuje brzmienie:
   "2. Przepisu ust. 1 nie stosuje się jeżeli:
         1) przepis innej ustawy zezwala na przetwarzanie danych bez ujawniania
           faktycznego celu ich zbierania,
         2) osoba, której dane dotyczą, posiada informacje, o których mowa w
           ust. 1.";
8) w art. 25 w ust. 2 w pkt 4 na końcu kropkę zastępuje się przecinkiem i
  dodaje się pkt 5 i 6 w brzmieniu:
    "5) dane są przetwarzane przez administratora, o którym mowa w art. 3 ust.
      1, na podstawie przepisów prawa,
    6) osoba, której dane dotyczą, posiada informacje, o których mowa w ust.
      1.";
9) po art. 26 dodaje się art. 26a w brzmieniu:
    "Art. 26a. 1. Niedopuszczalne jest ostateczne rozstrzygnięcie indywidualnej
             sprawy osoby, której dane dotyczą, jeżeli jego treść jest
             wyłącznie wynikiem operacji na danych osobowych, prowadzonych w
             systemie informatycznym.
         2. Przepisu ust. 1 nie stosuje się, jeżeli rozstrzygnięcie zostało
           podjęte podczas zawierania lub wykonywania umowy i uwzględnia
           wniosek osoby, której dane dotyczą.";
10) w art. 27:
   a) w ust. 1 po wyrazach "życiu seksualnym" dodaje się wyrazy "oraz danych
     dotyczących skazań, orzeczeń o ukaraniu i mandatów karnych, a także innych
     orzeczeń wydanych w postępowaniu sądowym lub administracyjnym",
   b) w ust. 2 w pkt 8 na końcu kropkę zastępuje się przecinkiem i dodaje pkt 9
     i 10  w brzmieniu:
     "9) jest to niezbędne do prowadzenia badań naukowych, w tym do
       przygotowania rozprawy wymaganej do uzyskania dyplomu ukończenia szkoły
       wyższej lub stopnia naukowego; publikowanie wyników badań naukowych nie
       może następować w sposób umożliwiający identyfikację osób, których dane
       zostały przetworzone,
     10) przetwarzanie danych jest prowadzone przez stronę w celu realizacji
       praw i obowiązków wynikających z orzeczenia wydanego w postępowaniu
       sądowym lub administracyjnym.";
11) w art. 28 skreśla się ust. 1;
12) w art. 32:
   a) w ust. 1 w pkt 8 na końcu kropkę zastępuje się przecinkiem i dodaje się
     pkt 9 w brzmieniu:
         "9) wniesienia do administratora danych żądania ponownego,
           indywidualnego rozpatrzenia sprawy rozstrzygniętej z naruszeniem
           art. 26a ust. 1.";
   b) w ust. 2 wyraz "podejmuje" zastępuje się wyrazem "wydaje",
   c) w ust. 3 dodaje się zdanie drugie w brzmieniu:
    "Administrator danych może jednak pozostawić w zbiorze imię lub imiona i
     nazwisko osoby oraz numer PESEL lub adres wyłącznie w celu uniknięcia
     ponownego wykorzystania danych tej osoby w celach objętych sprzeciwem.",
   d) po ust. 3 dodaje się ust. 3a w brzmieniu:
      "3a. W razie wniesienia żądania, o którym mowa w art. 32 ust. 1 pkt 9,
         administrator danych bez zbędnej zwłoki rozpatruje sprawę albo
         przekazuje ją wraz z uzasadnieniem swojego stanowiska Generalnemu
         Inspektorowi, który wydaje stosowną decyzję.";
13) w art. 35 po ust. 2 dodaje się ust. 3 w brzmieniu:
   "3.   Administrator danych jest obowiązany poinformować bez zbędnej zwłoki
     innych administratorów, którym udostępnił zbiór danych, o dokonanym
     uaktualnieniu lub sprostowaniu danych.";
14) w art. 36 po wyrazach "zabraniem przez osobę nieuprawnioną," dodaje się
  wyrazy "przetwarzaniem z naruszeniem ustawy, zmianą, utratą,";
15) w art. 41 w ust. 1:
   a) po pkt 4 dodaje się pkt 4a w brzmieniu:
       "4a) informację o odbiorcach lub kategoriach odbiorców, którym dane mogą
          być przekazywane,",
   b) w pkt 6 na końcu kropkę zastępuje się przecinkiem i dodaje się pkt 7 w
     brzmieniu:
       "7) informację dotyczącą ewentualnego przekazywania danych za granicę.";
16) w art. 43:
   a) w ust. 1 po pkt 1 dodaje się pkt 1a w brzmieniu:
       "1a) które zostały uzyskane w wyniku czynności operacyjno-rozpoznawczych
          przez funkcjonariuszy organów uprawnionych do tych czynności,",
   b) w ust. 2 po wyrazach "o których mowa w ust. 1 pkt 1 i 3," dodaje się
     wyrazy "oraz zbiorów, o których mowa w ust. 1 pkt 1a, przetwarzanych przez
     służby ochrony państwa w rozumieniu ustawy z dnia 22 stycznia 1999 r. o
     ochronie informacji niejawnych (Dz.U. Nr 11, poz. 95, z 2000 r. Nr 12,
     poz. 136 i Nr 39, poz. 462 oraz z 2001 r. Nr 22, poz. 247 i Nr 27, poz.
     298),".
   
                                     Art. 2.
Obowiązek wynikający z art. 41 ust. 2 ustawy, o której mowa w art. 1, w
odniesieniu do informacji wymienionych w art. 41 ust. 1 tej ustawy, zawartych w
zbiorach zgłoszonych do rejestracji przed dniem wejścia w życie ustawy, należy
wykonać w ciągu 6 miesięcy od dnia wejścia ustawy w życie.
                                     Art. 3.
Ustawa wchodzi w życie po upływie 14 dni od dnia ogłoszenia.
