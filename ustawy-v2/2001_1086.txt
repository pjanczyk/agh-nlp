



Dz.U. z 2001 r. Nr 100, poz. 1086
                                        
                                        
                                        
                                        
                                     USTAWA
                             z dnia 27 lipca 2001 r.
                                        
       o zmianie ustawy o komercjalizacji, restrukturyzacji i prywatyzacji
             przedsiębiorstwa państwowego "Polskie Koleje Państwowe"
                                        
                                        
                                     Art. 1.
W ustawie z dnia 8 września 2000 r. o komercjalizacji, restrukturyzacji i
prywatyzacji przedsiębiorstwa państwowego "Polskie Koleje Państwowe" (Dz.U. Nr
84, poz. 948) wprowadza się następujące zmiany:
1) w art. 18:
   a) ust. 2 otrzymuje brzmienie:
     "2. Na dokonanie czynności prawnych w zakresie rozporządzania składnikami
       majątku trwałego w rozumieniu przepisów o rachunkowości lub oddania tych
       składników do korzystania innym podmiotom na podstawie umów prawa
       cywilnego, których przedmiot przekracza wartość księgową netto
       50 000 EURO, przeliczoną według określonego przez Narodowy Bank Polski
       kursu średniego EURO z dnia złożenia wniosku, PKP S.A. i PLK S.A. są
       obowiązane uzyskać zgodę ministra właściwego do spraw transportu.",
   b) po ust. 2 dodaje się ust. 2a w brzmieniu:
      "2a. Do procedury wyrażania zgody określonej w ust. 2  nie stosuje się
         art. 5 ustawy z dnia 8 sierpnia 1996 r. o zasadach wykonywania
         uprawnień przysługujących Skarbowi Państwa (Dz.U. Nr 106, poz. 493 i
         Nr 156, poz. 775, z 1997 r. Nr 106, poz. 673, Nr 115, poz. 741 i Nr
         141, poz. 943, z 1998 r. Nr 155, poz. 1014, z 2000 r. Nr 48, poz. 550
         oraz z 2001 r. Nr 4, poz. 26)";
2) w art. 20 w ust. 1 po wyrazie "statuty" dodaje się wyrazy "oraz umowy";
3) w art. 40 w ust. 1 skreśla się wyrazy: "lub oddanie mienia do odpłatnego
  korzystania innym podmiotom";
4) w art. 44:
   a) ust. 2 otrzymuje brzmienie:
     "2. Sprzedaż lokalu mieszkalnego następuje po cenie ustalonej na zasadach
        określonych w przepisach o gospodarce nieruchomościami, pomniejszonej
        o:
         1) 6% - za każdy rok pracy najemcy w PKP albo PKP i PKP S.A. łącznie,
         2) oraz 3% - za każdy rok najmu mieszkania od PKP albo PKP i PKP S.A.
           łącznie,
      - nie więcej jednak niż o 95%.",
   b) dodaje się ust. 2a w brzmieniu:
      "2a. Jeżeli osobą uprawnioną jest emeryt, rencista lub wdowa (wdowiec) po
         niej, to korzysta on (ona) z obniżki 95% ceny.";
5) po art. 78 dodaje się art. 78a w brzmieniu:
      "Art. 78a. 1. Spółki utworzone przez PKP do dnia, w którym skuteczny stał
             się wpis PKP S.A. do rejestru handlowego, mogą za zgodą ministra
             właściwego do spraw transportu prowadzić jednocześnie działalność
             w zakresie wykonywania przewozów kolejowych i zarządzania liniami
             kolejowymi o znaczeniu lokalnym, gdy jest to uzasadnione ważnym
             interesem społecznym lub gospodarczym.
         2. Do przekazania mienia spółkom, o których mowa w ust. 1, w tym linii
           kolejowych oraz innych nieruchomości niezbędnych do zarządzania
           liniami kolejowymi stosuje się odpowiednio zasady, warunki i tryb
           określone w art. 17.".
                                        
                                     Art. 2.
Przepisy ustawy stosuje się do postępowań w sprawach określonych w art. 41-47
ustawy, o której mowa w art. 1, wszczętych i niezakończonych przed dniem wejścia
w życie niniejszej ustawy.
                                        
                                     Art. 3.
Ustawa wchodzi w życie po upływie 14 dni od dnia ogłoszenia.
                                        
                                        
                                        
