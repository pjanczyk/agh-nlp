


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 29 kwietnia
2010 r.
 
o zmianie ustawy –
Kodeks postępowania cywilnego
 
 
Art. 1.
W ustawie z dnia
17 listopada 1964 r. – Kodeks postępowania cywilnego (Dz. U. Nr 43, poz. 296, z
późn. zm.[1]))
wprowadza się następujące zmiany:
1) w art. 9
dotychczasową treść oznacza się jako § 1 i dodaje się § 2 w brzmieniu:
„§ 2. Strony
i uczestnicy postępowania mają prawo do otrzymania z akt sprawy zapisu dźwięku,
chyba że protokół został sporządzony wyłącznie pisemnie.”;
2) w art. 157:
a) § 1
otrzymuje brzmienie:
„§ 1. Z przebiegu posiedzenia jawnego protokolant sporządza
protokół. Protokół sporządza się, utrwalając przebieg posiedzenia za pomocą
urządzenia rejestrującego dźwięk albo obraz i dźwięk oraz pisemnie, pod
kierunkiem przewodniczącego, zgodnie z art. 158 § 1.”,
b) po § 1 dodaje
się § 11 w brzmieniu:
„§ 11. Jeżeli ze względów technicznych utrwalenie
przebiegu posiedzenia za pomocą urządzenia rejestrującego dźwięk albo obraz i
dźwięk nie jest możliwe, protokół jest sporządzany wyłącznie pisemnie, pod
kierunkiem przewodniczącego, zgodnie z art. 158 § 2.”;
3)
art. 158 otrzymuje brzmienie:
„Art. 158. § 1. Protokół sporządzony pisemnie zawiera
oznaczenie sądu, miejsca i daty posiedzenia, nazwiska sędziów, protokolanta,
prokuratora, stron, interwenientów, jak również obecnych na posiedzeniu
przedstawi­cieli ustawowych i pełnomocników oraz oznaczenie sprawy i wzmianki
co do jawności. Ponadto protokół sporządzony pisemnie powinien zawierać wymienienie
zarządzeń i orzeczeń wydanych na posiedzeniu oraz stwierdzenie, czy zostały
ogłoszone, a także czynności stron wpływające na rozstrzygnięcie sądu (ugoda,
zrzeczenie się roszczenia, uznanie powództwa, cofnięcie, zmiana, rozszerzenie
lub ograniczenie żądania pozwu) oraz inne czynności stron, które według
szczególnych przepisów ustawy powinny być wciągnięte, wpisane, przyjęte,
złożone, zgłoszone lub wniesione do protokołu. Jeżeli sporządzenie odrębnej sentencji orzeczenia nie jest wymagane,
wystarcza zamieszczenie w protokole treści samego rozstrzygnięcia.
§ 2. Jeżeli
przebiegu posiedzenia nie utrwala się za pomocą urządzenia rejestrującego
dźwięk albo obraz i dźwięk, protokół sporządzony pisemnie powinien, oprócz
danych i okoliczności określonych w § 1, zawierać wnioski oraz twierdzenia
stron, a także wyniki postępowania dowodowego oraz inne okoliczności istotne
dla przebiegu posiedzenia; zamiast podania wniosków i twierdzeń można w
protokole powołać się na pisma przygotowawcze.
§ 3.
Protokół sporządzony za pomocą urządzenia rejestrującego dźwięk albo obraz i
dźwięk protokolant podpisuje podpisem elektronicznym gwarantującym identyfikację osoby protokolanta oraz rozpoznawalność jakiejkolwiek późniejszej zmiany protokołu.
Protokół sporządzony pisem­nie podpisują przewodniczący i protokolant.
§ 4.
Jeżeli jest to niezbędne dla zapewnienia prawidłowego orzekania w sprawie,
prezes sądu na wniosek przewodniczącego może zarządzić sporządzenie transkrypcji odpowiedniej
części
protokołu sporządzonego za pomocą urządzenia rejestrującego dźwięk albo obraz i
dźwięk. Transkrypcja stanowi załącznik do protokołu.
§ 5.
Minister Sprawiedliwości
określi, w drodze rozporządzenia, rodzaje urządzeń i środków technicznych
służących do utrwalania dźwięku albo obrazu i dźwięku, sposób sporządzania
zapisów dźwięku albo obrazu i dźwięku oraz sposób identyfikacji osób je
sporządzających, jak również sposób udostępniania oraz przechowywania takich
zapisów, mając na uwadze:
1) konieczność
właściwego zabezpieczenia zapisu dźwięku
albo obrazu i dźwięku przed ich utratą, zniekształceniem,
nieuprawnionym dostępem, usunięciem lub inną nieuprawnioną zmianą, a także
rozpoznawalność dokonania uprawnionej zmiany lub usunięcia i identyfikacji
osoby dokonującej tych czynności;
2) minimalne
wymagania dla systemów teleinformatycznych używanych do realizacji zadań
publicznych, określone w odrębnych przepisach;
3) konieczność
zmiany formatu zapisu dźwięku albo obrazu i dźwięku lub przeniesienia na inny
informatyczny nośnik danych w celu ponownego odtworzenia zapisu;
4) konieczność
zapewnienia możliwości zapozna­nia się z zapisem dźwięku albo obrazu i dźwięku
oraz uzyskania z akt sprawy zapisu dźwięku.”;
4) uchyla się art.
159;
5) w art. 160
dotychczasową treść oznacza się jako § 1 i dodaje się § 2 w brzmieniu:
„§ 2. Zapis
dźwięku albo obrazu i dźwięku nie podlega sprostowaniu.”;
6) w art. 238 § 1
otrzymuje brzmienie:
„§ 1.
Protokół sporządzony zgodnie z art. 157 § 11, zawierający przebieg postępowania
dowodowego przed sędzią wyzna­czonym lub przed sądem wezwanym, podpisują,
oprócz sędziego i protokolanta, także osoby przesłuchane oraz strony, jeżeli są
obecne.”;
7) w art. 273 § 1
otrzymuje brzmienie:
„§ 1.
Zeznanie świadka, po zapisaniu do protokołu, sporządzonego zgodnie z art. 157 §
11, będzie mu odczytane i stosownie do okoliczności na podstawie
jego uwag uzupełnione i sprostowane.”;
8) art. 525
otrzymuje brzmienie:
„Art. 525.
Akta sprawy dostępne są dla uczestników postępowania oraz za zezwoleniem przewodniczącego
dla każdego, kto potrzebę przejrzenia dostatecznie usprawiedliwi. Na tych
samych zasadach dopuszczalne jest:
1)
sporządzanie i otrzymywanie odpisów i wyciągów z akt sprawy;
2) otrzymywanie zapisu dźwięku z akt sprawy.”.
 
Art. 2.
Ustawa wchodzi w
życie z dniem 1 lipca 2010 r.
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                               /
- / Bronisław Komorowski
 




[1]) Zmiany wymienionej ustawy zostały ogłoszone w Dz. U.
z 1965 r. Nr 15, poz. 113, z 1974 r. Nr 27, poz. 157 i Nr 39, poz. 231, z
1975 r. Nr 45, poz. 234, z 1982 r. Nr 11, poz. 82 i Nr 30, poz. 210, z 1983 r.
Nr 5, poz. 33, z 1984 r. Nr 45, poz. 241 i 242, z 1985 r. Nr 20, poz. 86,
z 1987 r. Nr 21, poz. 123, z 1988 r. Nr 41, poz. 324, z 1989 r. Nr 4, poz.
21 i Nr 33, poz. 175, z 1990 r. Nr 14, poz. 88, Nr 34, poz. 198, Nr 53, poz.
306, Nr 55, poz. 318 i Nr 79, poz. 464, z 1991 r. Nr 7, poz. 24, Nr 22,
poz. 92 i Nr 115, poz. 496, z 1993 r. Nr 12, poz. 53, z 1994 r. Nr 105,
poz. 509, z 1995 r. Nr 83, poz. 417, z 1996 r. Nr 24, poz. 110, Nr 43, poz.
189, Nr 73, poz. 350 i Nr 149, poz. 703, z 1997 r. Nr 43, poz. 270, Nr 54, poz.
348, Nr 75, poz. 471, Nr 102, poz. 643, Nr 117, poz. 752, Nr 121, poz. 769
i 770, Nr 133, poz. 882, Nr 139, poz. 934, Nr 140, poz. 940 i Nr 141, poz. 944,
z 1998 r. Nr 106, poz. 668 i Nr 117, poz. 757, z 1999 r. Nr 52, poz. 532,
z 2000 r. Nr 22, poz. 269 i 271, Nr 48, poz. 552 i 554, Nr 55, poz. 665, Nr 73,
poz. 852, Nr 94, poz. 1037, Nr 114, poz. 1191 i 1193 i Nr 122, poz. 1314,
1319 i 1322, z 2001 r. Nr 4, poz. 27, Nr 49, poz. 508, Nr 63, poz. 635, Nr 98,
poz. 1069, 1070 i 1071, Nr 123, poz. 1353, Nr 125, poz. 1368 i Nr 138, poz.
1546, z 2002 r. Nr 25, poz. 253, Nr 26, poz. 265, Nr 74, poz. 676, Nr 84, poz.
764, Nr 126, poz. 1069 i 1070, Nr 129, poz. 1102, Nr 153, poz. 1271, Nr 219,
poz. 1849 i Nr 240, poz. 2058, z 2003 r. Nr 41, poz. 360, Nr 42, poz. 363,
Nr 60, poz. 535, Nr 109, poz. 1035, Nr 119, poz. 1121, Nr 130, poz. 1188,
Nr 139, poz. 1323, Nr 199, poz. 1939 i Nr 228, poz. 2255, z 2004 r. Nr 9, poz.
75, Nr 11, poz. 101, Nr 68, poz. 623, Nr 91, poz. 871, Nr 93, poz. 891, Nr 121,
poz. 1264, Nr 162, poz. 1691, Nr 169, poz. 1783, Nr 172, poz. 1804, Nr
204, poz. 2091, Nr 210, poz. 2135, Nr 236, poz. 2356 i Nr 237, poz. 2384,
z 2005 r. Nr 13, poz. 98, Nr 22, poz. 185, Nr 86, poz. 732, Nr 122, poz. 1024,
Nr 143, poz. 1199, Nr 150, poz. 1239, Nr 167, poz. 1398, Nr 169, poz. 1413
i 1417, Nr 172, poz. 1438, Nr 178, poz. 1478, Nr 183, poz. 1538, Nr 264, poz.
2205 i Nr 267, poz. 2258, z 2006 r. Nr 12, poz. 66, Nr 66, poz. 466, Nr 104,
poz. 708 i 711, Nr 186, poz. 1379, Nr 208, poz. 1537 i 1540, Nr 226, poz.
1656 i Nr 235, poz. 1699, z 2007 r. Nr 7, poz. 58, Nr 47, poz. 319, Nr 50,
poz. 331, Nr 99, poz. 662, Nr 106, poz. 731, Nr 112, poz. 766 i 769, Nr 115,
poz. 794, Nr 121, poz. 831, Nr 123, poz. 849, Nr 176, poz. 1243, Nr 181, poz.
1287, Nr 192, poz. 1378 i Nr 247, poz. 1845, z 2008 r. Nr 59, poz. 367, Nr 96,
poz. 609 i 619, Nr 110, poz. 706, Nr 116, poz. 731, Nr 119, poz. 772, Nr
120, poz. 779, Nr 122, poz. 796, Nr 171, poz. 1056, Nr 220, poz. 1431, Nr 228,
poz. 1507, Nr 231, poz. 1547 i Nr 234, poz. 1571 oraz z 2009 r. Nr 26, poz.
156, Nr 67, poz. 571, Nr 69, poz. 592 i poz. 593, Nr 131, poz. 1075, Nr
179, poz. 1395 i Nr 216, poz. 1676 oraz z 2010 r. Nr 3, poz. 13, Nr 7, poz. 45,
Nr 24, poz. 125 i Nr 40, poz. 229.
