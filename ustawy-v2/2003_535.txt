


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 7 grudnia
2012 r.
 
o zmianie
niektórych ustaw w związku z realizacją ustawy budżetowej[1])
 
 
Art. 1.     
W ustawie z
dnia 4 marca 1994 r. o zakładowym funduszu świadczeń socjalnych (Dz. U. z 2012
r. poz. 592 i 908) po art. 5a dodaje się art. 5b w brzmieniu:
„Art. 5b. W 2013 r. przez przeciętne
wynagrodzenie miesięczne w gospodarce narodowej, o którym mowa w art. 5 ust. 2,
należy rozumieć przeciętne wynagrodzenie miesięczne w gospodarce narodowej w drugim
półroczu 2010 r. ogłoszone przez Prezesa Głównego Urzędu Statystycznego na
podstawie art. 5 ust. 7.”.
 
Art. 2.     
W ustawie z
dnia 5 grudnia 1996 r. o zawodach lekarza i lekarza dentysty (Dz. U. z 2011 r. Nr
277, poz. 1634 i Nr 291, poz. 1707 oraz z 2012 r. poz. 95) wprowadza się
następujące zmiany:
1) w art. 15 po
ust. 4d dodaje się ust. 4e w brzmieniu:
„4e. W roku 2013
środki przeznaczone na sfinansowanie stażu podyplomowego, o którym mowa w ust.
4, przekazuje marszałkowi województwa minister właściwy do spraw zdrowia ze środków
Funduszu Pracy.”;
2) w art. 16j po
ust. 1a dodaje się ust. 1b w brzmieniu:
„1b. W roku 2013
rezydentura jest finansowana przez ministra właściwego do spraw zdrowia ze
środków Funduszu Pracy.”;
3) w art. 16k po
ust. 1a dodaje się ust. 1b w brzmieniu:
„1b. W roku 2013
szkolenie specjalizacyjne jest dofinansowywane przez ministra właściwego do
spraw zdrowia ze środków Funduszu Pracy.”.
 
Art. 3.     
W ustawie z
dnia 27 sierpnia 1997 r. o rehabilitacji zawodowej i społecznej oraz zatrudnianiu
osób niepełnosprawnych (Dz. U. z 2011 r. Nr 127, poz. 721, z późn. zm.[2]))
po art. 68ga dodaje się art. 68gb w brzmieniu:
„Art. 68gb. W roku 2013:
1) pracodawcy
zatrudniającemu w przeliczeniu na pełny wymiar czasu pracy mniej niż 25 pracowników
oraz pracodawcy zatrudniającemu co najmniej 25 pracowników w przeliczeniu na
pełny wymiar czasu pracy i osiągającemu wskaźnik zatrudnienia osób
niepełnosprawnych w wysokości co najmniej 6% przysługuje miesięczne dofinansowanie
w wysokości:
a) 70% kwot,
o których mowa w art. 26a ust. 1,
b) 90% kwot,
o których mowa w art. 26a ust. 1 i 1b;
2) pracodawcy
prowadzącemu zakład pracy chronionej przysługuje 100% kwot dofinansowania, o
których mowa w art. 26a ust. 1 i 1b.”.
 
Art. 4. 
W ustawie z
dnia 23 grudnia 1999 r. o kształtowaniu wynagrodzeń w państwowej sferze
budżetowej oraz o zmianie niektórych ustaw (Dz. U. z 2011 r. Nr 79, poz. 431 i
Nr 291, poz. 1707) po art. 29j dodaje się art. 29k w brzmieniu:
„Art. 29k. Kwotę bazową dla osób
zajmujących kierownicze stanowiska państwowe w 2013 r. ustala się w
wysokości przysługującej tym osobom w 2008 r. W 2013 r. kwota bazowa dla osób
zajmujących kierownicze stanowiska państwowe nie jest waloryzowana.”.
 
Art. 5.     
W ustawie z
dnia 3 marca 2000 r. o wynagradzaniu osób kierujących niektórymi podmiotami
prawnymi (Dz. U. Nr 26, poz. 306, z późn. zm.[3]))
wprowadza się następujące zmiany:
1)   w art. 2
pkt 7 otrzymuje brzmienie:
„7) członków organów nadzorczych
jednostek organizacyjnych wymienionych w art. 1 pkt 2–8, a w szczególności rad
nadzorczych i komisji rewizyjnych,”;
2)   po art. 29c
dodaje się art. 29d w brzmieniu:
„Art. 29d. 1. Przeciętne
miesięczne wynagrodzenie w sektorze przedsiębiorstw bez wypłat nagród z zysku w
czwartym kwartale 2009 r. stanowi w 2013 r. podstawę do ustalenia maksymalnej
wysokości wynagrodzenia miesięcznego, o którym mowa w art. 8, z zastrzeżeniem
ust. 2.
2.  W
przypadku członków organów nadzorczych jednostek, o których mowa w art. 2 pkt
7, w jednostkach organizacyjnych wymienionych w art. 1 pkt 8, a w szczególności rad nadzorczych i komisji rewizyjnych, podstawę do ustalenia maksymalnej
wysokości wynagrodzenia miesięcznego stanowi w 2013 r. przeciętne miesięczne
wynagrodzenie w sektorze przedsiębiorstw bez wypłat nagród z zysku w czwartym
kwartale 2011 r.”.
 
Art. 6.     
W ustawie z
dnia 20 kwietnia 2004 r. o promocji zatrudnienia i instytucjach rynku pracy
(Dz. U. z 2008 r. Nr 69, poz. 415, z późn. zm.[4]))
w art. 108 po ust. 1d dodaje się ust. 1e w brzmieniu:
„1e. Ze środków
Funduszu Pracy w 2013 r. są finansowane: 
1)  staże podyplomowe oraz szkolenia specjalizacyjne lekarzy
i lekarzy dentystów, o których mowa w przepisach o zawodach lekarza i lekarza
dentysty;
2)  staże podyplomowe oraz specjalizacje pielęgniarek i położnych,
o których mowa w przepisach o zawodach pielęgniarki i położnej.”.
 
Art. 7.     
W ustawie z
dnia 6 grudnia 2008 r. o podatku akcyzowym (Dz. U. z 2011 r. Nr 108, poz. 626,
z późn. zm.[5]))
wprowadza się następujące zmiany: 
1)   w art. 2 w
ust. 1:
a)   pkt 1
otrzymuje brzmienie:
„1)   wyroby
akcyzowe – wyroby energetyczne, energię elektryczną, napoje alkoholowe, wyroby
tytoniowe oraz susz tytoniowy, określone w załączniku nr 1 do ustawy;”,
b)   po pkt 23a
dodaje się pkt 23b w brzmieniu:
„23b)
pośredniczący podmiot tytoniowy – podmiot prowadzący działalność gospodarczą w
zakresie sprzedaży suszu tytoniowego, który pisemnie powiadomił właściwego
naczelnika urzędu celnego o tej działalności;”;
2)   art. 5
otrzymuje brzmienie:
„Art. 5. Czynności lub stany
faktyczne, o których mowa w art. 8 ust. 1–5, art. 9 ust. 1, art. 9a ust. 1
i 2, art. 9b ust. 1 i 2 oraz art. 100 ust. 1 i 2, są przedmiotem opodatkowania
akcyzą niezależnie od tego, czy zostały wykonane lub powstały z zachowaniem
warunków oraz form określonych przepisami prawa.”;
3)   po art. 9a
dodaje się art. 9b w brzmieniu:
„Art. 9b. 1.         W przypadku
suszu tytoniowego przedmiotem opodatkowania akcyzą jest:
1)   nabycie
wewnątrzwspólnotowe suszu tytoniowego przez inny podmiot niż podmiot prowadzący
skład podatkowy lub pośredniczący podmiot tytoniowy; 
2)   sprzedaż
suszu tytoniowego innemu
podmiotowi niż podmiot prowadzący skład podatkowy lub pośredniczący podmiot tytoniowy;
3)   import
suszu tytoniowego przez inny podmiot niż podmiot prowadzący skład podatkowy lub
pośredniczący podmiot tytoniowy;
4)   zużycie
suszu tytoniowego przez pośredniczący podmiot tytoniowy;
5)   zużycie
suszu tytoniowego przez podmiot prowadzący skład podatkowy do innych celów niż
produkcja wyrobów tytoniowych;
6)   nabycie
lub posiadanie suszu tytoniowego przez inny podmiot niż podmiot prowadzący
skład podatkowy, pośredniczący podmiot tytoniowy lub rolnika, który wyprodukował
susz tytoniowy, jeżeli nie została od niego zapłacona akcyza w należnej
wysokości i nie można ustalić podmiotu, który dokonał jego sprzedaży.
2.  Za
sprzedaż uznaje się czynności, o których mowa w art. 9a ust. 2 pkt 1–8. 
3.  Jeżeli w
stosunku do suszu tytoniowego powstał obowiązek podatkowy w związku z
wykonaniem jednej z czynności, o których mowa w ust. 1, to nie powstaje obowiązek
podatkowy na podstawie innej czynności podlegającej opodatkowaniu akcyzą,
jeżeli kwota akcyzy została określona lub zadeklarowana w należnej wysokości.
4.  W
przypadku sprzedaży suszu tytoniowego, sprzedawca jest obowiązany ustalić, czy
sprzedaje ten susz podmiotowi prowadzącemu skład podatkowy lub pośredniczącemu
podmiotowi tytoniowemu.
5.  W
sytuacji, o której mowa w ust. 4, sprzedawca suszu tytoniowego może zażądać od
nabywcy przedstawienia zezwolenia na prowadzenie składu podatkowego albo
potwierdzenia przyjęcia powiadomienia o zamiarze rozpoczęcia działalności gospodarczej
jako pośredniczący podmiot tytoniowy, a w razie odmowy ich przedstawienia przez
nabywcę może odmówić sprzedaży suszu tytoniowego po cenie nieuwzględniającej
akcyzy.”;
4)   po art. 11
dodaje się art. 11a w brzmieniu:
„Art. 11a. W przypadku suszu tytoniowego
obowiązek podatkowy powstaje z dniem:
1)   nabycia
wewnątrzwspólnotowego suszu tytoniowego;
2)   wydania
suszu tytoniowego w przypadku dokonania jego sprzedaży;
3)   zużycia
suszu tytoniowego;
4)   nabycia
lub wejścia w posiadanie suszu tytoniowego przez inny podmiot niż podmiot
prowadzący skład podatkowy, pośredniczący podmiot tytoniowy lub rolnika, który
wyprodukował susz tytoniowy, jeżeli nie została od niego zapłacona akcyza w
należnej wysokości i nie można ustalić podmiotu, który dokonał sprzedaży suszu
tytoniowego;
5)   powstania
długu celnego, w przypadku importu suszu tytoniowego.”;
5)   w art. 13 w
ust. 1:
a)   po pkt 2
dodaje się pkt 2a w brzmieniu: 
„2a)   będący
nabywcą lub posiadaczem suszu tytoniowego niebędący podmiotem prowadzącym skład
podatkowy, pośredniczącym podmiotem tytoniowym lub rolnikiem, który wyprodukował
susz tytoniowy, jeżeli nie została od tego suszu zapłacona akcyza w należnej
wysokości i nie można ustalić podmiotu, który dokonał sprzedaży tego suszu;”,
b)   w pkt 7
kropkę zastępuje się średnikiem i dodaje się pkt 8 i 9 w brzmieniu:
„8)   będący
pośredniczącym podmiotem tytoniowym zużywającym susz tytoniowy;
9)  będący podmiotem prowadzącym skład podatkowy zużywającym
susz tytoniowy do innych celów niż produkcja wyrobów tytoniowych.”;
6)   w art. 16
ust. 3a–4a otrzymują brzmienie:
„3a. Podmiot
zamierzający prowadzić działalność gospodarczą jako pośredniczący podmiot węglowy
lub pośredniczący podmiot tytoniowy, zamiast złożenia zgłoszenia
rejestracyjnego, o którym mowa w ust. 1, jest obowiązany przed dniem
rozpoczęcia tej działalności powiadomić pisemnie o tym właściwego naczelnika
urzędu celnego. Powiadomienie powinno zawierać dane dotyczące tego podmiotu i
prowadzonej przez niego działalności gospodarczej, w szczególności imię i nazwisko
lub nazwę podmiotu, adres jego siedziby lub zamieszkania, NIP lub REGON albo inny
numer identyfikacyjny używany w państwie siedziby lub zamieszkania podmiotu
oraz określenie rodzaju prowadzonej działalności gospodarczej.
3b. Właściwy
naczelnik urzędu celnego bez zbędnej zwłoki pisemnie potwierdza przyjęcie powiadomienia
o zamiarze rozpoczęcia działalności gospodarczej jako pośredniczący podmiot węglowy
lub pośredniczący podmiot tytoniowy. Potwierdzenie to powinno zawierać dane, o
których mowa w ust. 3a, oraz oznaczenie organu potwierdzającego.
3c. Minister
właściwy do spraw finansów publicznych lub upoważniony przez niego organ publikuje
bez zbędnej zwłoki w Biuletynie Informacji Publicznej aktualną listę
pośredniczących podmiotów węglowych oraz pośredniczących podmiotów tytoniowych,
obejmującą ich następujące dane: imię i nazwisko lub nazwę oraz adres siedziby
lub zamieszkania, NIP lub REGON oraz określenie rodzaju prowadzonej
działalności gospodarczej.
4.   Jeżeli dane
zawarte w zgłoszeniu rejestracyjnym lub pisemnym powiadomieniu o zamiarze
rozpoczęcia działalności gospodarczej jako pośredniczący podmiot węglowy lub
pośredniczący podmiot tytoniowy ulegną zmianie, podmiot jest obowiązany zgłosić
zmianę właściwemu naczelnikowi urzędu celnego w terminie 7 dni, licząc od dnia,
w którym nastąpiła zmiana.
4a. Pośredniczący
podmiot węglowy oraz pośredniczący podmiot tytoniowy są obowiązani poinformować
właściwego naczelnika urzędu celnego o zaprzestaniu prowadzenia działalności gospodarczej
w tym charakterze, w terminie 7 dni, licząc od dnia, w którym zaprzestano prowadzenia
działalności.”;
7)   po art. 16
dodaje się art. 16a w brzmieniu:
„Art. 16a. 1.       W przypadku
sprzedaży przez pośredniczący podmiot tytoniowy suszu tytoniowego
nieoznaczonego znakami akcyzy innemu podmiotowi niż podmiot prowadzący skład
podatkowy lub pośredniczący podmiot tytoniowy, właściwy naczelnik urzędu
celnego wydaje z urzędu decyzję o utracie ważności wydanego wcześniej temu
pośredniczącemu podmiotowi tytoniowemu pisemnego potwierdzenia przyjęcia powiadomienia
o zamiarze rozpoczęcia działalności gospodarczej jako pośredniczący podmiot
tytoniowy oraz o skreśleniu go z listy, o której mowa w art. 16 ust. 3c.
2.  Pisemne
potwierdzenie przyjęcia powiadomienia o zamiarze rozpoczęcia działalności
gospodarczej jako pośredniczący podmiot tytoniowy traci ważność z dniem wydania
decyzji, o której mowa w ust. 1.
3.  Właściwy
naczelnik urzędu celnego po wydaniu decyzji, o której mowa w ust. 1, wykreśla
pośredniczący podmiot tytoniowy z listy, o której mowa w art. 16 ust. 3c, oraz
zamieszcza w Biuletynie Informacji Publicznej informację o utracie ważności
wydanego wcześniej temu pośredniczącemu podmiotowi tytoniowemu pisemnego
potwierdzenia przyjęcia powiadomienia o zamiarze rozpoczęcia działalności gospodarczej
jako pośredniczący podmiot tytoniowy.
4.  Ponowne
wydanie podmiotowi, wobec którego została wydana decyzja, o której mowa w ust.
1, pisemnego potwierdzenia przyjęcia powiadomienia o zamiarze rozpoczęcia
prowadzenia działalności gospodarczej jako pośredniczący podmiot tytoniowy oraz
umieszczenie go na liście, o której mowa w art. 16 ust. 3c, możliwe jest po
upływie trzech lat od doręczenia decyzji, o której mowa w ust. 1.”;
8)   w art. 21 w
ust. 7 w pkt 2 w lit. d średnik zastępuje się przecinkiem i dodaje się lit. e w
brzmieniu:
„e) podmiotu
dokonującego czynności, o których mowa w art. 9b ust. 1 pkt 1 i 2;”;
9)   po art. 24
dodaje się art. 24a w brzmieniu:
„Art. 24a. W przypadku suszu
tytoniowego podatnik jest obowiązany, bez wezwania organu podatkowego, składać
właściwemu naczelnikowi urzędu celnego deklaracje podatkowe według ustalonego
wzoru oraz obliczać i wpłacać akcyzę na rachunek właściwej izby celnej,  za miesięczne okresy rozliczeniowe, w terminie do 25. dnia
miesiąca następującego po miesiącu, w którym powstał obowiązek podatkowy, z
zastrzeżeniem art. 78 ust. 1 pkt 3.”;
10) w art. 40
ust. 7 otrzymuje brzmienie:
„7. Procedury
zawieszenia poboru akcyzy nie stosuje się do energii elektrycznej, wyrobów węglowych
oraz suszu tytoniowego.”;
11) w art. 47 w
ust. 1 w pkt 7 kropkę zastępuje się średnikiem i dodaje się pkt 8 w brzmieniu:
„8) suszu
tytoniowego.”;
12) w art. 96
ust. 4 otrzymuje brzmienie:
„4. Stawki
akcyzy na napoje fermentowane wynoszą:
1)  na cydr i perry o kodach CN 2206 00 31, 2206 00 51 oraz
2206 00 81, o rzeczywistej objętościowej mocy alkoholu nieprzekraczającej 5,0%
objętości – 97,00 zł od 1 hektolitra gotowego wyrobu;
2)  na pozostałe napoje fermentowane – 158,00 zł od 1
hektolitra gotowego wyrobu.”;
13) w dziale IV
tytuł rozdziału 3 otrzymuje brzmienie:
„Wyroby
tytoniowe i susz tytoniowy”;
14) w art. 99:
a) w ust. 2 pkt
1–3 otrzymują brzmienie:
„1) na papierosy,
z zastrzeżeniem ust. 10 – 188,00 zł za każde 1
000 sztuk i 31,41% maksymalnej ceny detalicznej;
2) na tytoń do palenia, z zastrzeżeniem ust. 10 – 128,02 zł
za każdy kilogram i 31,41% maksymalnej ceny detalicznej;
3) na cygara i cygaretki – 266,90 zł za każde 1 000 sztuk.”,
b) w ust. 3 pkt
1 i 2 otrzymują brzmienie: 
„1) na papierosy – 327,60 zł za każde 1 000 sztuk;
2) na tytoń do palenia – 218,40 zł za każdy kilogram.”;
15) po art. 99
dodaje się art. 99a w brzmieniu:
„Art. 99a. 1. Za susz tytoniowy
uznaje się suchy tytoń niebędący jeszcze wyrobem tytoniowym.
2.  Podstawą
opodatkowania suszu tytoniowego jest ilość tego suszu wyrażona w kilogramach.
3.  Stawka
akcyzy na susz tytoniowy wynosi 218,40 zł za każdy kilogram.
4.  W
przypadku:
1)   nabycia
wewnątrzwspólnotowego lub importu suszu tytoniowego przez inny podmiot niż
podmiot prowadzący skład podatkowy lub pośredniczący podmiot tytoniowy, lub
2)   sprzedaży
suszu tytoniowego innemu podmiotowi niż podmiot prowadzący skład podatkowy lub
pośredniczący podmiot tytoniowy 
– bez jego oznaczenia znakami akcyzy, stawka akcyzy wynosi
436,80 zł za każdy kilogram.
5.  W
przypadku nabycia lub posiadania suszu tytoniowego nieoznaczonego znakami
akcyzy przez inny podmiot niż podmiot prowadzący skład podatkowy, pośredniczący
podmiot tytoniowy lub rolnika, który wyprodukował susz tytoniowy, jeżeli nie
została od niego zapłacona akcyza w należnej wysokości i nie można ustalić
podmiotu, który dokonał sprzedaży tego suszu, stosuje się stawkę akcyzy, o której
mowa w ust. 4.
6.  Nie
dokonuje się:
1)   nabycia
wewnątrzwspólnotowego lub importu suszu tytoniowego przez inny podmiot niż
podmiot prowadzący skład podatkowy lub pośredniczący podmiot tytoniowy, lub
2)   sprzedaży
suszu tytoniowego innemu podmiotowi niż podmiot prowadzący skład podatkowy lub
pośredniczący podmiot tytoniowy
–    luzem bez opakowania.”; 
16) w art. 116:
a)   w ust. 1
zdanie wstępne otrzymuje brzmienie:
      „Obowiązek oznaczania wyrobów akcyzowych podatkowymi
znakami akcyzy, z zastrzeżeniem ust. 1a, ciąży na zarejestrowanym, zgodnie z
art. 16, podmiocie będącym:”,
b)   po ust. 1
dodaje się ust. 1a w brzmieniu:
„1a. Obowiązek
oznaczania suszu tytoniowego podatkowymi znakami akcyzy ciąży na podmiocie
dokonującym czynności, o których mowa w art. 9b ust. 1 pkt 1 – 3.”;
17) w art. 117
ust. 1 otrzymuje brzmienie:
„1. Wyroby
akcyzowe podlegające obowiązkowi oznaczania znakami akcyzy powinny być prawidłowo
oznaczone odpowiednimi podatkowymi znakami akcyzy przed zakończeniem procedury
zawieszenia poboru akcyzy, a w przypadkach, o których mowa w art. 9b ust. 1 pkt
2 oraz w art. 47 ust. 1 pkt 1, 2, 4 lub 5, odpowiednio przed dokonaniem ich
sprzedaży lub przekazaniem do magazynu wyrobów gotowych.”;
18) w art. 125
po ust. 1a dodaje się ust. 1b w brzmieniu:
„1b. Podatkowe
znaki akcyzy otrzymuje również podmiot dokonujący czynności, o których mowa w
art. 9b ust. 1 pkt 1–3.”;
19) w załączniku
nr 1 po poz. 44 dodaje się poz. 45 w brzmieniu:


 
  
  „45
  
  
   bez
  względu na kod CN
  
  
   Susz
  tytoniowy”
  
 


20) w załączniku
nr 2 po poz. 24 dodaje się poz. 24a w brzmieniu:


 
  
   „24a
  
  
   ex 3811
   
   
   
   
   
   3811 11
  10
   
   3811 11
  90
   
   3811 19
  00
   3811 90
  00
  
  
  Środki
  przeciwstukowe, inhibitory utleniania, inhibitory tworzenia się żywic,
  dodatki zwiększające lepkość, preparaty antykorozyjne oraz pozostałe
  preparaty dodawane do olejów mineralnych (włącznie z benzyną) lub do innych
  cieczy, stosowanych do tych samych celów, co oleje mineralne, wyłącznie:
  1) Środki
  przeciwstukowe, 
   na bazie
  tetraetyloołowiu
  2)
  Pozostałe środki przeciwstukowe, 
   na bazie
  związków ołowiu
  3)
  Pozostałe środki przeciwstukowe
  4)
  Pozostałe”
  
 


21) w załączniku
nr 3 po poz. 10 dodaje się poz. 11 w brzmieniu: 


 
  
  „11
  
  
   bez
  względu na kod CN
  
  
   Susz
  tytoniowy”.
  
 


 
Art. 8.     
W ustawie z
dnia 27 sierpnia 2009 r. o finansach publicznych (Dz. U. Nr 157, poz. 1240, z
późn. zm.[6]))
wprowadza się następujące zmiany:
1)   art. 103 otrzymuje
brzmienie:
„Art. 103.           Wieloletni Plan
Finansowy Państwa to plan dochodów i wydatków oraz przychodów i rozchodów
budżetu państwa sporządzany na cztery lata budżetowe.”;
2) po art. 103
dodaje się art. 103a w brzmieniu:
„Art. 103a. Wieloletni Plan Finansowy
Państwa zawiera wstępną prognozę podstawowych wielkości makroekonomicznych.”;
3) art. 104
otrzymuje brzmienie:
„Art. 104. 1. Wieloletni Plan
Finansowy Państwa określa:
1)   prognozy
dochodów oraz wydatków budżetu państwa;
2)   kwoty
wyniku i potrzeb pożyczkowych budżetu państwa oraz źródła ich sfinansowania;
3)   prognozy
dochodów i wydatków budżetu środków europejskich;
4)   wynik
budżetu środków europejskich;
5)   prognozę
wyniku sektora finansów publicznych;
6)   prognozę
kwoty państwowego długu publicznego.
2.  Prognozę
dochodów budżetu państwa ujmuje się w Wieloletnim Planie Finansowym Państwa
według głównych kategorii dochodów, z wyszczególnieniem:
1)   dochodów
podatkowych:
a)    podatków
pośrednich,
b)    podatków
bezpośrednich;
2)   dochodów
niepodatkowych;
3)   cła;
4)   środków
europejskich i środków, o których mowa w art. 5 ust. 3 pkt 5 lit. a i b, na
realizację projektów pomocy technicznej oraz środków, o których mowa w art. 5
ust. 3 pkt 4 lit. b tiret drugie, pkt 5 lit. c i d oraz pkt 6, po ich przekazaniu
na rachunek dochodów budżetu państwa.
3.  Prognozę
wydatków budżetu państwa ujmuje się w Wieloletnim Planie Finansowym Państwa w
układzie obejmującym funkcje państwa wraz z celami i miernikami stopnia wykonania
danej funkcji.”;
4)   w art. 107
ust. 1 i 2 otrzymują brzmienie:
„1. Wieloletni
Plan Finansowy Państwa jest aktualizowany przez Radę Ministrów, w drodze uchwały,
raz w roku, w terminie do dnia 30 kwietnia, i uwzględnia prognozę obejmującą
dany rok budżetowy i trzy kolejne lata.
2.   Aktualizacja
polega na doprowadzeniu danych zawartych w Wieloletnim Planie Finansowym
Państwa do zgodności z ustawą budżetową na dany rok budżetowy lub, w uzasadnionych
przypadkach, do zgodności z danymi dotyczącymi przewidywanego wykonania ustawy
budżetowej za poprzedni rok budżetowy.”;
5)   w art. 142
pkt 11 otrzymuje brzmienie:
„11)
skonsolidowany plan wydatków na rok budżetowy i dwa kolejne lata państwowych
jednostek budżetowych, państwowych funduszy celowych, agencji wykonawczych,
instytucji gospodarki budżetowej oraz państwowych osób prawnych, o których mowa
w art. 9 pkt 14, sporządzany w układzie zadań budżetowych określonych w art. 2
pkt 3, wraz z celami i miernikami stopnia realizacji celów.”;
6)   w art. 226:
a) w ust. 1:
– uchyla się pkt 7,
– dodaje się pkt 8 w brzmieniu:
„8) kwoty
wydatków bieżących i majątkowych wynikających z limitów wydatków na planowane i
realizowane przedsięwzięcia, o których mowa w ust. 3.”,
b) uchyla się
ust. 2,
c) dodaje się
ust. 2a w brzmieniu:
„2a. Do
wieloletniej prognozy finansowej dołącza się objaśnienia przyjętych wartości. W
objaśnieniach mogą być zawarte także informacje uszczegóławiające dane, o
których mowa w ust. 1.”, 
d) ust. 4
otrzymuje brzmienie:
„4.   Przez przedsięwzięcia,
o których mowa w ust. 3, należy rozumieć wieloletnie programy, projekty lub
zadania, w tym związane z:
1) programami
finansowanymi z udziałem środków, o których mowa w art. 5 ust. 1 pkt 2 i
3; 
2) umowami o
partnerstwie publiczno-prywatnym.”;
7)   w art. 227 ust.
1 otrzymuje brzmienie: 
„1. Wieloletnia
prognoza finansowa obejmuje okres roku budżetowego oraz co najmniej trzech kolejnych
lat budżetowych.”;
8) w art. 230
dodaje się ust. 8 i 9 w brzmieniu:
„8. Jednostka
samorządu terytorialnego przekazuje regionalnej izbie obrachunkowej uchwały i zarządzenia
w sprawie wieloletniej prognozy finansowej.
9. Projekt
uchwały w sprawie wieloletniej prognozy finansowej lub jej zmiany, o którym
mowa w ust. 2, oraz uchwała i zarządzenie w sprawie wieloletniej prognozy
finansowej są przekazywane do regionalnej izby obrachunkowej w formie dokumentu
elektronicznego.”;
9)   po art. 230
dodaje się art. 230a i 230b w brzmieniu:
„Art. 230a.         Regionalna izba
obrachunkowa przekazuje, w formie dokumentu elektronicznego, Ministrowi
Finansów:
1) projekty
wieloletnich prognoz finansowych, o których mowa w art. 230 ust. 2, wraz z
wynikami opinii;
2) wieloletnie
prognozy finansowe wraz z wynikami rozstrzygnięć nadzorczych. 
Art. 230b. Minister Finansów określi,
w drodze rozporządzenia:
1)   wzór
wieloletniej prognozy finansowej jednostki samorządu terytorialnego oraz
załącznika, o których mowa w art. 226 ust. 1 i 3,
2)   sposób przekazywania
przez jednostkę samorządu terytorialnego regionalnej izbie obrachunkowej:
a) projektów uchwał, o których mowa w art. 230 ust. 2,
b) uchwał i zarządzeń w sprawie wieloletniej prognozy finansowej,

3)   sposób i
terminy przekazywania przez regionalne izby obrachunkowe Ministrowi Finansów:
a) projektów wieloletnich prognoz finansowych, o których mowa
w art. 230 ust. 2, wraz z wynikami opinii,
b) wieloletnich prognoz finansowych
wraz z wynikami rozstrzygnięć nadzorczych
– mając na względzie potrzebę
zapewnienia jawności i przejrzystości finansów publicznych, sporządzenia realistycznych
prognoz finansowych jednostek samorządu terytorialnego oraz uzyskania przez
Ministra Finansów informacji umożliwiających realizację zadań, o których mowa w
art. 74 i art. 174 pkt 4.”.
 
Art. 9.     
W ustawie z
dnia 27 sierpnia 2009 r. – Przepisy wprowadzające ustawę o finansach
publicznych (Dz. U. Nr 157, poz. 1241, z późn. zm.[7]))
wprowadza się następujące zmiany:
1)   w art. 94
po ust. 2 dodaje się ust. 2a w brzmieniu:
„2a. W 2013 r.
tworzy się w budżecie państwa rezerwę celową przeznaczoną na wydatki, o których
mowa w ust. 1, w wysokości odpowiadającej planowanemu przyrostowi dochodów.”;
2)   po art. 121
dodaje się art. 121a w brzmieniu:
„Art. 121a.         Kwot z tytułu
wykupu, wyemitowanych przed wejściem w życie ustawy, o której mowa w art. 1,
obligacji nominowanych w walutach obcych na zagranicznych rynkach kapitałowych,
z wyłączeniem odsetek od tych obligacji, nie uwzględnia się przy ustalaniu
limitu łącznej kwoty spłat i wykupu zadłużenia jednostek samorządu
terytorialnego w sposób określony w ustawie, o której mowa w art. 1.”.
 
Art. 10.
W ustawie z
dnia 16 grudnia 2010 r. o zmianie ustawy o podatku od towarów i usług oraz
ustawy o transporcie drogowym (Dz. U. Nr 247, poz. 1652 oraz z 2011 r. Nr 102,
poz. 585) wprowadza się następujące zmiany:
1)   użyte w
art. 3 w ust. 1, w art. 4, w art. 5 oraz w art. 7 wyrazy „31 grudnia 2012 r.”
zastępuje się wyrazami „31 grudnia 2013 r.”;
2)   w art. 9 w
pkt 2 wyrazy „1 stycznia 2013 r.” zastępuje się wyrazami „1 stycznia 2014 r.”. 
 
Art. 11.
W ustawie z
dnia 15 kwietnia 2011 r. o zmianie ustawy o rachunkowości oraz niektórych
innych ustaw (Dz. U. Nr 102, poz. 585) wprowadza się następujące zmiany:
1)   w art. 7 w
ust. 1 zdanie wstępne otrzymuje brzmienie:
„W okresie od
dnia 1 stycznia 2011 r. do dnia 31 grudnia 2013 r. ilekroć w przepisach ustaw wymienionych
w art. 2 i art. 3 jest mowa o samochodzie osobowym – oznacza to pojazd samochodowy
o dopuszczalnej masie całkowitej nieprzekraczającej 3,5 tony, konstrukcyjnie
przeznaczony do przewozu nie więcej niż 9 osób łącznie z kierowcą, z wyjątkiem:”;
2)   w art. 8
pkt 2 otrzymuje brzmienie:
„2) art. 2 pkt 1
lit. b i pkt 3 oraz art. 3 pkt 1 lit. b i pkt 3, które wchodzą w życie z dniem
1 stycznia 2014 r.”.
 
Art. 12.
W ustawie z
dnia 30 czerwca 2011 r. o wdrożeniu naziemnej telewizji cyfrowej (Dz. U. Nr 153,
poz. 903) wprowadza się następujące zmiany:
1)   w art. 3
dodaje się ust. 3 w brzmieniu:
„3. Minister
właściwy do spraw łączności może w roku 2013 przekazać ze środków budżetu państwa
dotację celową dla jednostek telewizji publicznej, o których mowa w art. 26
ust. 1 i 2 ustawy z dnia 29 grudnia 1992 r. o radiofonii i telewizji (Dz. U. z
2011 r. Nr 43, poz. 226, z późn. zm.[8])),
z przeznaczeniem na odtworzenie sygnału analogowego w nadawaniu sygnału
cyfrowego telewizji.”;
2)   w art. 30
ust. 1 otrzymuje brzmienie:
„1. W latach
2013 – 2022 maksymalny limit wydatków budżetu państwa będący skutkiem finansowym
ustawy wynosi 32 551 tys. zł, z tym że w:
1)  2013 r. – 32 551 tys. zł;
2) latach 2014 – 2022 – 0 zł.”.
 
Art. 13.
W ustawie z
dnia 15 lipca 2011 r. o zawodach pielęgniarki i położnej (Dz. U. Nr 174,
poz. 1039 i Nr 291, poz. 1707) po art. 96a dodaje się art. 96b w brzmieniu:
„Art. 96b.           W roku 2013
środki przeznaczone na sfinansowanie stażu podyplomowego na podstawie art. 9
ustawy, o której mowa w art. 103, przekazuje marszałkowi województwa minister
właściwy do spraw zdrowia ze środków Funduszu Pracy.”.
 
Art. 14.
W roku 2013
środki, o których mowa:
1)   w art. 70a
ust. 1 ustawy z dnia 26 stycznia 1982 r. – Karta Nauczyciela (Dz. U. z 2006 r.
Nr 97, poz. 674, z późn. zm.[9])),
przeznaczone na dofinansowanie doskonalenia zawodowego nauczycieli, z uwzględnieniem
doradztwa metodycznego, wyodrębnia się w budżetach organów prowadzących szkoły
w wysokości do 1% planowanych rocznych środków przeznaczonych na wynagrodzenia
osobowe nauczycieli, jednak nie mniej niż 0,5% tych środków;
2)   w art. 70a
ust. 3 ustawy z dnia 26 stycznia 1982 r. – Karta Nauczyciela, przeznaczone na
wspieranie na obszarze województwa doskonalenia zawodowego nauczycieli
wyodrębnia się w budżetach wojewodów w łącznej wysokości do 5 000 średnich
wynagrodzeń nauczyciela stażysty ustalanego w oparciu o kwotę bazową, o której
mowa w art. 30 ust. 3 ustawy z dnia 26 stycznia 1982 r. – Karta Nauczyciela,
obowiązującą w dniu 1 stycznia 2012 r.;
3)   w art. 70a
ust. 4 ustawy z dnia 26 stycznia 1982 r. – Karta Nauczyciela, przeznaczone na realizację
ogólnokrajowych zadań w zakresie doskonalenia zawodowego nauczycieli wyodrębnia
się w budżecie ministra właściwego do spraw oświaty i wychowania w łącznej
wysokości do 5 000 średnich wynagrodzeń nauczyciela stażysty ustalanego w
oparciu o kwotę bazową, o której mowa w art. 30 ust. 3 ustawy z dnia 26
stycznia 1982 r. – Karta Nauczyciela, obowiązującą w dniu 1 stycznia 2012
r.
 
Art. 15.
W roku 2013
do ustalania odpisu na zakładowy fundusz świadczeń socjalnych dla nauczycieli,
o którym mowa w art. 53 ust. 1 ustawy z dnia 26 stycznia 1982 r. – Karta
Nauczyciela, stosuje się kwotę bazową obowiązującą w dniu 1 stycznia 2012 r.
 
Art. 16. 
1.   Wielkość
wynagrodzeń, z wyłączeniem wynagrodzeń finansowanych w ramach programów realizowanych
z udziałem środków, o których mowa w art. 5 ust. 1 pkt 2 i 3 ustawy z dnia 27
sierpnia 2009 r. o finansach publicznych, nie może przekroczyć w roku 2013
wielkości wynagrodzeń zaplanowanych w ustawie budżetowej na rok 2012 z dnia 2 marca
2012 r. (Dz. U. poz. 273) albo wynikających z planów finansowych na rok 2012,
w przypadku gdy nie są one ujmowane w ustawie budżetowej, z zastrzeżeniem
ust. 4, w następujących jednostkach sektora finansów publicznych:
1)   urzędach
organów władzy państwowej, kontroli, ochrony prawa, sądach i trybunałach wymienionych
w art. 139 ust. 2 ustawy z dnia 27 sierpnia 2009 r. o finansach publicznych, z wyłączeniem
wynagrodzeń nauczycieli – w zakresie awansu zawodowego oraz skutków przechodzących
podwyższenia wynagrodzeń z roku 2012 – zatrudnionych w placówkach prowadzonych
przez te organy oraz wynagrodzeń sędziów, prokuratorów i referendarzy sądowych,
z tym że:
a)  w części 02 – Kancelaria Sejmu i części 03 – Kancelaria
Senatu wielkość wynagrodzeń w roku 2013 ustala się w warunkach porównywalnych z
roku 2012 po wyłączeniu wielkości wynagrodzeń wypłaconych w związku ze zmianą
kadencji Sejmu i Senatu oraz z realizacją zadań wynikających z przygotowania,
obsługi i sprawowania Prezydencji Rzeczypospolitej Polskiej w Radzie Unii Europejskiej,
b)  w części 05 – Naczelny Sąd Administracyjny i części 15 –
Sądy powszechne wielkość wynagrodzeń w roku 2013 ustala się w warunkach
porównywalnych z roku 2012, przy uwzględnieniu zmian określonych w art. 24 ust.
3 pkt 2 ustawy z dnia 22 grudnia 2011 r. o zmianie niektórych ustaw
związanych z realizacją ustawy budżetowej (Dz. U. Nr 291, poz. 1707),
c)   w części 08 – Rzecznik Praw Obywatelskich wielkość
wynagrodzeń w roku 2013 ustala się w warunkach porównywalnych z roku 2012, przy
uwzględnieniu zmian określonych w art. 24 ust. 3 pkt 3 ustawy, o której mowa w lit.
b;
2)   agencjach
wykonawczych;
3)   instytucjach
gospodarki budżetowej;
4)   państwowych
funduszach celowych;
5)   Zakładzie
Ubezpieczeń Społecznych, Kasie Rolniczego Ubezpieczenia Społecznego i funduszach
zarządzanych przez Prezesa Kasy Rolniczego Ubezpieczenia Społecznego;
6)   Polskiej
Akademii Nauk i tworzonych przez nią jednostkach organizacyjnych, z wyłączeniem
instytutów naukowych;
7)   państwowych
instytucjach kultury;
8)   innych
państwowych osobach prawnych należących do sektora finansów publicznych, o których
mowa w art. 9 pkt 14 ustawy z dnia 27 sierpnia 2009 r. o finansach publicznych.
2.   W przypadku
zmiany formy organizacyjno-prawnej jednostki lub podmiotu prawnego,
o których mowa w ust. 1, wielkość wynagrodzeń w roku 2013 ustala się w
warunkach porównywalnych z roku 2012.
3.   Do
wielkości wynagrodzeń, o których mowa w ust. 1, nie wlicza się wynagrodzeń:
1)   związanych
z utworzeniem w roku 2013 nowych etatów w następujących częściach:
a)  08 – Rzecznik Praw Obywatelskich w wysokości 667 tys.
zł,
b)  09 – Krajowa Rada Radiofonii i Telewizji w wysokości 539
tys. zł,
c)   11 – Krajowe Biuro Wyborcze w wysokości 174 tys. zł,
d)  14 – Rzecznik Praw Dziecka w wysokości 192 tys. zł;
2)   w
państwowych instytucjach kultury: 
a)  Muzeum Auschwitz-Birkenau w Oświęcimiu w części
finansowanej z dochodów uzyskanych z inwestowania Kapitału Wieczystego Fundacji
Auschwitz-Birkenau,
b)  Muzeum Józefa Piłsudskiego w Sulejówku:
– w części
finansowanej ze środków Fundacji Rodziny Józefa Piłsudskiego,
– w części
pochodzącej z budżetu państwa w wysokości 2 300 tys. zł;
3) w
instytucji gospodarki budżetowej – Centralny Ośrodek Informatyki w wysokości 14
000 tys. zł związanych z utworzeniem w roku 2013 nowych etatów z tytułu
realizacji nowych zadań.
4.   Minister
właściwy do spraw finansów publicznych może, w drodze rozporządzenia, wyrazić
zgodę na zwiększenie wielkości wynagrodzeń w instytucji gospodarki budżetowej z
pominięciem ograniczeń, o których mowa w ust. 1, w przypadku przeniesienia
zadań z innej jednostki sektora finansów publicznych, nie więcej niż o kwotę
zmniejszenia wielkości wynagrodzeń w jednostce, z której przeniesiono zadanie,
uwzględniając konieczność prawidłowej realizacji zadań publicznych.
 
Art. 17. 
1.   Wielkość
wynagrodzeń w podmiotach, o których mowa w art. 16 ust. 1, finansowanych w
ramach programów realizowanych z udziałem środków, o których mowa w art. 5 ust.
1 pkt 2 i 3 ustawy z dnia 27 sierpnia 2009 r. o finansach publicznych, w roku
2013 może przekroczyć wielkość wynagrodzeń finansowanych z udziałem tych
środków, zaplanowanych w ustawie budżetowej na rok 2012 z dnia 2 marca 2012 r.
albo wynikających z planów finansowych na rok 2012, w przypadku gdy plany te
nie są ujmowane w ustawie budżetowej, w części finansowanej lub refundowanej z
tych środków, zaś w części współfinansowania krajowego jedynie wówczas, gdy te
zwiększane wynagrodzenia są finansowane w wysokości co najmniej 70% ze środków,
o których mowa w art. 5 ust. 1 pkt 2 i 3 ustawy z dnia 27 sierpnia 2009 r. o
finansach publicznych.
2.   Minister
właściwy do spraw finansów publicznych może, w drodze rozporządzenia, wyrazić zgodę
na zwiększenie wielkości wynagrodzeń niezależnie od ograniczeń, o których mowa
w ust. 1, uwzględniając stan finansów publicznych państwa, konieczność
zapewnienia prawidłowej realizacji zadań publicznych oraz źródło finansowania
zwiększenia wielkości wynagrodzeń.
 
Art. 18. 
1.   Wielkość
wynagrodzeń bezosobowych, z wyłączeniem wynagrodzeń finansowanych w ramach
programów realizowanych z udziałem środków, o których mowa w art. 5 ust. 1 pkt
2 i 3 ustawy z dnia 27 sierpnia 2009 r. o finansach publicznych, w częściach
budżetu państwa będących w dyspozycji tego samego dysponenta oraz w jednostkach
sektora finansów publicznych, o których mowa w art. 16 ust. 1, których plany
finansowe nie są ujmowane w ustawie budżetowej, nie może w roku 2013
przekroczyć wielkości wynagrodzeń bezosobowych zaplanowanych w ustawie
budżetowej na rok 2012 z dnia 2 marca 2012 r. albo wynikających z planów
finansowych na rok 2012, z zastrzeżeniem ust. 3–6.
2.   Wielkość
wynagrodzeń bezosobowych, z wyłączeniem wynagrodzeń finansowanych w ramach
programów realizowanych z udziałem środków, o których mowa w art. 5 ust. 1 pkt
2 i 3 ustawy z dnia 27 sierpnia 2009 r. o finansach publicznych, w jednostkach
sektora finansów publicznych, o których mowa w art. 16 ust. 1, których plany
finansowe są ujmowane w ustawie budżetowej, nie może w roku 2013 przekroczyć
wielkości wynagrodzeń bezosobowych ustalonych w planach finansowych
stanowiących załącznik do ustawy budżetowej na rok 2013, z zastrzeżeniem
ust. 3.
3.   Do
wielkości wynagrodzeń, o których mowa w ust. 1 i 2, nie wlicza się wynagrodzeń:
1) przyznanych z
rezerw celowych;
2) wypłacanych w
związku z prowadzonymi postępowaniami przygotowawczymi i sądowymi.
4.   Wielkość
wynagrodzeń bezosobowych, o których mowa w ust. 1, w roku 2013:
1) podwyższa się
o kwoty przeznaczone na realizację zadań, na które kwoty te zostały przeznaczone
w roku 2012 w następujących częściach:
a) 28 – Nauka – o kwotę 1 490 000 zł,
b) 38 – Szkolnictwo wyższe – o kwotę 926 000 zł,
c) 46 – Zdrowie – o kwotę 881 000 zł,
d) 85/16 – Województwo opolskie – o kwotę 27 000 zł; 
2) podwyższa się
w następujących częściach:
a) 17 – Administracja publiczna – o kwotę 781 000 zł,
b) 19 – Budżet, finanse publiczne i instytucje
finansowe – o kwotę 811 000 zł,
c) 27 – Informatyzacja – o kwotę 459 000 zł,
d) 37 - Sprawiedliwość – o kwotę
6 000 000 zł,
e) 71 – Urząd Transportu Kolejowego – o kwotę 300 000
zł.
5.   W roku 2013
wielkość wynagrodzeń bezosobowych w częściach budżetu państwa, z których w 2011
r. ponoszone były wydatki na funkcjonowanie resortowych komisji orzekających w
sprawach o naruszenie dyscypliny finansów publicznych, z wyłączeniem części 17
– Administracja publiczna, 19 – Budżet, finanse publiczne i instytucje
finansowe, 37 – Sprawiedliwość, pomniejsza się o wynagrodzenia wypłacone w roku
2011 członkom tych komisji.
6.   W roku 2013
w uzasadnionych przypadkach wielkość wynagrodzeń bezosobowych może być powiększona
o niewykorzystane wynagrodzenia.
 
Art. 19.
Wielkość
wynagrodzeń bezosobowych, finansowanych w ramach programów realizowanych z
udziałem środków, o których mowa w art. 5 ust. 1 pkt 2 i 3 ustawy z dnia 27
sierpnia 2009 r. o finansach publicznych, w częściach budżetu państwa będących
w dyspozycji tego samego dysponenta oraz w jednostkach sektora finansów
publicznych, o których mowa w art. 16 ust. 1, może w roku 2013 przekroczyć
wielkość wynagrodzeń bezosobowych finansowanych z udziałem tych środków
zaplanowanych w ustawie budżetowej na rok 2012 z dnia 2 marca 2012 r. albo
wynikających z planów finansowych na rok 2012, w przypadku gdy plany te nie są
ujmowane w ustawie budżetowej, zwiększonych o środki przyznane z rezerw
celowych, w części finansowanej lub refundowanej z tych środków, zaś w części
współfinansowania krajowego jedynie wówczas, gdy te zwiększane wynagrodzenia są
finansowane w wysokości co najmniej 70% ze środków, o których mowa w art. 5
ust. 1 pkt 2 i 3 ustawy z dnia 27 sierpnia 2009 r. o finansach publicznych.
 
Art. 20. 
1.   W roku 2013
wielkość wynagrodzeń w Narodowym Centrum Badań i Rozwoju nie może przekroczyć
wielkości wynagrodzeń ustalonych w planie finansowym, stanowiącym załącznik do
ustawy budżetowej na rok 2013. 
2.   Minister
właściwy do spraw finansów publicznych może, w drodze rozporządzenia, wyrazić
zgodę na zwiększenie wielkości wynagrodzeń o środki przyznane w ramach
programów realizowanych z udziałem środków, o których mowa w art. 5 ust. 1 pkt
2 i 3 ustawy z dnia 27 sierpnia 2009 r. o finansach publicznych, uwzględniając
stan finansów publicznych państwa, konieczność zapewnienia prawidłowej
realizacji zadań publicznych oraz źródło finansowania zwiększenia wielkości
wynagrodzeń.
 
Art. 21. 
1.   W roku 2013
wielkość wynagrodzeń w Ośrodku Studiów Wschodnich im. Marka Karpia nie może
przekroczyć wielkości wynagrodzeń ustalonych w planie finansowym, stanowiącym
załącznik do ustawy budżetowej na rok 2013.
2.   Minister
właściwy do spraw finansów publicznych może, w drodze rozporządzenia, wyrazić
zgodę na zwiększenie wielkości wynagrodzeń o środki przyznane w ramach programów
realizowanych z udziałem środków, o których mowa w art. 5 ust. 1 pkt 2 i 3
ustawy z dnia 27 sierpnia 2009 r. o finansach publicznych, uwzględniając stan
finansów publicznych państwa, konieczność zapewnienia prawidłowej realizacji
zadań publicznych oraz źródło finansowania zwiększenia wielkości wynagrodzeń.
 
Art. 22. 
1. W roku 2013
wielkość wynagrodzeń Rzecznika Ubezpieczonych nie może przekroczyć wielkości
wynagrodzeń ustalonych w planie finansowym, stanowiącym załącznik do ustawy
budżetowej na rok 2013. 
2. Minister
właściwy do spraw finansów publicznych może, w drodze rozporządzenia, wyrazić
zgodę na zwiększenie wielkości wynagrodzeń o środki przyznane w ramach
programów realizowanych z udziałem środków, o których mowa w art. 5 ust. 1 pkt
2 i 3 ustawy z dnia 27 sierpnia 2009 r. o finansach publicznych, uwzględniając
stan finansów publicznych państwa, konieczność zapewnienia prawidłowej
realizacji zadań publicznych oraz źródło finansowania zwiększenia wielkości
wynagrodzeń.
 
Art. 23. 
1.   W roku 2013
wielkość wynagrodzeń oraz wynagrodzeń bezosobowych w Narodowym Funduszu Zdrowia
nie może przekroczyć wielkości:
1)   wynagrodzeń
oraz wynagrodzeń bezosobowych ustalonych w planie finansowym Narodowego
Funduszu Zdrowia na rok 2013 zatwierdzonym przez ministra właściwego do spraw
zdrowia w porozumieniu z ministrem właściwym do spraw finansów publicznych na
podstawie art. 121 ust. 4 ustawy z dnia 27 sierpnia 2004 r. o świadczeniach
opieki zdrowotnej finansowanych ze środków publicznych (Dz. U. z 2008 r. Nr 164,
poz. 1027, z późn. zm.[10]));
2)   wynagrodzeń
zaplanowanych w rezerwie utworzonej w planie, o którym mowa w pkt 1, w związku
z realizacją zadań wynikających z ustawy z dnia 27 lipca 2012 r. o zmianie
ustawy o świadczeniach opieki zdrowotnej finansowanych ze środków publicznych
(Dz. U. poz. 1016).
2.   Minister
właściwy do spraw finansów publicznych może, w drodze rozporządzenia, wyrazić
zgodę na zwiększenie wielkości wynagrodzeń o środki przyznane w ramach
programów realizowanych z udziałem środków, o których mowa w art. 5 ust. 1 pkt
2 i 3 ustawy z dnia 27 sierpnia 2009 r. o finansach publicznych, uwzględniając
stan finansów publicznych państwa, konieczność zapewnienia prawidłowej
realizacji zadań publicznych oraz źródło finansowania zwiększenia wielkości
wynagrodzeń.
 
Art. 24.
Minister
właściwy do spraw finansów publicznych może, w drodze rozporządzenia, wyrazić
zgodę na zwiększenie wielkości wynagrodzeń bezosobowych niezależnie od
ograniczeń, o których mowa w art. 18, art. 19 i art. 23 ust. 1 pkt 1,
uwzględniając stan finansów publicznych państwa, konieczność zapewnienia
prawidłowej realizacji zadań publicznych oraz źródło finansowania zwiększenia
wielkości wynagrodzeń.
 
Art. 25. 
1.   Przez
wynagrodzenia, o których mowa w art. 16, art. 17, art. 18 ust. 6 i art. 20–23,
rozumie się wydatki pieniężne oraz wartość świadczeń w naturze, wypłacane sędziom,
prokuratorom, posłom, senatorom oraz pracownikom zatrudnionym na podstawie
stosunku pracy, z wyjątkiem osób kierujących w rozumieniu ustawy z dnia 3
marca 2000 r. o wynagradzaniu osób kierujących niektórymi podmiotami prawnymi,
zaliczone – według zasad statystyki zatrudnienia i wynagrodzeń określonych
przez Główny Urząd Statystyczny – do „wynagrodzeń bez wypłat z zysku”.
2. Przez
wynagrodzenia bezosobowe, o których mowa w art. 18, art. 19 i art. 23, rozumie
się w szczególności wynagrodzenia:
1)   wypłacane
na podstawie umowy zlecenia lub umowy o dzieło; 
2)   wypłacane
na podstawie odrębnych przepisów osobom, które wykonują określone czynności na
polecenie właściwych organów, w szczególności biegłym w postępowaniu przygotowawczym,
sądowym i administracyjnym, wynagrodzenia za czynności arbitrów, wynagrodzenia
tłumaczy przysięgłych, wynagrodzenia kuratorów zastępujących strony w
postępowaniu;
3)   wypłacane
osobom fizycznym za udział w komisjach, radach, zespołach, komitetach, radach
nadzorczych, zarządach spółek, jury w konkursach, radach naukowych i naukowo-technicznych,
niezależnie od sposobu ich powoływania;
4)   dodatkowe
radców prawnych z tytułu zastępstwa w postępowaniu sądowym wypłacane na
podstawie umowy cywilnoprawnej;
5)   przysługujące
członkom komisji wojewódzkiej do spraw służby zastępczej i członkom komisji do
spraw służby zastępczej za udział w pracach tych komisji;
6)   dla
pozaetatowych członków samorządowych kolegiów odwoławczych za udział w posiedzeniach;
7)   ryczałtowe
dla pozaetatowych członków kolegiów regionalnych izb obrachunkowych;
8)   honoraria.
 
Art. 26. 
W roku 2013
specjalizacja, o której mowa w art. 70 ust. 1 ustawy zmienianej w art. 13, jest
dofinansowywana przez ministra właściwego do spraw zdrowia ze środków Funduszu
Pracy.
 
Art. 27. 
1.   Minister
właściwy do spraw pracy na podstawie umowy zawartej z ministrem właściwym do
spraw zdrowia przekazuje w roku 2013, na wyodrębniony rachunek bankowy urzędu
obsługującego ministra właściwego do spraw zdrowia, środki Funduszu Pracy z
przeznaczeniem w roku 2013 na:
1)   staże
podyplomowe oraz szkolenia specjalizacyjne lekarzy i lekarzy dentystów, o
których mowa w przepisach o zawodach lekarza i lekarza dentysty;
2)   staże
podyplomowe oraz specjalizacje pielęgniarek i położnych, o których mowa w
przepisach o zawodach pielęgniarki i położnej.
2.   Umowa, o
której mowa w ust. 1, powinna określać w szczególności tryb przekazywania
środków oraz ich rozliczenia.
3.   Minister
właściwy do spraw zdrowia przekazuje na podstawie zawartych umów środki, o których
mowa w ust. 1:
1) marszałkom
województw;
2) wojewodom;
3) podmiotom
prowadzącym szkolenie specjalizacyjne, o których mowa w art. 16h ust. 1 oraz
art. 16k ust. 2 ustawy zmienianej w art. 2;
4) organizatorom
kształcenia, o których mowa w art. 70 ust. 3 ustawy zmienianej w art. 13.
 
Art. 28.
W roku 2013
dysponent Funduszu Pracy, o którym mowa w ustawie zmienianej w art. 6, nie może
dokonywać przesunięć, przewidzianych w planie Funduszu Pracy, wydatków
realizowanych w ramach środków Unii Europejskiej w celu ich przeniesienia na
zadania realizowane bez udziału środków europejskich, z tym że przesunięcia te
mogą być dokonywane za zgodą ministra właściwego do spraw finansów publicznych.
 
Art. 29.
W roku 2013
fundusz socjalny, o którym mowa w art. 27 ust. 7 ustawy z dnia 10 grudnia 1993
r. o zaopatrzeniu emerytalnym żołnierzy zawodowych oraz ich rodzin (Dz. U. z
2004 r. Nr 8, poz. 66, z późn. zm.[11])),
tworzy się z odpisu w wysokości 0,6% środków zaplanowanych w ustawie
budżetowej na rok 2011 z dnia 20 stycznia 2011 r. (Dz. U. Nr 29, poz. 150)
na emerytury i renty.
 
Art. 30.
W roku 2013
fundusz socjalny, o którym mowa w art. 27 ust. 1a ustawy z dnia 18 lutego
1994 r. o zaopatrzeniu emerytalnym funkcjonariuszy Policji, Agencji
Bezpieczeństwa Wewnętrznego, Agencji Wywiadu, Służby Kontrwywiadu Wojskowego,
Służby Wywiadu Wojskowego, Centralnego Biura Antykorupcyjnego, Straży
Granicznej, Biura Ochrony Rządu, Państwowej Straży Pożarnej i Służby Więziennej
oraz ich rodzin (Dz. U. z 2004 r. Nr 8, poz. 67, z późn. zm.[12])),
tworzy się z odpisu w wysokości 0,5% środków zaplanowanych w ustawie budżetowej
na rok 2011 z dnia 20 stycznia 2011 r. na emerytury i renty.
 
Art. 31. 
1.   W roku 2013
wydatki Funduszu Rozwoju Kultury Fizycznej, utworzonego na podstawie ustawy z
dnia 19 listopada 2009 r. o grach hazardowych (Dz. U. Nr 201, poz. 1540, z
późn. zm.[13])),
mogą być przeznaczone także na dofinansowanie zadań związanych z
przygotowywaniem kadry narodowej do udziału w igrzyskach olimpijskich,
igrzyskach paraolimpijskich, igrzyskach głuchych, mistrzostwach świata lub
mistrzostwach Europy.
2.   Minister
właściwy do spraw kultury fizycznej w porozumieniu z ministrem właściwym do
spraw finansów publicznych określi, w drodze rozporządzenia, szczegółowe
warunki uzyskiwania dofinansowania realizacji zadań, o których mowa w ust. 1,
tryb składania wniosków oraz przekazywania środków, z uwzględnieniem
racjonalności i ciągłości finansowania zadań.
 
Art. 32.
Zmiana w planie
finansowym Zasobu Własności Rolnej Skarbu Państwa na rok 2013, w wyniku
której następuje zmniejszenie wpłat przekazywanych do budżetu państwa, wymaga
akceptacji ministra właściwego do spraw finansów publicznych.
 
Art. 33. 
W roku 2013
środki Narodowego Funduszu Ochrony Środowiska i Gospodarki Wodnej w kwocie:
1)   25 mln zł –
przeznacza się na wpłatę składki z tytułu członkostwa Rzeczypospolitej Polskiej
w Europejskiej Agencji Kosmicznej w części przypadającej do sfinansowania przez
ministra właściwego do spraw środowiska;
2)   14 mln zł –
przeznacza się na dokonywanie wpłat składek z tytułu członkostwa Rzeczypospolitej
Polskiej w organizacjach międzynarodowych innych niż wymieniona w pkt 1, w
części przypadającej do sfinansowania przez ministra właściwego do spraw
gospodarki wodnej oraz ministra właściwego do spraw środowiska.
 
Art. 34. 
1.   W roku 2013
ze środków Krajowego Funduszu Drogowego, o którym mowa w art. 39 ustawy z dnia
27 października 1994 r. o autostradach płatnych oraz o Krajowym Funduszu Drogowym (Dz. U. z 2012 r. poz. 931 i
951), mogą być finansowane remonty dróg krajowych realizowane przez Generalnego
Dyrektora Dróg Krajowych i Autostrad, do łącznej wysokości 165 mln zł.
2.   W celu
realizacji zadania, o którym mowa w ust. 1, Bank Gospodarstwa Krajowego
dokonuje wypłat ze środków Krajowego Funduszu Drogowego na wniosek Generalnego
Dyrektora Dróg Krajowych i Autostrad.
 
Art. 35. 
W roku 2013 z
części 29 – Obrona narodowa mogą być finansowane projekty wspierające odbudowę
infrastruktury cywilnej oraz wspierające wzmocnienie administracji lokalnej i
społeczeństwa afgańskiego w rejonie odpowiedzialności Polskiego Kontyngentu
Wojskowego ISAF w Afganistanie do kwoty 6 mln zł.
 
Art. 36. 
1.   Jednostka
samorządu terytorialnego ustalając na:
1)   lata 2013 –
2015 relację, o której mowa w art. 242 ustawy zmienianej w art. 8, 
2)   lata 2014 –
2018 relację spłaty zobowiązań określoną w ustawie zmienianej w art. 8 
–    wyłącza
wydatki bieżące ponoszone na spłatę przejętych zobowiązań samodzielnego
publicznego zakładu opieki zdrowotnej przekształconego na zasadach określonych
w ustawie z dnia 15 kwietnia 2011 r. o działalności leczniczej (Dz. U. Nr 112,
poz. 654, z późn. zm.[14]))
w wysokości, w jakiej nie podlegają sfinansowaniu dotacją z budżetu państwa.
2.   W latach
2014 – 2018 ograniczeń w zakresie spłaty zobowiązań określonych w ustawie
zmienianej w art. 8 nie stosuje się do wykupów papierów wartościowych, spłat
kredytów i pożyczek, z wyłączeniem odsetek od tych zobowiązań, zaciągniętych
przez jednostkę samorządu terytorialnego na spłatę przejętych zobowiązań
samodzielnego publicznego zakładu opieki zdrowotnej przekształconego na zasadach
określonych w ustawie z dnia 15 kwietnia 2011 r. o działalności leczniczej. 
3.   W roku 2013
ograniczeń określonych w art. 169 ust. 1 ustawy z dnia 30 czerwca 2005 r. o
finansach publicznych (Dz. U. Nr 249, poz. 2104, z późn. zm.[15])) nie stosuje się do wykupów
papierów wartościowych, spłat kredytów i pożyczek zaciągniętych przez jednostkę
samorządu terytorialnego na spłatę przejętych zobowiązań samodzielnego
publicznego zakładu opieki zdrowotnej przekształconego na zasadach określonych
w ustawie z dnia 15 kwietnia 2011 r. o działalności leczniczej.
4.   W roku 2013
ograniczeń określonych w art. 170 ustawy z dnia 30 czerwca 2005 r. o finansach
publicznych nie stosuje się do przejętych zobowiązań samodzielnego publicznego
zakładu opieki zdrowotnej przekształconego na zasadach określonych w ustawie z
dnia 15 kwietnia 2011 r. o działalności leczniczej.
                
Art. 37. 
1.   Jednostki
samorządu terytorialnego dostosują uchwały w sprawie wieloletnich prognoz
finansowych lub ich zmian do wymogów wynikających z art. 226 i art. 227 ust. 1
ustawy zmienianej w art. 8, w brzmieniu nadanym niniejszą ustawą, w terminie
3 miesięcy od dnia wejścia w życie ustawy.
2.   Jednostki
samorządu terytorialnego dostosują uchwały budżetowe i uchwały w sprawie
wieloletnich prognoz finansowych lub ich zmian do wymogów wynikających z art. 36
w terminie 3 miesięcy od dnia wejścia w życie ustawy.
 
Art. 38.
Ustawa
wchodzi w życie z dniem 1 stycznia 2013 r. z wyjątkiem art. 7 pkt 1 lit. b i
pkt 6, które wchodzą w życie z dniem ogłoszenia.
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
– / Ewa Kopacz
 
 
 
 
 




[1])   Niniejszą ustawą zmienia się ustawy: ustawę z dnia
4 marca 1994 r. o zakładowym funduszu świadczeń socjalnych, ustawę z dnia 5
grudnia 1996 r. o zawodach lekarza i lekarza dentysty, ustawę z dnia 27
sierpnia 1997 r. o rehabilitacji zawodowej i społecznej oraz zatrudnianiu osób
niepełnosprawnych, ustawę z dnia 23 grudnia 1999 r. o kształtowaniu wynagrodzeń
w państwowej sferze budżetowej oraz o zmianie niektórych ustaw, ustawę z dnia 3
marca 2000 r. o wynagradzaniu osób kierujących niektórymi podmiotami prawnymi, ustawę
z dnia 20 kwietnia 2004 r. o promocji zatrudnienia i instytucjach rynku pracy,
ustawę z dnia 6 grudnia 2008 r. o podatku akcyzowym, ustawę z dnia 27 sierpnia
2009 r. o finansach publicznych, ustawę z dnia 27 sierpnia 2009 r. – Przepisy
wprowadzające ustawę o finansach publicznych, ustawę z dnia 16 grudnia 2010 r.
o zmianie ustawy o podatku od towarów i usług oraz ustawy o transporcie
drogowym, ustawę z dnia 15 kwietnia 2011 r. o zmianie ustawy o rachunkowości
oraz niektórych innych ustaw, ustawę z dnia 30 czerwca 2011 r. o wdrożeniu
naziemnej telewizji cyfrowej oraz ustawę z dnia 15 lipca 2011 r. o zawodach
pielęgniarki i położnej.


[2])   Zmiany tekstu jednolitego wymienionej ustawy
zostały ogłoszone w Dz. U. z 2011 r. Nr 171, poz. 1016, Nr 209, poz. 1243
i 1244 i Nr 291, poz. 1707 oraz z 2012 r. poz. 986.


[3])   Zmiany wymienionej ustawy zostały ogłoszone w Dz.
U. z 2001 r. Nr 85, poz. 924 i Nr 154, poz. 1799, z 2002 r. Nr 113, poz.
984, z 2003 r. Nr 45, poz. 391, Nr 60, poz. 535 i Nr 180, poz. 1759,
z 2004 r. Nr 116, poz. 1207, z 2009 r. Nr 157, poz. 1241, z 2010 r. Nr 28,
poz. 143, Nr 96, poz. 620 i Nr 238, poz. 1578 oraz z 2011 r. Nr 291,
poz. 1707.


[4])   Zmiany tekstu jednolitego wymienionej ustawy
zostały ogłoszone w Dz. U. z 2008 r. Nr 70, poz. 416, Nr 134, poz. 850,  Nr
171, poz. 1056, Nr 216, poz. 1367 i Nr 237, poz. 1654, z 2009 r. Nr 6,
poz. 33, Nr 69, poz. 595, Nr 91, poz. 742, Nr 97, poz. 800, Nr 115,
poz. 964, Nr 125, poz. 1035, Nr 127, poz. 1052, Nr 161, poz. 1278 i Nr
219, poz. 1706, z 2010 r. Nr 28, poz. 146, Nr 81, poz. 531, Nr 238, poz.
1578, Nr 239, poz. 1593, Nr 254, poz. 1700 i Nr 257, poz. 1725 i 1726, z 2011
r. Nr 45, poz. 235, Nr 106, poz. 622, Nr 171, poz. 1016 i Nr 205, poz. 1206 i
1211 i Nr 291, poz. 1707 oraz z 2012 r. poz. 589, 637 i 769.


[5])   Zmiany tekstu jednolitego wymienionej ustawy
zostały ogłoszone w Dz. U. z 2011 r. Nr 120, poz. 690, Nr 171, poz. 1016, Nr
205, poz. 1208, Nr 232, poz. 1378 i Nr 291, poz. 1707 oraz z 2012 r. poz. 1342.


[6])    Zmiany wymienionej ustawy zostały
ogłoszone w Dz. U. z 2010 r. Nr 28, poz. 146, Nr 96, poz. 620, Nr 123, poz.
835, Nr 152, poz. 1020, Nr 238, poz. 1578 i Nr 257, poz. 1726 oraz z 2011 r. Nr
185, poz. 1092, Nr 201, poz. 1183, Nr 234, poz. 1386, Nr 240, poz. 1429 i
Nr 291, poz. 1707.


[7])   Zmiany wymienionej ustawy zostały ogłoszone w Dz.
U. z 2009 r. Nr 219, poz. 1706, z 2010 r. Nr 96, poz. 620, Nr 108, poz. 685, Nr
152, poz. 1020, Nr 161, poz. 1078, Nr 226, poz. 1475 i Nr 238 poz. 1578, z
2011 r. Nr 171, poz. 1016, Nr 178, poz. 1061 i Nr 197, poz. 1170 oraz z 2012 r.
poz. 986.


[8])   Zmiany tekstu jednolitego wymienionej ustawy
zostały ogłoszone w Dz. U. z 2011 r. Nr 85, poz. 459, Nr 112, poz. 654, Nr 153,
poz. 903 i Nr 160, poz. 963 oraz z 2012 r. poz. 1209 i 1315.


[9])   Zmiany tekstu jednolitego wymienionej ustawy
zostały ogłoszone w Dz. U. z 2006 r. Nr 170, poz. 1218 i Nr 220,
poz. 1600, z 2007 r. Nr 17, poz. 95, Nr 80, poz. 542, Nr 102, poz. 689, Nr 158,
poz. 1103, Nr 176, poz. 1238, Nr 191, poz. 1369 i Nr 247, poz. 1821, z 2008 r.
Nr 145, poz. 917 i Nr 227, poz. 1505, z 2009 r. Nr 1, poz. 1, Nr 56,
poz. 458, Nr 67, poz. 572, Nr 97, poz. 800, Nr 213, poz. 1650 i Nr 219, poz.
1706, z 2011 r. Nr 149, poz. 887 i Nr 205, poz. 1206 oraz z 2012 r. poz. 908.


[10]) Zmiany tekstu jednolitego wymienionej ustawy zostały
ogłoszone w Dz. U. z 2008 r. Nr 216, poz. 1367, Nr 225, poz. 1486, Nr 227,
poz. 1505, Nr 234, poz. 1570 i Nr 237, poz. 1654, z 2009 r. Nr 6, poz. 33,
Nr 22, poz. 120, Nr 26, poz. 157, Nr 38, poz. 299, Nr 92, poz. 753, Nr 97, poz.
800, Nr 98, poz. 817, Nr 111, poz. 918, Nr 118, poz. 989, Nr 157, poz.
1241, Nr 161, poz. 1278 i Nr 178, poz. 1374, z 2010 r. Nr 50, poz. 301, Nr 107,
poz. 679, Nr 125, poz. 842, Nr 127, poz. 857, Nr 165, poz. 1116, Nr 182, poz.
1228, Nr 205, poz. 1363, Nr 225, poz. 1465, Nr 238, poz. 1578 i Nr 257, poz. 1723
i 1725, z 2011 r. Nr 45, poz. 235, Nr 73, poz. 390, Nr 81, poz. 440, Nr 106,
poz. 622, Nr 112, poz. 654, Nr 113, poz. 657, Nr 122, poz. 696, Nr 138,
poz. 808, Nr 149, poz. 887, Nr 171, poz. 1016, Nr 205, poz. 1203 i Nr 232,
poz. 1378 oraz z 2012 r. poz. 123, 1016 i 1342.


[11])            Zmiany tekstu jednolitego wymienionej
ustawy zostały ogłoszone w Dz. U. z 2004 r. Nr 121, poz. 1264 i Nr 191,
poz. 1954, z 2005 r. Nr 10, poz. 65 i Nr 130, poz. 1085, z 2006 r. Nr 104, poz.
708 i 711, z 2007 r. Nr 82, poz. 559, z 2008 r. Nr 208, poz. 1308, z 2009 r. Nr
24, poz. 145, Nr 79, 
poz. 669, Nr 95, poz. 785 i Nr 161, poz. 1278, z 2010 r. Nr 27, poz. 141,
Nr 36, poz. 204, Nr 113, poz. 745 i Nr 167, poz. 1130 oraz z 2012 r. poz.
664.


[12]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 121, poz. 1264 i Nr 191, poz. 1954, z 2005
r. Nr 10, poz. 65, Nr 90, poz. 757 i Nr 130, poz. 1085, z 2006 r. Nr 104, poz.
708 i 711, z 2007 r. Nr 82, poz. 558, z 2008 r. Nr 66, poz. 402 i 409 i Nr 220,
poz. 1410, z 2009 r. Nr 24, poz. 145 i Nr 95, poz. 786, z 2010 r. Nr 113,
poz. 745, z 2011 r. Nr 205, poz. 1203 oraz z 2012 r. poz. 637 i 664.


[13]) Zmiany wymienionej ustawy zostały ogłoszone w Dz. U.
z 2010 r. Nr 127, poz. 857 oraz z 2011 r. Nr 106, poz. 622 i Nr 134, poz.
779.


[14]) Zmiany wymienionej ustawy zostały ogłoszone w Dz. U.
z 2011 r. Nr 149, poz. 887, Nr 174, poz. 1039 i Nr 185, poz. 1092
oraz z 2012 r. poz. 742.


[15])  Zmiany wymienionej ustawy zostały
ogłoszone w Dz. U. z 2005 r. Nr 169, poz. 1420, z 2006 r. Nr 45, poz. 319, Nr
104, poz. 708, Nr 170, poz. 1217 i 1218, Nr 187, poz. 1381 i Nr 249, poz. 1832,
z 2007 r. Nr 82, poz. 560, Nr 88, poz. 587, Nr 115, poz. 791 i Nr 140, poz.
984, z 2008 r. Nr 180, poz. 1112, Nr 209, poz. 1317, Nr 216, poz. 1370 i
Nr 227, poz. 1505 oraz z 2009 r. Nr 19, poz. 100, Nr 62, poz. 504, Nr 72,
poz. 619 i Nr 79, poz. 666.
