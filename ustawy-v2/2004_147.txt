


Tekst ustawy przyjęty przez Senat bez poprawek
 
 
 
USTAWA
z
dnia 4 kwietnia 2014 r.
 
o
zmianie ustawy – Prawo o ruchu drogowym
 
 
Art. 1.
W
ustawie z dnia 20 czerwca 1997 r. – Prawo o ruchu drogowym (Dz. U.
z 2012 r. poz. 1137, z późn. zm.1)) wprowadza się
następujące zmiany:
1)
w art. 80b w ust. 1 w pkt 1:
a)
lit. c otrzymuje brzmienie:
„c)
numer rejestracyjny oraz numer świadectwa homologacji typu WE pojazdu lub
świadectwa homologacji typu pojazdu,”,
b)
lit. h otrzymuje brzmienie:
„h)
termin badania technicznego i odczyt licznika przebiegu pojazdu w momencie badania,”;

2)   w
art. 80c:
a)   w
ust. 1 po pkt 5 dodaje się pkt 5a w brzmieniu:
„5a)
Szefowi Biura Ochrony Rządu;”,
b)   po
ust. 3d dodaje się ust. 3e w brzmieniu:
„3e.
Dane lub informacje zgromadzone w ewidencji udostępnia się w postaci
elektronicznej przy użyciu systemu teleinformatycznego, z wyłączeniem danych
o właścicielu pojazdu lub o posiadaczu, o którym mowa w art. 73 ust. 5, po
podaniu danych identyfikujących pojazd, określonych w przepisach wydanych na podstawie
art. 80e ust. 1.”,
c)   ust.
6 otrzymuje brzmienie:
„6.
Dane lub informacje zgromadzone w ewidencji udostępnia się,
z zastrzeżeniem ust. 3e oraz 7, na uzasadniony wniosek zainteresowanego
podmiotu złożony w postaci pisemnej lub w postaci elektronicznej z użyciem
mechanizmów określonych w art. 20a ust. 1 ustawy z dnia 17 lutego 2005 r.
o informatyzacji działalności podmiotów realizujących zadania publiczne.”;
3)   w
art. 80d ust. 1 otrzymuje brzmienie:
„1.
Udostępnienie danych lub informacji zgromadzonych w ewidencji następuje:
1)  
nieodpłatnie, w przypadku:
a)  podmiotów,
o których mowa w art. 80c ust. 1, 3 i 6a,
b)  danych
lub informacji udostępnianych na podstawie art. 80c ust. 2 i 3e;
2)  
odpłatnie, w przypadku:
a)  podmiotów,
o których mowa w art. 80c ust. 4,
b)  danych
lub informacji udostępnianych na podstawie art. 80c ust. 5.”;
4)   w
art. 80e ust. 1 otrzymuje brzmienie:
„1.
Minister właściwy do spraw wewnętrznych w porozumieniu z ministrem właściwym do
spraw administracji publicznej, ministrem właściwym do spraw transportu oraz
ministrem właściwym do spraw finansów publicznych określi, w drodze
rozporządzenia:
1)  sposób
prowadzenia ewidencji,
2)  warunki
i sposób współdziałania podmiotów, które przekazują dane lub informacje do
ewidencji, a także terminy i sposób przekazywania tych danych lub informacji,
3)  rodzaj
lub zakres danych lub informacji zgromadzonych w ewidencji, które mogą być
udostępnione poszczególnym podmiotom, o których mowa w art. 80c ust. 1,
3 i 4,
4)  rodzaj
lub zakres danych lub informacji zgromadzonych w ewidencji, które mogą być
udostępnione na podstawie art. 80c ust. 3e i 5,
5)  dane
identyfikujące pojazd, o których mowa w art. 80c ust. 3e,
6)  wysokość
opłat za udostępnienie danych lub informacji zgromadzonych w ewidencji
oraz warunki i sposób ich wnoszenia
– uwzględniając konieczność zapewnienia
bezpieczeństwa danych przetwarzanych w ewidencji i ich ochrony przed
nieuprawnionym ujawnieniem i dostępem, a także możliwość zróżnicowania zakresu
danych identyfikujących pojazd oraz wysokości opłat w zależności od rodzaju lub
zakresu udostępnianych danych lub informacji.”;
5)   w
art. 100c:
a)   w
ust. 1 po pkt 5 dodaje się pkt 5a w brzmieniu:
„5a)
Szefowi Biura Ochrony Rządu;”,
b)   ust.
4 otrzymuje brzmienie:
„4.
Dane zgromadzone w ewidencji udostępnia się, z zastrzeżeniem ust. 5, na umotywowany
wniosek zainteresowanego podmiotu złożony w postaci pisemnej lub w postaci
elektronicznej z użyciem mechanizmów określonych w art. 20a ust. 1 ustawy z
dnia 17 lutego 2005 r. o informatyzacji działalności podmiotów realizujących
zadania publiczne.”.
 
Art. 2.
Dotychczasowe
przepisy wykonawcze wydane na podstawie art. 80e ust. 1 ustawy zmienianej w
art. 1 zachowują moc do dnia wejścia w życie przepisów wykonawczych wydanych na
podstawie art. 80e ust. 1 ustawy zmienianej w art. 1, w brzmieniu nadanym
niniejszą ustawą, nie dłużej jednak niż przez 9 miesięcy od dnia wejścia w
życie niniejszej ustawy.
 
Art. 3.
Ustawa
wchodzi w życie po upływie 14 dni od dnia ogłoszenia.
 
 
 
 
 
                                                                                                                          MARSZAŁEK
SEJMU
 
 
                                                                                                                               /
– / Ewa Kopacz
 




1)    Zmiany tekstu
jednolitego wymienionej ustawy zostały ogłoszone w Dz. U. z 2012 r. poz. 1448,
z 2013 r. poz. 700, 991, 1446 i 1611 oraz z 2014 r. poz. 312.
