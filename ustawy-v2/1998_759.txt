



Dz.U. z 1998 r. Nr 117, poz. 759                                      
                                        
                                        
                                        
                                        
                                        
                                     USTAWA
                             z dnia 25 lipca 1998 r.
                                        
                       o zmianie ustawy o systemie oświaty
                                        
                                        
                                     Art. 1.
W ustawie z dnia 7 września 1991 r. o systemie oświaty (Dz.U. z 1996 r. Nr 67,
poz. 329, Nr 106, poz. 496 oraz z 1997 r. Nr 28, poz. 153 i Nr 141, poz. 943)
wprowadza się następujące zmiany:
1) w art. 1:
   a) po pkt 5 dodaje się pkt 5a w brzmieniu:
      "5a) opiekę nad uczniami ze znacznymi lub sprzężonymi dysfunkcjami
         poprzez umożliwianie realizowania indywidualnych form i programów
         nauczania,",
   b) w pkt 7 skreśla się wyraz "średnich";
2) w art. 2:
   a) pkt 1 otrzymuje brzmienie:
     "1) przedszkola, w tym z oddziałami integracyjnymi oraz przedszkola
       specjalne,",
   b) pkt 2 otrzymuje brzmienie:
     "2) szkoły podstawowe, gimnazja i szkoły ponadgimnazjalne ogólnokształcące
       i zawodowe, w tym z oddziałami integracyjnymi, z wyjątkiem szkół
       wyższych, oraz szkoły specjalne, szkoły sportowe oraz mistrzostwa
       sportowego i szkoły artystyczne,",
   c) pkt 3 otrzymuje brzmienie:
    "3) placówki oświatowo-wychowawcze, placówki pracy pozaszkolnej, w tym
       ogniska artystyczne oraz placówki kształcenia ustawicznego umożliwiające
       uzyskanie i uzupełnienie wiedzy ogólnej i kwalifikacji zawodowych,
       zdobywanie umiejętności, kształtowanie i rozwijanie zainteresowań i
       uzdolnień oraz korzystanie z różnych form wypoczynku,",
   d) skreśla się pkt 6;
3) po art. 2 dodaje się art. 2a w brzmieniu:
     "Art. 2a. System oświaty wspomagają stowarzyszenia i fundacje prowadzące
           statutową działalność w zakresie oświaty i wychowania.";
4) w art. 3:
   a) skreśla się oznaczenie ust. 1,
   b) pkt 4 otrzymuje brzmienie:
     "4) placówce publicznej - należy przez to rozumieć placówkę prowadzoną
       przez ministra lub jednostkę samorządu terytorialnego,",
   c) pkt 5 otrzymuje brzmienie:
     "5) organie prowadzącym szkołę lub placówkę - należy przez to rozumieć
       ministra, jednostkę samorządu terytorialnego, inne osoby prawne i
       fizyczne,",
   d) skreśla się pkt 6,
   e) w pkt 8 wyrazy "rządowej administracji ogólnej" zastępuje się wyrazami
     "zespolonej administracji rządowej",
   f) w pkt 13 kropkę zastępuje się przecinkiem oraz dodaje się pkt 14 w
     brzmieniu:
      "14) zadaniach oświatowych jednostek samorządu terytorialnego - należy
          przez to rozumieć zadania w zakresie kształcenia, wychowania i
          opieki.",
   g) skreśla się ust. 1a i 2;
5) art. 4 otrzymuje brzmienie:
     "Art. 4. Nauczyciel w swoich działaniach dydaktycznych, wychowawczych i
          opiekuńczych ma obowiązek kierowania się dobrem uczniów, troską o ich
          zdrowie, postawę moralną i obywatelską z poszanowaniem godności
          osobistej ucznia.";
6) w art. 5:
   a) ust. 2 i 3  otrzymuje brzmienie:
     "2. Szkoła i placówka, z zastrzeżeniem ust. 3a-4, może być zakładana i
       prowadzona przez:
        1) jednostkę samorządu terytorialnego,
        2) inną osobę prawną,
        3) osobę fizyczną.
      3. Jednostki samorządu terytorialnego mogą zakładać i prowadzić jedynie
       szkoły i placówki publiczne.",
   b) po ust. 3 dodaje się ust. 3a i 3b w brzmieniu:
     "3a. Ministrowie właściwi do spraw: wewnętrznych, obrony narodowej i
       sprawiedliwości mogą zakładać i prowadzić publiczne szkoły i placówki, o
       których mowa w przepisach wydanych na podstawie art. 29.
      3b. Minister właściwy do spraw oświaty i wychowania zakłada i prowadzi
       szkoły dla dzieci obywateli polskich czasowo przebywających za granicą,
       w tym szkoły i szkolne punkty konsultacyjne przy placówkach
       dyplomatycznych i konsularnych Rzeczypospolitej Polskiej oraz zespoły
       tych szkół, publiczne placówki doskonalenia nauczycieli o zasięgu
       ogólnokrajowym oraz może zakładać i prowadzić szkoły o charakterze
       eksperymentalnym.",
   c) ust. 5 otrzymuje brzmienie:
     "5. Zakładanie i prowadzenie publicznych przedszkoli, w tym z oddziałami
       integracyjnymi oraz przedszkoli specjalnych, szkół podstawowych oraz
       gimnazjów, w tym z oddziałami integracyjnymi, z wyjątkiem szkół
       podstawowych specjalnych i gimnazjów specjalnych, szkół podstawowych
       artystycznych i gimnazjów artystycznych oraz szkół przy zakładach
       karnych, zakładach poprawczych i schroniskach dla nieletnich, należy do
       zadań własnych gmin.",
   d) po ust. 5 dodaje się ust. 5a i 5b w brzmieniu:
      "5a. Zakładanie i prowadzenie publicznych szkół podstawowych specjalnych
         i gimnazjów specjalnych, szkół ponadgimnazjalnych, w tym z oddziałami
         integracyjnymi, szkół artystycznych, szkół sportowych i mistrzostwa
         sportowego oraz placówek wymienionych w art. 2 pkt 3-5 i 7, z
         wyjątkiem szkół i placówek o znaczeniu regionalnym, należy do zadań
         własnych powiatu, z zastrzeżeniem ust. 6c.
       5b. Przepisy ust. 5 i 5a nie ograniczają możliwości zakładania i
         prowadzenia przez jednostki samorządu terytorialnego szkół, których
         prowadzenie nie należy do ich zadań własnych.",
   e) ust. 6 otrzymuje brzmienie:
     "6. Zakładanie i prowadzenie publicznych zakładów kształcenia i placówek
       doskonalenia nauczycieli, bibliotek pedagogicznych oraz szkół i placówek
       o znaczeniu regionalnym wymienionych w ust. 5a należy do zadań własnych
       samorządu województwa.",
   f) po ust. 6 dodaje się ust. 6a-6c w brzmieniu:
       "6a. Powiat i gmina mogą w uzgodnieniu z kuratorem oświaty zakładać i
         prowadzić w ramach zadań własnych publiczne placówki doskonalenia
         nauczycieli, zakłady kształcenia nauczycieli i biblioteki
         pedagogiczne.
       6b. Gmina może zakładać i prowadzić publiczne placówki wymienione w art.
         2 pkt 3-5 o zasięgu gminnym.
       6c. Rada Ministrów określi, w drodze rozporządzenia, wykaz szkół i
         placówek o znaczeniu regionalnym, uwzględniając w szczególności
         ogólnokrajowy lub ponadpowiatowy zasięg ich działania, których
         prowadzenie należy do  samorządu województwa.",
   g) skreśla się ust. 10;
7) art. 5a otrzymuje brzmienie:
      "Art. 5a. 1. Zadania oświatowe jednostek samorządu terytorialnego
             finansowane są na zasadach określonych w odrębnych ustawach.
         2. Zadaniem oświatowym gmin jest zapewnienie kształcenia, wychowania i
           opieki w szkołach, o których mowa w  art. 9 ust. 1 pkt 1 i 2,
           zadaniem oświatowym powiatu - w szkołach, o których mowa w art. 9
           ust. 1 pkt 3 oraz w placówkach, o których mowa w art. 2 pkt  3 - 5 i
           7, a zadaniem oświatowym samorządu województwa - w szkołach,
           placówkach, zakładach kształcenia i placówkach doskonalenia
           nauczycieli, o których mowa w art. 5 ust. 6.
         3. Środki niezbędne na realizację zadań oświatowych, o których mowa w
           ust. 2, w tym na wynagrodzenia nauczycieli oraz utrzymanie szkół i
           placówek zagwarantowane są w dochodach jednostek samorządu
           terytorialnego.";
8) po art. 5a dodaje się art. 5b w brzmieniu:
      "Art. 5b. 1. Prawa i obowiązki nauczycieli publicznych przedszkoli, szkół
             i placówek określa ustawa z dnia 26 stycznia 1982 r. - Karta
             Nauczyciela (Dz.U. z 1997 r. Nr 56, poz. 357).
         2. Jednostka samorządu terytorialnego może zwiększyć wynagrodzenia
           nauczycieli w szkołach i placówkach przez nią prowadzonych ponad
           poziom określony w odrębnych przepisach.";
9) w art. 7 w ust. 1 w pkt 4 lit. a otrzymuje brzmienie:
      "a) programy nauczania uwzględniające podstawę programową kształcenia
        ogólnego, a w przypadku szkół zawodowych również podstawy programowe
        kształcenia w danym zawodzie lub profilu kształcenia zawodowego,";
10) w art. 8 po wyrazach "Szkoła podstawowa" dodaje się wyrazy "i gimnazjum";
11) w art. 9:
   a) ust. 1 otrzymuje brzmienie:
     "1. Szkoły publiczne i niepubliczne dzielą się na:
         1) sześcioletnią szkołę podstawową, kończącą się sprawdzianem,
           uprawniającą do dalszego kształcenia w gimnazjum,
         2) trzyletnie gimnazjum, kończące się egzaminem, dające możliwość
           dalszego kształcenia w liceum profilowanym lub w szkole zawodowej,
         3) szkoły ponadgimnazjalne:
           a) trzyletnie licea profilowane, umożliwiające uzyskanie świadectwa
             dojrzałości po zdaniu egzaminu maturalnego,
           b) dwuletnie szkoły zawodowe, kończące się egzaminem zawodowym oraz
             dające możliwość dalszego kształcenia w dwuletnim liceum
             uzupełniającym,
           c) dwuletnie licea uzupełniające, umożliwiające absolwentom szkół
             wymienionych w lit. b uzyskanie świadectwa dojrzałości po zdaniu
             egzaminu, o którym mowa w lit. a,
           d) szkoły policealne, dające możliwość uzupełnienia wykształcenia
             zawodowego, które mogą kończyć się egzaminem zawodowym.",
   b) skreśla się ust. 4;
12) po art. 9 dodaje się art. 9a-9d  w brzmieniu:
      "Art. 9a. 1. Tworzy się Centralną Komisję Egzaminacyjną z siedzibą w
             Warszawie.
         2. Do zadań Centralnej Komisji Egzaminacyjnej należy w szczególności:
           1) opracowywanie propozycji standardów wymagań będących podstawą
             przeprowadzania sprawdzianów oraz egzaminów we współpracy w
             szczególności z zainteresowanymi ministrami, szkołami wyższymi,
             jednostkami badawczo-rozwojowymi, organizacjami pracodawców i
             samorządami zawodowymi,
           2) dokonywanie analizy wyników sprawdzianów i egzaminów oraz
             składanie ministrowi właściwemu do spraw oświaty i wychowania
             corocznych sprawozdań o poziomie osiągnięć uczniów na
             poszczególnych etapach kształcenia,
           3) przygotowywanie i upowszechnianie programów doskonalenia
             nauczycieli w zakresie diagnozowania i oceniania,
           4) inspirowanie badań naukowych i innowacji w dziedzinie oceniania i
             egzaminowania,
           5) prowadzenie ewidencji egzaminatorów okręgowych komisji
             egzaminacyjnych.
    Art. 9b. 1. Centralna Komisja Egzaminacyjna wpisuje do ewidencji
            egzaminatorów osoby zgłoszone przez okręgowe komisje egzaminacyjne.
         2. Od decyzji w sprawach odmowy wpisu oraz skreślenia z ewidencji
           egzaminatorów przysługuje odwołanie do ministra właściwego do spraw
           oświaty i wychowania.
         3. Minister właściwy do spraw oświaty i wychowania określi, w drodze
           rozporządzenia, wymagania jakim powinni odpowiadać egzaminatorzy,
           warunki wpisywania i skreślania egzaminatorów z ewidencji
           egzaminatorów.
       Art. 9c. 1. Minister właściwy do spraw oświaty i wychowania tworzy, w
              drodze rozporządzenia, okręgowe komisje egzaminacyjne oraz
              określa ich zasięg terytorialny.
         2. Do zadań okręgowych komisji egzaminacyjnych należy w szczególności:
           1) przeprowadzanie sprawdzianów i egzaminów, o których mowa w art. 9
             ust. 1,
           2) przygotowywanie zadań i testów egzaminacyjnych,
           3) analizowanie wyników sprawdzianów i egzaminów oraz formułowanie
             wniosków,
           4) opracowywanie i przekazywanie sprawozdań z przeprowadzonych
             sprawdzianów i egzaminów dyrektorom szkół, organom prowadzącym
             szkoły, kuratorom oświaty i Centralnej Komisji Egzaminacyjnej,
           5) szkolenie kandydatów na egzaminatorów i egzaminatorów,
           6) współpraca z innymi okręgowymi komisjami egzaminacyjnymi oraz
             Centralną Komisją Egzaminacyjną.
       Art. 9d. 1. Nadzór nad działalnością Centralnej Komisji Egzaminacyjnej i
              okręgowych komisji egzaminacyjnych sprawuje minister  właściwy do
              spraw oświaty i wychowania.
         2. Centralna Komisja Egzaminacyjna i okręgowe komisje egzaminacyjne są
           państwowymi jednostkami budżetowymi finansowanymi z budżetu ministra
           właściwego do spraw oświaty i wychowania.
         3. Organizację Centralnej Komisji Egzaminacyjnej oraz okręgowych
           komisji egzaminacyjnych określą ich statuty nadane przez ministra
           właściwego do spraw oświaty i wychowania.";
13) w art. 10 ust. 1 otrzymuje brzmienie:
     "1. Świadectwo ukończenia szkoły, z wyjątkiem szkoły medycznej, można
       uzyskać również na podstawie egzaminów eksternistycznych.";
14) w art. 12 ust. 1 otrzymuje brzmienie:
     "1. Publiczne przedszkola, szkoły podstawowe i gimnazja organizują naukę
       religii na życzenie rodziców, publiczne szkoły ponadgimnazjalne na
       życzenie bądź rodziców, bądź samych uczniów; po osiągnięciu
       pełnoletności o pobieraniu nauki religii decydują uczniowie.";
15) w art. 14a skreśla się wyrazy "w uzgodnieniu z kuratorem oświaty";
16) art. 15 otrzymuje brzmienie:
     "Art. 15. 1. Nauka jest obowiązkowa do ukończenia 18 roku życia.
         2. Obowiązek szkolny dziecka rozpoczyna się z początkiem roku
           szkolnego w tym roku kalendarzowym, w którym  dziecko kończy 7 lat
           oraz trwa do ukończenia gimnazjum, nie dłużej jednak niż do
           ukończenia 18 roku życia.";
17) w art. 16:
   a) ust. 4 i 5 otrzymują brzmienie:
     "4. Decyzję w sprawie odroczenia obowiązku szkolnego podejmuje dyrektor
       publicznej szkoły podstawowej, w której obwodzie dziecko mieszka, po
       zasięgnięciu opinii poradni psychologiczno-pedagogicznej.
     5. Obowiązek szkolny spełnia się przez uczęszczanie do szkoły podstawowej
       i gimnazjum, publicznych albo niepublicznych.",
   b) po ust. 5 dodaje się ust. 5a w brzmieniu:
      "5a. Po ukończeniu gimnazjum obowiązek nauki spełnia się przez
         uczęszczanie do publicznej lub niepublicznej szkoły ponadgimnazjalnej
         albo w formach pozaszkolnych.",
   c) ust. 8 otrzymuje brzmienie:
     "8. Na wniosek rodziców dyrektor publicznej szkoły podstawowej lub
       gimnazjum, w obwodzie których dziecko mieszka, lub dyrektor szkoły
       ponadgimnazjalnej, do której dziecko uczęszcza, może zezwolić na
       spełnianie przez dziecko odpowiednio obowiązku szkolnego lub obowiązku
       nauki poza szkołą oraz określa warunki jego spełniania. Dziecko
       spełniając odpowiednio obowiązek szkolny lub obowiązek nauki w tej
       formie może otrzymać świadectwo ukończenia poszczególnych klas danej
       szkoły lub ukończenia tej szkoły na podstawie egzaminów klasyfikacyjnych
       przeprowadzonych przez szkołę, której dyrektor zezwolił na taką formę
       spełniania obowiązku szkolnego lub nauki.",
   d) skreśla się ust. 9;
18) w art. 17:
   a) ust. 1 i 2 otrzymują brzmienie:
     "1. Sieć publicznych szkół powinna być zorganizowana w sposób
       umożliwiający wszystkim dzieciom spełnianie obowiązku szkolnego, z
       uwzględnieniem ust. 2.
     2. Droga dziecka z domu do szkoły nie może przekraczać:
         1) 3 km - w przypadku uczniów klas I - IV szkół podstawowych,
         2) 4 km - w przypadku uczniów klas V i VI szkół podstawowych oraz
           uczniów gimnazjów.",
   b) po ust. 3 dodaje się ust. 3a w brzmieniu:
      "3a. Obowiązkiem gminy jest zapewnienie bezpłatnego transportu i opieki w
         czasie przewozu dzieci niepełnosprawnych uczęszczających do
         publicznych szkół podstawowych i gimnazjów.",
   c) w ust. 4 skreśla się wyrazy "w uzgodnieniu z kuratorem oświaty" oraz po
     wyrazie "podstawowych" dodaje się wyrazy "i gimnazjów",
   d) po ust. 4 dodaje się ust. 5 w brzmieniu:
     "5. Rada powiatu ustala plan sieci publicznych szkół ponadgimnazjalnych.
       Uchwała rady powiatu podlega ogłoszeniu w wojewódzkim dzienniku
       urzędowym.";
19) w art. 18:
   a) pkt 2 otrzymuje brzmienie:
     "2) zapewnienia regularnego uczęszczania dziecka na zajęcia szkolne,",
   b) w pkt 4 kropkę zastępuje się przecinkiem oraz dodaje się pkt 5 w
     brzmieniu:
     "5) powiadamiania organów gminy o formie spełniania obowiązku szkolnego
       lub obowiązku nauki przez młodzież w wieku 16-18 lat i zmianach w tym
       zakresie.";
20) art. 19 otrzymuje brzmienie:
     "Art. 19. 1. Dyrektorzy publicznych szkół podstawowych i gimnazjów
             kontrolują spełnianie obowiązku szkolnego przez dzieci
             zamieszkujące w obwodach tych szkół, a gmina kontroluje spełnianie
             obowiązku szkolnego lub obowiązku nauki przez młodzież w wieku 1618
lat, a w szczególności:
           1) kontrolują wykonywanie obowiązków, o których mowa w art. 18 pkt
             1, 2 i 5, a także współdziałają z rodzicami w realizacji obowiązku,
             o którym mowa w art. 18 pkt 3 i 4,
           2) prowadzą ewidencję spełniania obowiązku szkolnego oraz obowiązku
             nauki.
         2. Organ gminy prowadzący ewidencję ludności jest obowiązany w ramach
           zadań własnych przesyłać właściwym dyrektorom szkół informacje o
           aktualnym stanie i zmianach w ewidencji dzieci i młodzieży w wieku
           od 3-18 lat.";
21) art. 20 otrzymuje brzmienie:
     "Art. 20. Niespełnianie obowiązku szkolnego lub obowiązku nauki podlega
           egzekucji w trybie ustawy o postępowaniu egzekucyjnym w
           administracji.";
22) w art. 22 w ust. 2:
   a) pkt 2 otrzymuje brzmienie:
     "2) podstawę programową wychowania przedszkolnego, kształcenia ogólnego, a
       w odniesieniu do szkół zawodowych również podstawy programowe
       kształcenia w poszczególnych zawodach lub podstawy programowe profili
       kształcenia zawodowego,",
   b) w pkt 4 na końcu dodaje się wyrazy "i sprawdzianów",
   c) po pkt 4 dodaje się pkt 4a w brzmieniu:
      "4a) standardy wymagań będące podstawą przeprowadzania sprawdzianów i
         egzaminów,";
23) art. 29 otrzymuje brzmienie:
    "Art. 29. Rada Ministrów może określić, w drodze rozporządzenia, wykaz
           szkół i placówek, które prowadzą ministrowie właściwi do spraw:
           wewnętrznych, obrony narodowej i sprawiedliwości.";
24) art. 31 otrzymuje brzmienie:
    "Art. 31. Kurator oświaty, w imieniu wojewody, wykonuje zadania i
           kompetencje w zakresie oświaty określone w ustawie i przepisach
           odrębnych na obszarze województwa, a w szczególności:
           1) sprawuje nadzór pedagogiczny nad szkołami i placówkami,
             publicznymi i niepublicznymi, z zastrzeżeniem art. 32a,
           2) wydaje decyzje administracyjne w sprawach określonych w ustawie,
           3) współdziała z organami prowadzącymi szkoły i placówki publiczne w
             organizowaniu doskonalenia zawodowego nauczycieli,
           4) współdziała z radami oświatowymi powołanymi na podstawie art. 48,
           5) wykonuje zadania organu wyższego stopnia w stosunku do organów
             jednostek samorządu terytorialnego w sprawach szkół publicznych
             zakładanych i prowadzonych przez osoby prawne i fizyczne, szkół i
             placówek niepublicznych, a w zakresie obowiązku szkolnego i
             obowiązku nauki - także w stosunku do dyrektorów szkół i organów
             jednostek samorządu terytorialnego.";
25) art. 32 otrzymuje brzmienie:
      "Art. 32. 1. Kurator oświaty wykonuje swoje zadania i kompetencje przy
             pomocy kuratorium oświaty.
         2. Kuratoria oświaty są państwowymi jednostkami budżetowymi.
         3. Wojewoda, na wniosek kuratora oświaty, może tworzyć delegatury
           kuratorium oświaty. Kierownik delegatury może, z upoważnienia
           kuratora oświaty, prowadzić sprawy na obszarze działania delegatury,
           w tym sprawować nadzór pedagogiczny i wydawać decyzje
           administracyjne.
         4. Minister właściwy do spraw oświaty i wychowania w porozumieniu z
           ministrem właściwym do spraw administracji publicznej określa, w
           drodze rozporządzenia, organizację kuratoriów oświaty oraz zasady
           tworzenia ich delegatur.";
26) po art. 32 dodaje się art. 32a w brzmieniu:
    "Art. 32a. 1. Nadzór pedagogiczny nad publicznymi i niepublicznymi szkołami
             i placówkami artystycznymi sprawuje minister właściwy do spraw
             kultury, który w tym celu może w porozumieniu z ministrem
             właściwym do spraw oświaty i wychowania, w drodze  rozporządzenia,
             utworzyć specjalistyczną jednostkę  nadzoru oraz określić jej
             organizację i zakres powierzonych zadań związanych ze sprawowaniem
             nadzoru pedagogicznego.
         2. Specjalistyczna jednostka nadzoru jest państwową jednostką
           budżetową finansowaną z budżetu ministra właściwego do spraw
           kultury.
         3. Przepisy ust. 1 nie naruszają uprawnień kuratora oświaty w zakresie
           nadzoru pedagogicznego nad nauczaniem przedmiotów ogólnokształcących
           w szkołach artystycznych.
         4. W odniesieniu do szkół i placówek, o których mowa w ust. 1,
           minister właściwy do spraw kultury wydaje w porozumieniu z ministrem
           właściwym do spraw oświaty i wychowania przepisy określone w art. 10
           ust. 2, art. 22 ust. 1 pkt 1 i 2, ust. 2 pkt 1-4 i 5-8.";
27) w art. 33 w ust. 2 skreśla się pkt 5;
28) w art. 34:
   a) po ust. 2 dodaje się ust. 2a w brzmieniu:
     "2a. Jeżeli dyrektor szkoły lub placówki nie usunie w wyznaczonym terminie
       uchybień, o których mowa w ust. 1, nie opracuje programu poprawy
       efektywności kształcenia i wychowania lub nie uzwględni w tym programie
       zgłoszonych uwag i wniosków, organ sprawujący nadzór pedagogiczny może
       wystąpić do organu prowadzącego szkołę lub placówkę z wnioskiem o
       odwołanie dyrektora szkoły lub placówki w czasie roku szkolnego bez
       wypowiedzenia lub z końcem roku szkolnego.",
   b) w ust. 3 wyrazy "z zastrzeżeniem ust. 4" zastępuje się wyrazami "z
     wyjątkiem szkoły prowadzonej przez jednostkę samorządu terytorialnego",
   c) w ust. 4 wyraz "gminę" zastępuje się wyrazami "jednostkę samorządu
     terytorialnego" a wyraz "gmina" zastępuje się wyrazami "jednostka
     samorządu terytorialnego";
29) w art. 34b wyrazy "w zakładach poprawczych" zastępuje się wyrazami "przy
  zakładach poprawczych";
30) w art. 35:
   a) ust. 1 otrzymuje brzmienie:
     "1. Minister właściwy do spraw oświaty i wychowania nadzoruje i koordynuje
       wykonywanie nadzoru pedagogicznego na terenie kraju.",
   b) skreśla się ust. 2,
   c) w ust. 2a skreśla się wyrazy "oraz kuratorskimi ośrodkami pracy z
     młodzieżą",
   d) skreśla się ust. 3,
   e) ust. 5 otrzymuje brzmienie:
     "5. Kurator oświaty oraz organy, o których mowa w ust. 1 i 2a oraz w art.
       32a, sprawują nadzór pedagogiczny przy pomocy nauczycieli zatrudnionych
       na stanowiskach wymagających kwalifikacji pedagogicznych w kuratoriach
       oświaty oraz w urzędach tych organów lub podporządkowanych im
       jednostkach organizacyjnych.",
   f) po ust. 5 dodaje się ust. 5a w brzmieniu:
     "5a. Kurator oświaty oraz organy, o których mowa w ust. 5, mogą zlecać
       osobom posiadającym odpowiednie kwalifikacje prowadzenie badań i
       opracowywanie ekspertyz służących ocenie efektywności działalności
       dydaktycznej, wychowawczej oraz opiekuńczej szkół i placówek.",
   g) ust. 6 otrzymuje brzmienie:
     "6. Minister właściwy do spraw oświaty i wychowania w porozumieniu z
       zainteresowanymi ministrami określa, w drodze rozporządzenia,
       szczegółowe zasady sprawowania nadzoru pedagogicznego, wykaz stanowisk,
       o których mowa w ust. 5, kwalifikacje niezbędne do sprawowania nadzoru
       pedagogicznego, a także kwalifikacje osób, o których mowa w ust. 5a.";
31) w art. 38 w pkt 1 dodaje się lit. c w brzmieniu:
     "c) złożenia przez organ sprawujący nadzór pedagogiczny wniosku, o którym
       mowa w art. 34 ust. 2a,";
32) w art. 45:
   a) w ust. 3 w pkt 4 wyrazy "minimów programowych" zastępuje się wyrazami
     "podstaw programowych",
   b) w ust. 4 wyrazy "organów administracji państwowej" zastępuje się wyrazami
     "organów administracji rządowej";
33) art. 48 i 49 otrzymują brzmienie:
      "Art. 48. 1. Organ stanowiący jednostki samorządu terytorialnego może
             powołać radę oświatową działającą przy tym organie.
         2. Do zadań rady oświatowej należy:
           1) badanie potrzeb oświatowych na obszarze działania jednostki
             samorządu terytorialnego oraz przygotowywanie projektów ich
             zaspokajania,
           2) opiniowanie budżetu jednostki samorządu terytorialnego w części
             dotyczącej wydatków na oświatę,
           3) opiniowanie projektów sieci publicznych szkół i placówek,
           4) opiniowanie projektów aktów prawa miejscowego wydawanych w
             sprawach oświaty,
           5) wyrażanie opinii i wniosków w innych sprawach dotyczących
             oświaty.
         3. Właściwy organ jednostki samorządu terytorialnego jest obowiązany
           przedstawić radzie oświatowej projekty aktów, o których mowa w ust.
           2 pkt 2 - 4.
       Art. 49. Organ, o którym mowa w art. 48 ust. 1, ustala:
         1) skład i zasady wyboru członków rady oświatowej,
         2) regulamin działania rady oświatowej.";
34) w art. 58 ust. 1-4 otrzymują brzmienie:
   "1. Szkołę lub placówkę publiczną zakłada się na podstawie aktu
     założycielskiego, który określa jej typ, nazwę i siedzibę, a w przypadku
     szkół prowadzących kształcenie zawodowe - także zawody i profile
     kształcenia zawodowego.
   2. Akt założycielski szkoły publicznej, w której realizowany jest obowiązek
     szkolny, oprócz danych wymienionych w ust. 1, określa także jej zasięg
     terytorialny (obwód), a w szczególności nazwy miejscowości (w miastach
     nazwy ulic lub ich części) należącej do jej obwodu, a także
     podporządkowane jej organizacyjnie szkoły filialne.
   3. Założenie szkoły publicznej przez osobę prawną lub fizyczną wymaga
     zezwolenia właściwego organu jednostki samorządu terytorialnego, której
     zadaniem jest prowadzenie szkół publicznych danego typu, wydanego po
     uzyskaniu pozytywnej opinii kuratora oświaty, a w przypadku szkół
     artystycznych - ministra właściwego do spraw kultury.
   4. Wniosek o udzielenie zezwolenia, o którym mowa w ust. 3, łącznie z
     projektami aktu założycielskiego i statutu, powinien być złożony nie
     później niż na 6 miesięcy przed początkiem roku budżetowego, w którym ma
     nastąpić uruchomienie szkoły.";
35) w art. 59 ust. 1, 2 i 4 otrzymują brzmienie:
     "1. Szkoła publiczna, z zastrzeżeniem ust. 2, może być zlikwidowana z
       końcem roku szkolnego przez organ prowadzący szkołę, po zapewnieniu
       przez ten organ uczniom możliwości kontynuowania nauki w innej szkole
       publicznej o tym samym albo zbliżonym profilu. Organ prowadzący jest
       obowiązany co najmniej na 6 miesięcy przed terminem likwidacji
       zawiadomić rodziców uczniów, właściwego kuratora oświaty oraz właściwy
       organ jednostki samorządu terytorialnego o zamiarze likwidacji.
     2. Szkoła i placówka publiczna prowadzona przez jednostkę samorządu
       terytorialnego może zostać zlikwidowana po uzyskaniu pozytywnej opinii
       kuratora oświaty, a szkoła publiczna prowadzona przez inną osobę prawną
       lub osobę fizyczną - za zgodą organu, który udzielił zezwolenia na jej
       założenie. W przypadku szkoły artystycznej wymagana jest również
       pozytywna opinia ministra właściwego do spraw kultury.
     4. Dokumentację zlikwidowanej szkoły prowadzonej przez osobę prawną lub
       fizyczną przekazuje się właściwemu organowi jednostki samorządu
       terytorialnego, o którym mowa w art. 58 ust. 3.";
36) w art. 60 skreśla się ust. 4;
37) w art. 61:
   a) ust. 1 otrzymuje brzmienie:
     "1. Struktura organizacyjna szkoły podstawowej obejmuje klasy I - VI.",
   b) w ust. 2 skreśla się wyrazy "za zgodą kuratora oświaty";
38) w art. 62:
   a) po ust. 1 dodaje się  ust. 1a w brzmieniu:
     "1a. Szkoła podstawowa i gimnazjum, z wyjątkiem szkół podstawowych
       specjalnych i gimnazjów specjalnych oraz szkół artystycznych, nie mogą
       być łączone w zespół.",
   b) w ust. 6 zdanie drugie otrzymuje brzmienie:
     "Porozumienie powinno określać, który z organów będzie wykonywać zadania
       organu prowadzącego, sposób finansowania oraz tryb rozwiązania
       zespołu.";
39) skreśla się art. 65;
40) w art. 68 ust. 2 otrzymuje brzmienie:
     "2. Minister właściwy do spraw oświaty i wychowania w porozumieniu z
       ministrem właściwym do spraw pracy może określić, w drodze
       rozporządzenia, rodzaje, organizację oraz zasady działania ośrodków
       doskonalenia zawodowego i innych placówek kształcenia ustawicznego
       dorosłych, a także zasady odpłatności za naukę w tych ośrodkach i
       placówkach.";
41) w art. 68d w ust. 1 skreśla się wyrazy " , rodzinach zastępczych";
42) w art. 69 ust. 2 otrzymuje brzmienie:
     "2. Ochotnicze Hufce Pracy umożliwiają młodzieży w wieku powyżej 15 lat,
       która nie ukończyła szkoły podstawowej lub gimnazjum albo nie kontynuuje
       nauki po ukończeniu tych szkół, zdobycie kwalifikacji zawodowych oraz
       uzupełnienie wykształcenia podstawowego lub gimnazjalnego.";
43) w art. 71b w ust. 1 po wyrazach "kształceniem specjalnym" dodaje się wyrazy
  "lub integracyjnym";
44) art. 72 otrzymuje brzmienie:
    "Art. 72. Dzieciom i młodzieży pozbawionym całkowicie lub częściowo opieki
           rodzicielskiej organizuje się rodziny zastępcze na zasadach
           określonych w ustawie o pomocy społecznej.";
45) skreśla się art. 73-76;
46) w art. 78:
   a) skreśla się ust. 2,
   b) w ust. 3 skreśla się wyrazy "i 2";
47) art. 79 otrzymuje brzmienie:
      "Art. 79. 1. Przedszkola publiczne, szkoły publiczne i placówki publiczne
             prowadzone przez organy wymienione w art. 5 ust. 2 pkt 1 są
             jednostkami lub zakładami budżetowymi. Zasady gospodarki
             finansowej tych przedszkoli, szkół i placówek określają odrębne
             przepisy.
         2. Przedszkola i placówki, o których mowa w ust. 1, będące jednostkami
           budżetowymi mogą tworzyć środki specjalne na zasadach określonych w
           odrębnych przepisach.
         3. Plan finansowy środków specjalnych, o których mowa w ust. 2,
           zatwierdza dyrektor na wniosek rady przedszkola lub placówki.";
48) art. 80 otrzymuje brzmienie:
     "Art. 80. 1. Szkoły publiczne nie wymienione w art. 79 prowadzą gospodarkę
             finansową według zasad określonych przez organ prowadzący szkołę.
             Szkoły te otrzymują na każdego ucznia dotację z budżetu jednostki
             samorządu terytorialnego obowiązanej do prowadzenia odpowiedniego
             typu szkół, w wysokości równej wydatkom przewidzianym na jednego
             ucznia w szkołach tego samego typu prowadzonych przez tę jednostkę
             samorządu terytorialnego.
         2. Szczegółowe zasady udzielania dotacji, o których mowa w ust. 1,
           określa organ stanowiący jednostki samorządu terytorialnego.";
49) w art. 82:
   a) ust. 1 otrzymuje brzmienie:
     "1. Osoby prawne i fizyczne mogą zakładać szkoły i placówki niepubliczne
       po uzyskaniu wpisu do ewidencji prowadzonej przez jednostkę samorządu
       terytorialnego obowiązaną do prowadzenia odpowiedniego typu publicznych
       szkół i placówek.",
   b) w ust. 2 pkt 6 otrzymuje brzmienie:
     "6) zobowiązanie do przestrzegania wymagań określonych w art. 7 ust. 3 w
       przypadku szkoły podstawowej oraz gimnazjum, a także w  przypadku szkoły
       ponadgimnazjalnej ubiegającej się o nadanie uprawnień szkoły publicznej
       z dniem rozpoczęcia działalności.",
   c) po ust. 2 dodaje się ust. 2a w brzmieniu:
      "2a. W przypadku szkoły podstawowej, gimnazjum i szkoły ponadgimnazjalnej
         ubiegającej się o nadanie uprawnień szkoły publicznej z dniem
         rozpoczęcia działalności, wpis do ewidencji może nastąpić, jeżeli
         osoba prowadząca przedstawi pozytywną opinię kuratora oświaty.",
   d) w ust. 3 po wyrazie "właściwemu" dodaje się wyrazy "kuratorowi oświaty a
     w przypadku szkół artystycznych również ministrowi właściwemu do spraw
     kultury oraz",
   e) w ust. 3a pkt 6 otrzymuje brzmienie:
     "6) w przypadku szkoły prowadzącej kształcenie zawodowe - nazwę zawodu lub
       profilu kształcenia zawodowego.";
50) art. 85 otrzymuje brzmienie:
      "Art. 85. 1. Niepublicznej szkole podstawowej i gimnazjum założonym
             zgodnie z art. 82 ust. 1-3 przysługują uprawnienia szkoły
             publicznej z dniem rozpoczęcia działalności.
         2. Kurator oświaty w ciągu 6 miesięcy od dnia rozpoczęcia działalności
           przez szkołę podstawową, gimnazjum lub szkołę ponadgimnazjalną,
           która uzyskała uprawnienia szkoły publicznej z dniem rozpoczęcia
           działalności, jest obowiązany sprawdzić spełnianie warunków
           określonych w art. 7 ust. 3. W stosunku do szkół artystycznych
           uprawnienia kuratora oświaty przysługują odpowiednio ministrowi
           właściwemu do spraw kultury.
         3. Organ jednostki samorządu terytorialnego, o której mowa w art. 82
           ust. 1, na wniosek osoby prowadzącej szkołę niepubliczną nie
           posiadającą uprawnień szkoły publicznej nadaje tej szkole
           uprawnienia szkoły publicznej, jeżeli osoba ta przedstawi pozytywną
           opinię kuratora oświaty, a w przypadku szkół artystycznych ministra
właściwego do spraw kultury, o spełnianiu przez szkołę
           warunków określonych w art. 7 ust. 3.";
51) skreśla się art. 87;
52) w art. 88 skreśla się wyrazy "uzyskane zgodnie z art. 85 ust. 1 lub 3, art.
  86 ust. 1 i art. 87" a wyrazy "jest równoznaczne z jej likwidacją" zastępuje
  się wyrazami "lub gimnazjum jest równoznaczne z ich likwidacją";
53) art. 89 otrzymuje brzmienie:
    "Art. 89. Nadzór pedagogiczny nad szkołami i placówkami niepublicznymi
           sprawują właściwi kuratorzy oświaty, a w przypadku szkół
           artystycznych - również minister właściwy do spraw kultury. Przepisy
           art. 33 stosuje się odpowiednio.";
54) w art. 90:
   a) ust. 1 i 2 otrzymują brzmienie:
     "1. Niepubliczne przedszkola, w tym specjalne, szkoły podstawowe i
       gimnazja, w tym z oddziałami integracyjnymi, z wyjątkiem szkół
       podstawowych specjalnych i gimnazjów specjalnych oraz szkół podstawowych
       artystycznych, otrzymują dotacje z budżetu gminy.
     2. Niepubliczne szkoły podstawowe specjalne i gimnazja specjalne, szkoły
       artystyczne i szkoły ponadgimnazjalne o uprawnieniach szkół publicznych,
       w tym z oddziałami integracyjnymi, otrzymują dotacje z budżetu
       powiatu.",
   b) po ust. 3 dodaje się ust. 3a i 3b w brzmieniu:
     "3a. Placówki niepubliczne, o których mowa w art. 2 pkt 5 i 7, otrzymują
       dotacje z budżetu powiatu.
     3b. Szkoły niepubliczne nie posiadające uprawnień szkoły publicznej oraz
       placówki niepubliczne, o których mowa w art. 2 pkt 3, 4 i 10, mogą
       otrzymywać dotacje z budżetu powiatu.",
   c) ust. 4 otrzymuje brzmienie:
     "4. Szczegółowe zasady udzielania dotacji, o których mowa w ust. 1, 2, 3a
       i 3b, określa organ stanowiący jednostki samorządu terytorialnego.",
   d) skreśla się ust. 5 i 6,
   e) w ust. 7 na końcu dodaje się wyrazy "oraz organów prowadzących te szkoły
     lub placówki";
55) w art. 91 w ust. 1 wyrazy "gminy" zastępuje się wyrazami "właściwej
  jednostki samorządu terytorialnego";
56) użyte w ustawie w różnych przypadkach wyrazy "Minister Edukacji Narodowej,
  Minister Kultury i Sztuki, Minister Obrony Narodowej, Minister Spraw
  Wewnętrznych i Administracji, Minister Sprawiedliwości, Minister Pracy i
  Polityki Socjalnej oraz Minister Zdrowia i Opieki Społecznej" zastępuje się
  odpowiednio wyrazami "minister właściwy do spraw oświaty i wychowania,
  minister właściwy do spraw kultury, minister właściwy do spraw obrony
  narodowej, minister właściwy do spraw administracji publicznej, minister
  właściwy do spraw sprawiedliwości, minister właściwy do spraw pracy oraz
  minister właściwy do spraw zdrowia" użytymi w tych samych przypadkach.
                                     Art. 2.
1. Z dniem 1 stycznia 1999 r. zakładanie i prowadzenie publicznych szkół
  podstawowych specjalnych, szkół ponadpodstawowych, szkół artystycznych, szkół
  sportowych i mistrzostwa sportowego oraz placówek wymienionych w art. 2 pkt 3
  - 5 i 7 ustawy, o której mowa w art. 1, przechodzi do zadań własnych powiatu.
2. Przepis ust. 1 nie dotyczy szkół publicznych prowadzonych przez osoby prawne
  i fizyczne na podstawie zezwolenia.
                                     Art. 3.
Do nowotworzonych i istniejących w dniu wejścia w życie ustawy szkół
podstawowych i ponadpodstawowych stosuje się przepisy dotychczasowe.
                                        
                                     Art. 4.
Szkoły i placówki przejęte i prowadzone przed dniem wejścia w życie ustawy przez
gminy zgodnie z art. 104 ust. 4 ustawy, o której mowa w art. 1, mogą być nadal
prowadzone przez te gminy, chyba że rada gminy w terminie 30 dni od dnia wejścia
w życie ustawy podejmie uchwałę o przekazaniu prowadzenia szkoły lub placówki
powiatowi.
                                        
                                     Art. 5.
1. Szkoły i placówki niepubliczne wpisane w dniu wejścia w życie ustawy do
  ewidencji prowadzonej przez kuratorów oświaty i właściwych ministrów, wpisuje
  się z urzędu do ewidencji prowadzonej przez odpowiednią jednostkę samorządu
  terytorialnego.
2. Kuratorzy oświaty i ministrowie, o których mowa w ust. 1, w terminie 6
  miesięcy od dnia wejścia w życie ustawy, przekażą właściwym jednostkom
  samorządu terytorialnego dokumentację związaną z wpisem szkół i placówek
  niepublicznych do ewidencji.
                                        
                                     Art. 6.
Ustawa wchodzi w życie z dniem 1 stycznia 1999 r. z wyjątkiem art. 22 ust. 2 pkt
4a ustawy, o której mowa w art. 1, który wchodzi w życie z dniem 1 września 1999
r. i art. 62 ust. 1a ustawy, o której mowa w art. 1, który wchodzi w życie z
dniem 1 września 2001 r. oraz z wyjątkiem przepisów dotyczących funkcjonowania i
tworzenia:
1) sześcioletnich szkół podstawowych,
2) gimnazjów,
3) szkół ponadgimnazjalnych
oraz przepisów dotyczących obowiązku szkolnego i obowiązku nauki, które wchodzą
w życie w terminie i na zasadach określonych w odrębnej ustawie.
