


Tekst ustawy przyjęty przez Senat bez poprawek
 
Ustawa
z dnia 19 lipca 2016 r.
o
zmianie ustawy o rehabilitacji zawodowej i społecznej oraz
zatrudnianiu osób niepełnosprawnych oraz niektórych innych ustaw[1]) 
Art. 1. W ustawie z dnia 27
sierpnia 1997 r. o rehabilitacji zawodowej i społecznej oraz zatrudnianiu osób
niepełnosprawnych (Dz. U. z 2011 r. poz. 721, z późn. zm.[2])) wprowadza się następujące zmiany:
1)     w
art. 33 po ust. 4a1dodaje się ust. 4a2 w brzmieniu:
„4a2. Na
równi z niezgodnym z ust. 4 przeznaczeniem środków funduszu rehabilitacji
traktuje się nieprzekazanie środków na ten fundusz. Przepis ust. 4a stosuje się
odpowiednio.”;
2)     w
art. 42:
a)    
ust. 2 otrzymuje brzmienie:
„2. Rada jest organem opiniodawczo-doradczym
Pełnomocnika.”, 
b)     w
ust. 3 w pkt 1 w lit. d średnik zastępuje się przecinkiem i dodaje się 
lit. e w brzmieniu:
„e)   opinii w sprawach standardów
dotyczących realizacji zadań określonych w ustawie;”, 
c)    
dodaje się ust. 4–6 w brzmieniu:
„4. Termin wyrażenia przez Radę opinii wynosi
30 dni od dnia doręczenia dokumentów, o których mowa w ust. 3 pkt 1 lit. c. W
uzasadnionych przypadkach, na wniosek Pełnomocnika, termin ten może ulec
skróceniu.
5. Kadencja Rady trwa 4 lata.
6. Wybrany członek Rady, będący
przedstawicielem organizacji pozarządowych, o których mowa w art. 43 ust. 1 pkt
3 lit. c, może pełnić funkcję członka Rady nie dłużej niż przez dwie kadencje
Rady.”;
3)    
art. 43 otrzymuje brzmienie:
„Art.
43. 1. Rada składa się z:
1)     pięciu
przedstawicieli organów administracji rządowej, w tym jednego przedstawiciela
ministra właściwego do spraw finansów publicznych;
2)     pięciu
przedstawicieli jednostek samorządu terytorialnego;
3)    
przedstawicieli organizacji pozarządowych, w tym:
a)    
po jednym przedstawicielu każdej organizacji pracodawców, reprezentatywnej w
rozumieniu ustawy z dnia
24 lipca 2015 r. o Radzie Dialogu Społecznego i innych instytucjach dialogu społecznego
(Dz. U. poz. 1240), zwanej dalej „ustawą o Radzie Dialogu Społecznego”,
b)    
po jednym przedstawicielu każdej organizacji związkowej, reprezentatywnej w
rozumieniu ustawy o Radzie Dialogu Społecznego,
c)    
dwudziestu przedstawicieli organizacji pozarządowych, innych niż wymienione w
lit. a i b, a także związków i porozumień organizacji pozarządowych
działających na rzecz osób niepełnosprawnych.
2. W przypadku gdy w trakcie
trwania kadencji Rady organizacja pracodawców lub organizacja związkowa stanie
się organizacją reprezentatywną w rozumieniu ustawy o Radzie Dialogu
Społecznego, przedstawiciel tej organizacji wchodzi w skład Rady.
3.
Członków Rady powołuje minister właściwy do spraw zabezpieczenia społecznego na
wniosek Pełnomocnika, z tym że powołanie członków Rady reprezentujących:
1)     jednostki
samorządu terytorialnego następuje spośród osób zgłoszonych przez stronę
samorządową w Komisji Wspólnej Rządu i Samorządu Terytorialnego;
2)     organizacje
pozarządowe, o których mowa w ust. 1 pkt 3 lit. a i b, następuje spośród osób
zgłoszonych przez te organizacje;
3)     organizacje
pozarządowe, związki i porozumienia organizacji pozarządowych, o których mowa w
ust. 1 pkt 3 lit. c, następuje spośród kandydatów, z których każdy ma poparcie
co najmniej 15 organizacji pozarządowych działających na rzecz osób
niepełnosprawnych lub co najmniej 3 związków i porozumień organizacji
zrzeszających co najmniej 5 organizacji pozarządowych działających na rzecz
osób niepełnosprawnych.
4. Minister
właściwy do spraw zabezpieczenia społecznego może odwołać członka Rady przed
upływem kadencji:
1)     na jego
wniosek;
2)     na wniosek
reprezentowanego przez niego organu lub organizacji;
3)     w przypadku
skazania członka Rady prawomocnym wyrokiem za przestępstwo umyślne;
4)     jeżeli stał
się trwale niezdolny do pełnienia obowiązków członka Rady z powodu choroby
stwierdzonej orzeczeniem lekarskim;
5)     w przypadku
nieusprawiedliwionej nieobecności na trzech kolejnych posiedzeniach Rady.
5. Posiedzenia Rady są zwoływane przez
Pełnomocnika.”;
4)     w
art. 44 ust. 3 otrzymuje brzmienie:
„3. Minister właściwy do spraw
zabezpieczenia społecznego określi, w drodze rozporządzenia, tryb powoływania
członków Rady, organizację i tryb działania Rady oraz zasady uczestnictwa w jej
pracach przedstawicieli organów administracji publicznej, organizacji
pozarządowych niereprezentowanych w Radzie i  przedstawicieli wojewódzkich
oraz powiatowych rad, uwzględniając potrzebę zapewnienia reprezentatywności grup
osób z różnymi rodzajami niepełnosprawności i terminy zgłaszania kandydatów na
członków Rady, mając na względzie zapewnienie sprawnego funkcjonowania Rady i
wypełniania przez nią obowiązków wynikających z ustawy.”;
5)     po art. 44c dodaje się art.
44d w brzmieniu:
„Art. 44d. 1. Rada może:
1)    
 powoływać ekspertów;
2)    
 zapraszać do uczestnictwa w jej posiedzeniach przedstawicieli organów
administracji publicznej i organizacji pozarządowych niereprezentowanych w
Radzie, a także przedstawicieli wojewódzkich oraz powiatowych rad;
3)     zlecać
przeprowadzanie badań i opracowywanie ekspertyz związanych z realizacją jej
zadań, po uzyskaniu zgody Pełnomocnika.
2. Przepisy dotyczące zwrotu kosztów
podróży, o których mowa w art. 44 ust. 2a, stosuje się odpowiednio do
ekspertów, przedstawicieli organizacji pozarządowych niereprezentowanych w
Radzie, a także przedstawicieli wojewódzkich oraz powiatowych rad.”;
6)     w
art. 49f:
a)    
ust. 3a otrzymuje brzmienie:
„3a. Przepisy ust. 1 i 2 stosuje się odpowiednio
do należności pieniężnych dotyczących zwrotu środków przyznanych osobie
niepełnosprawnej wykonującej działalność gospodarczą lub niepełnosprawnemu
rolnikowi lub rolnikowi zobowiązanemu do opłacania składek za niepełnosprawnego
domownika na podstawie art. 25a.”,
b)    
po ust. 3a dodaje się ust. 3b–3h w brzmieniu:
„3b. Przepis ust. 1 pkt 1 stosuje się
odpowiednio do odsetek od nienależnie pobranych kwot na podstawie art. 26a, pod
warunkiem spłaty kwoty głównej należności nie później niż w terminie określonym
w art. 49e ust. 2.
3c. Przepis ust. 1 pkt 2 stosuje się
odpowiednio do należności pieniężnych dotyczących zwrotu dofinansowania do
wynagrodzeń pracowników niepełnosprawnych przyznanego na podstawie art. 26a.
3d. Rozłożenie na raty spłaty należności
pieniężnych, o których mowa w ust. 3c, lub odroczenie terminu ich płatności
może nastąpić jednokrotnie. Całkowity okres spłaty należności nie może być
dłuższy niż dziesięć lat od dnia zawarcia umowy, o której mowa w ust. 1 pkt 2.
3e. Od należności pieniężnych, które
rozłożono na raty lub odroczono termin ich płatności, nie nalicza się odsetek
za zwłokę począwszy od następnego dnia po dniu wpływu wniosku, o którym mowa w
ust. 1.
3f. W przypadkach, o których mowa w ust.
1 pkt 2, ustala się opłatę równą sumie 200% podstawowej stopy oprocentowania
kredytu lombardowego, ustalanej zgodnie z przepisami o Narodowym Banku Polskim,
i 2%, z tym że stawka ta nie może być niższa niż 8% ani od stopy oprocentowania
kredytu, który dłużnik mógłby uzyskać na zasadach rynkowych.
3g. W razie uchybienia któremukolwiek z
terminów zapłaty należności określonych w umowie ulega ona rozwiązaniu, a
należność staje się natychmiast wymagalna wraz z odsetkami naliczonymi w
wysokości określonej jak dla zaległości podatkowych.
3h. Przepisów art. 25c ust. 6 oraz art.
26a ust. 8 nie stosuje się w okresie obowiązywania umów, o których mowa w ust.
1 pkt 2, nie dłużej jednak niż do dnia poprzedzającego dzień powstania dalszych
zaległości w zobowiązaniach wobec Funduszu przekraczających ogółem kwotę 100
zł.”.
Art. 2. W
ustawie z dnia 19 sierpnia 2011 r. o języku migowym i innych środkach
komunikowania się (Dz. U. poz. 1243 oraz z 2012 r. poz. 986) w art. 21 ust. 2
otrzymuje brzmienie:
„2. Przewodniczącym Rady może być
wyłącznie osoba uprawniona, znająca PJM i język polski.”. 
Art. 3. W
ustawie z dnia 25 września 2015 r. o zmianie ustawy o rehabilitacji
zawodowej  i społecznej oraz zatrudnianiu osób niepełnosprawnych (Dz. U.
poz. 1886) w art. 4 wyrazy „z wyjątkiem art. 1 pkt 1 i 2, które wchodzą w życie
z dniem 1 października 2016 r.” zastępuje się wyrazami „z wyjątkiem art. 1 pkt
1 i 2, które wchodzą w życie z dniem 1 sierpnia 2017 r.”.
Art. 4. Ustawa wchodzi w życie z
dniem 1 listopada 2016 r., z wyjątkiem:
1)     art. 1 pkt 1 i 6 oraz art. 3,
które wchodzą w życie po upływie 30 dni od dnia ogłoszenia;
2)     art. 2, który wchodzi w życie
z dniem 1 grudnia 2016 r.
 
 
                                                                                             
MARSZAŁEK SEJMU
 
 
                                                                                               
/ – / Marek Kuchciński
 
 







[1])     
Niniejszą
ustawą zmienia się ustawy: ustawę z dnia 19 sierpnia 2011 r. o języku migowym i
innych środkach komunikowania się oraz ustawę z dnia 25 września 2015 r. o
zmianie ustawy o rehabilitacji zawodowej  i społecznej oraz zatrudnianiu
osób niepełnosprawnych.


[2])     
Zmiany
tekstu jednolitego wymienionej ustawy zostały ogłoszone w Dz. U. z 2011 r. poz.
1016, 1243, 1244 i 1707, z 2012 r. poz. 986 i 1456, z 2013 r. poz. 73, 675,
791, 1446 i 1645, z 2014 r. poz. 598, 877, 1198, 1457 i 1873, z 2015 r. poz.
218, 493, 1240, 1273, 1359, 1649 i 1886 oraz z 2016 r. poz. 195. 
 
 
