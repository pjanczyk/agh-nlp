



Dz.U. z 1997 r. Nr 93, poz. 569 
                                    
                                    
                                    
                                    
                                    
                                USTAWA
                       z dnia 27 czerwca 1997 r.
                                    
     o zmianie ustawy o zasiłkach rodzinnych i pielęgnacyjnych oraz
                         o zmianie innych ustaw
                                    
                                    
                                Art. 1.
W ustawie z dnia 1 grudnia 1994 r. o zasiłkach rodzinnych i pielęgnacyjnych 
(Dz.U. z 1995 r. Nr 4, poz. 17 i Nr 138, poz. 681) wprowadza się następujące 
zmiany:
 1) w art. 1 w ust. 2 po wyrazach "stałego pobytu" dodaje się wyrazy "lub status
   uchodźcy, jeżeli umowy międzynarodowe nie stanowią inaczej";
 2) w art. 2:
    a) ust. 1-3 otrzymują brzmienie:
      "1. Zasiłek rodzinny przysługuje, jeżeli przeciętny miesięczny dochód 
         na osobę w rodzinie uprawnionego, uzyskany w roku kalendarzowym
         poprzedzającym okres zasiłkowy, nie przekracza kwoty odpowiadającej
         50% przeciętnego miesięcznego wynagrodzenia 
         ogłoszonego przez Prezesa Głównego Urzędu Statystycznego dla 
         celów emerytalnych za ten sam rok kalendarzowy, z zastrzeżeniem 
         ust. 4.
       2. Prawo do zasiłku rodzinnego ustala się na okres dwunastomiesięczny
         - od dnia 1 czerwca do dnia 31 maja następnego roku kalendarzowego
         - zwany dalej okresem zasiłkowym. W razie zgłoszenia
         wniosku w trakcie okresu zasiłkowego, prawo do zasiłku rodzinnego
         ustala się od miesiąca, w którym powstało prawo, do 
         końca okresu zasiłkowego, z zastrzeżeniem art. 28.
       3. W przypadku utraty stałego źródła dochodu przed terminem ustalenia
         prawa do zasiłku rodzinnego, przeciętny miesięczny dochód 
         na osobę w rodzinie oblicza się z wyłączeniem utraconego źródła 
         dochodu.",
    b) po ust. 5 dodaje się ust. 6 i 7 w brzmieniu:
      "6. Na użytek ustawy przyjmuje się, że miesięczny dochód z 2 ha przeliczeniowych
         jest równy kwocie odpowiadającej 50% przeciętnego 
         miesięcznego wynagrodzenia, o którym mowa w ust. 1.
       7. Dochody rodzin utrzymujących się z gospodarstwa rolnego oraz 
         innych pozarolniczych źródeł sumuje się.";
 3) art. 3 otrzymuje brzmienie:
         "Art. 3. 1. Przy ustalaniu prawa do zasiłku rodzinnego uwzględnia 
                się dochody członków rodziny: uprawnionego, jego małżonka
                i dzieci, pozostających we wspólnym gospodarstwie
                domowym.
              2. Za dochody, o których mowa w ust. 1, uważa się:
                 1) dochody podlegające opodatkowaniu podatkiem dochodowym
                   od osób fizycznych, z wyłączeniem kwot 
                   świadczonych alimentów ustalonych wyrokiem lub 
                   ugodą sądową,
                 2) renty inwalidów wojennych i wojskowych oraz ich 
                   rodzin, renty kombatanckie i renty osób represjonowanych
                   oraz  członków ich rodzin - przyznane na 
                   zasadach określonych w przepisach o zaopatrzeniu 
                   inwalidów wojennych i wojskowych oraz ich rodzin,
                 3) dodatki kombatanckie, świadczenia pieniężne przysługujące
                   osobom deportowanym do pracy przymusowej
                   oraz osadzonym w obozach pracy przez III 
                   Rzeszę Niemiecką lub ZSRR, dodatek do emerytur 
                   i rent przyznany żołnierzom-górnikom na podstawie 
                   przepisów o dodatku i uprawnieniach przysługujących
                   żołnierzom zastępczej służby wojskowej przymusowo
                   zatrudnionym w kopalniach węgla, kamieniołomach
                   i zakładach wydobywania rud uranu, dochody
                   z tytułu emerytur i rent otrzymywanych przez 
                   osoby, które utraciły wzrok w wyniku działań wojennych
                   w latach 1939-1945 lub eksplozji pozostałych
                   po tej wojnie niewypałów i niewybuchów,
                 4) ryczałt energetyczny przysługujący kombatantom i 
                   innym osobom uprawnionym,
                 5) otrzymywane z zagranicy: renty z tytułu inwalidztwa 
                   wojennego, kwoty zaopatrzenia przyznane ofiarom 
                   wojny oraz członkom ich rodzin, renty wypadkowe 
                   osób, których inwalidztwo powstało w związku z 
                   przymusowym pobytem na robotach w III Rzeszy 
                   Niemieckiej w latach 1939-1945,
                 6) zasiłki wychowawcze,
                 7) rentę socjalną, stały zasiłek, stały zasiłek wyrównawczy
                   i gwarantowany zasiłek okresowy,
                 8) zasiłki chorobowe wypłacane na podstawie odrębnych
                   przepisów o ubezpieczeniu społecznym rolników
                   oraz ubezpieczeniu członków rolniczych spółdzielni
                   produkcyjnych, spółdzielni kółek rolniczych 
                   oraz ich rodzin,
                 9) dochody pochodzące z międzypaństwowych instytucji
                   finansowych lub ze środków przyznanych przez 
                   rządy obcych państw na podstawie umów zawartych 
                   z tymi instytucjami lub państwami przez Radę Ministrów,
                   właściwego ministra lub agencje rządowe oraz 
                   odsetki od tych dochodów lub środków lokowanych 
                   na bankowych rachunkach terminowych,
                10) część dochodów osób fizycznych mających miejsce 
                   zamieszkania na terytorium Rzeczypospolitej Polskiej,
                   a przebywających czasowo za granicą i uzyskujących
                   dochody ze stosunku pracy lub stypendiów - 
                   w wysokości odpowiadającej równowartości diet 
                   określonych w odrębnych przepisach obowiązujących 
                   w przedsiębiorstwach państwowych w sprawie pokrywania
                   kosztów podróży służbowych poza granicami
                   kraju - obliczonych za okres, w którym była 
                   wykonywana praca lub było otrzymywane stypendium,
                11) część dochodów osób fizycznych mających miejsce 
                   zamieszkania na terytorium Rzeczypospolitej Polskiej,
                   przebywających czasowo za granicą i uzyskujących
                   tam dochody z innych tytułów niż stosunek 
                   pracy lub stypendium - w wysokości odpowiadającej 
                   równowartości diet, określonych w odrębnych ustawach
                   lub przepisach wydanych przez właściwego 
                   ministra w sprawie diet i innych należności z tytułu 
                   podróży służbowych poza granicami kraju, obliczonych
                   za okres, w którym osoby te uzyskiwały dochód,
                12) należności pieniężne wypłacane żołnierzom i pracownikom
                   skierowanym do polskich kontyngentów w 
                   misjach międzynarodowych,
                13) przychody ze stosunku służbowego otrzymywane w 
                   czasie służby kandydackiej przez funkcjonariuszy Policji,
                   Państwowej Straży Pożarnej i Straży Granicznej,
                14) wynagrodzenie otrzymywane przez członków rolniczych
                   spółdzielni produkcyjnych z tytułu użytkowania
                   przez spółdzielnię wniesionych wkładów gruntowych,
                15) alimenty otrzymywane na rzecz dzieci na podstawie 
                   wyroku lub ugody sądowej,
                16) stypendia.
              3. Dochody z tytułu prowadzenia działalności gospodarczej 
                i współpracy przy prowadzeniu tej działalności przyjmuje 
                się w wysokości nie niższej, niż zadeklarowane przez 
                osoby osiągające te dochody kwoty stanowiące podstawę 
                wymiaru składek na ubezpieczenie społeczne, a jeżeli z 
                tytułu tej działalności lub współpracy nie istnieje obowiązek
                ubezpieczenia społecznego - kwoty nie niższe od 
                najniższej podstawy wymiaru składek obowiązujących 
                osoby ubezpieczone.
              4. Przeciętny miesięczny dochód rodziny ustala się dzieląc 
                łączną kwotę dochodów uzyskanych przez członków rodziny,
                o których mowa w ust. 1, w roku kalendarzowym 
                poprzedzającym okres zasiłkowy przez liczbę dwanaście.";
 4) w art. 4:
    a) ust. 2 otrzymuje brzmienie:
      "2. Przez osobę samotnie wychowującą dziecko rozumie się osobę stanu
         wolnego: pannę, kawalera, rozwiedzioną, rozwiedzionego, 
         wdowę lub wdowca.",
    b) w ust. 4 w pkt 2 kropkę zastępuje się przecinkiem i dodaje się pkt 3 
      w brzmieniu:
      "3) małżonka oraz dzieci, o których mowa w ust. 3, nie zamieszkujących
         wspólnie z uprawnionym, na których ustala się prawo do zasiłku
         rodzinnego.";
 5) art. 5 otrzymuje brzmienie:
         "Art. 5. 1. W przypadku zwiększenia się liczby członków rodziny 
                pozostających we wspólnym gospodarstwie domowym, 
                na wniosek uprawnionego, przeciętny miesięczny dochód 
                przypadający na jedną osobę w rodzinie ustala się ponownie.
                Prawo do zasiłku ustala się od miesiąca, w którym
                powstało prawo, do końca okresu zasiłkowego, z 
                zastrzeżeniem art. 28.
              2. W przypadku zmniejszenia się liczby członków rodziny 
                pozostających we wspólnym gospodarstwie domowym, 
                przeciętny miesięczny dochód przypadający na jedną 
                osobę w rodzinie ustala się ponownie. Prawo do zasiłku 
                ustala się od miesiąca następującego po miesiącu, w 
                którym wystąpiła ta okoliczność.
              3. O zmniejszeniu się liczby członków rodziny uprawniony 
                powinien niezwłocznie powiadomić organ wypłacający 
                zasiłek.";
 6) art. 6 otrzymuje brzmienie:
       "Art. 6. 1. W razie utraty źródła dochodu, o którym mowa w art. 3 
                ust. 2, przez uprawnionego lub członka jego rodziny, 
                pozostającego we wspólnym gospodarstwie domowym, 
                prawo do zasiłku, na wniosek uprawnionego, ustala się 
                ponownie na podstawie przeciętnego miesięcznego dochodu
                przypadającego na osobę w rodzinie, z wyłączeniem
                utraconego źródła dochodu. Prawo do zasiłku ustala
                się od miesiąca następującego po miesiącu, w którym 
                nastąpiła utrata źródła dochodu, z zastrzeżeniem art. 28. 
                Przepisy art. 3 i 4 stosuje się odpowiednio.
              2. W razie uzyskania nowego źródła dochodu, o którym 
                mowa w art. 3 ust. 2, przez uprawnionego lub członka 
                jego rodziny, pozostającego we wspólnym gospodarstwie 
                domowym, prawo do zasiłku rodzinnego ustala się ponownie
                od miesiąca następującego po upływie pełnego 
                miesiąca kalendarzowego od uzyskania dochodu z tego 
                źródła. Prawo to ustala się na podstawie przeciętnego 
                miesięcznego dochodu przypadającego na osobę w rodzinie,
                z okresu, o którym mowa w art. 2 ust. 1, z doliczeniem
                dochodu na osobę w rodzinie z nowego źródła 
                z miesiąca kalendarzowego, w którym został uzyskany.
              3. O uzyskaniu nowego źródła dochodu, o którym mowa w 
                art. 3 ust. 2, uprawniony powinien niezwłocznie powiadomić
                organ wypłacający zasiłek.";
 7) w art. 9:
    a) w ust. 1 pkt 3 otrzymuje brzmienie:
      "3) jest niepełnosprawny w stopniu znacznym lub umiarkowanym.",
    b) ust. 2 otrzymuje brzmienie:
      "2. Zasiłek rodzinny przysługuje na osobę wymienioną w art. 4 ust. 3 
         bez względu na wiek, gdy jest ona niepełnosprawna w stopniu 
         znacznym lub umiarkowanym, jeżeli niepełnosprawność w stopniu 
         umiarkowanym powstała w wieku uprawniającym do zasiłku.";
 8) w art. 13:
    a) ust. 1 otrzymuje brzmienie:
      "1. Zasiłek rodzinny przysługuje, z zastrzeżeniem ust. 2, w wysokości:
              1) 29,10 złotych miesięcznie na małżonka oraz na pierwsze 
                i drugie dziecko,
              2) 36 złotych miesięcznie na trzecie dziecko,
              3) 45 złotych na każde kolejne dziecko.",
    b) po ust. 1 dodaje się ust. 1a w brzmieniu:
      "1a. Osobie samotnie wychowującej dziecko zasiłek rodzinny na to 
         dziecko przysługuje w podwójnej wysokości, o ile dziecku przysługuje
         zasiłek pielęgnacyjny.",
    c) w ust. 2 i 4 wyrazy "1000 złotych" zastępuje się wyrazami "10 groszy",
    d) w ust. 3 wyrazy "od dnia 1 marca" zastępuje się wyrazami "od dnia 1 
      czerwca";
 9) w art. 14:
    a) ust. 3 otrzymuje brzmienie:
      "3. Zasiłek pielęgnacyjny przysługuje:
           1) dziecku w wieku do lat 16 w przypadku stwierdzenia przez 
             publiczny zakład opieki zdrowotnej, że ze względu na stan 
             zdrowia wymaga ono ze strony innej osoby stałej opieki polegającej
             na pielęgnacji lub na systematycznym współdziałaniu
             w postępowaniu leczniczym lub rehabilitacyjnym; stwierdzenie
             to jest równoznaczne z uznaniem dziecka za niepełnosprawne,
           2) osobie w wieku powyżej 16 lat, jeżeli jest niepełnosprawna w 
             stopniu umiarkowanym, a niepełnosprawność ta powstała w 
             wieku uprawniającym do zasiłku rodzinnego,
           3) osobie, która ukończyła 75 lat,
           4) osobie, która jest niepełnosprawna w stopniu znacznym.",
    b) w ust. 4:
       - skreśla się wyrazy "przez komisję lekarską do spraw inwalidztwa i 
         zatrudnienia",
       - wyrazy "20 lat" zastępuje się wyrazami "24 lat",
    c) ust. 5 otrzymuje brzmienie:
      "5. Minister Zdrowia i Opieki Społecznej określi w drodze rozporządzenia:
             1) stany zdrowia, o których mowa w ust. 3 pkt 1,
             2) szczegółowe zasady, warunki oraz tryb wydawania zaświadczeń
               będących podstawą uzyskania zasiłku pielęgnacyjnego.";
10) po art. 14 dodaje się art. 14a w brzmieniu:
      "Art. 14a. 1. Zasiłek pielęgnacyjny nie przysługuje osobie przebywającej
                w domu pomocy społecznej, w domu dziecka lub innej
                placówce opiekuńczo-wychowawczej, z wyjątkiem 
                osób, za których pobyt rodzina ponosi odpłatność.
              2. Zasiłek pielęgnacyjny przysługuje za miesiące, w których 
                osoba uprawniona do zasiłku nie przebywała w placówce,
                o której mowa w ust. 1, co najmniej przez dwa tygodnie.";
11) w art. 17 skreśla się ust. 3;
12) w art. 18:
    a) w pkt 1 na końcu zdania dodaje się wyrazy "o których mowa w art. 14 
      ust. 3 pkt 1,",
    b) pkt 2 otrzymuje brzmienie:
      "2) orzeczenie o niepełnosprawności wydane na podstawie odrębnych 
         przepisów,";
13) art. 19 otrzymuje brzmienie:
       "Art. 19. 1. Niepełnosprawność, o której mowa w ustawie, ustala się 
                na zasadach i w trybie określonych w przepisach o zatrudnieniu
                i rehabilitacji osób niepełnosprawnych.
              2. Ilekroć w ustawie jest mowa o:
                 1) niepełnosprawności w stopniu znacznym - należy 
                   przez to rozumieć również całkowitą niezdolność do 
                   pracy oraz do samodzielnej egzystencji, orzeczoną 
                   na podstawie przepisów o zaopatrzeniu emerytalnym
                   pracowników i ich rodzin, lub stałą albo długotrwałą
                   niezdolność do pracy w gospodarstwie rolnym 
                   i do samodzielnej egzystencji, orzeczoną na podstawie
                   przepisów o ubezpieczeniu społecznym rolników,
                   w celu uzyskania świadczeń określonych w tych 
                   przepisach,
                 2) niepełnosprawności w stopniu umiarkowanym - należy
                   przez to rozumieć również całkowitą niezdolność
                   do pracy, orzeczoną na podstawie przepisów o 
                   zaopatrzeniu emerytalnym pracowników i ich rodzin,
                   lub stałą albo długotrwałą niezdolność do pracy
                   w gospodarstwie rolnym, orzeczoną na podstawie 
                   przepisów o ubezpieczeniu społecznym rolników w 
                   celu uzyskania świadczeń określonych w tych przepisach.";
14) w art. 20:
    a) ust. 1 otrzymuje brzmienie:
      "1. Uprawnienia do zasiłków rodzinnych i pielęgnacyjnych ustalają 
         oraz zasiłki te wypłacają:
          1){ }pracodawcy zatrudniający co najmniej 5 pracowników - swoim
            pracownikom w czasie trwania ich zatrudnienia, a po rozwiązaniu
            stosunku pracy - za miesiące kalendarzowe, w których
            pracodawca wypłacił zasiłek z ubezpieczenia społecznego 
            w razie choroby i macierzyństwa,
          2){ }właściwe jednostki organizacyjne podległe Ministrowi Obrony 
            Narodowej, Ministrowi Spraw Wewnętrznych i Administracji, 
            Szefowi Urzędu Ochrony Państwa oraz Ministrowi Sprawiedliwości
            - żołnierzom lub funkcjonariuszom tych służb,
          3){ }Prezes Kasy Rolniczego Ubezpieczenia Społecznego - osobom
            podlegającym ubezpieczeniu społecznemu rolników,
          4){ }jednostki, które zawarły umowę agencyjną lub umowę zlecenia
            - osobom ubezpieczonym z tytułu wykonywania pracy na 
            podstawie umowy agencyjnej lub umowy zlecenia,
          5){ }rolnicze spółdzielnie produkcyjne - swoim członkom,
          6){ }zespoły adwokackie - adwokatom, członkom zespołów adwokackich,
          7){ }rejonowe urzędy pracy - bezrobotnym oraz osobom pobierającym
            zasiłki przedemerytalne i świadczenia przedemerytalne,
          8){ }oddziały Zakładu Ubezpieczeń Społecznych - ubezpieczonym 
            innym niż wymienieni w pkt 1 i 3-7,
          9){ }właściwe organy rentowe - osobom, którym wypłacają świadczenia
            emerytalno-rentowe,
         10) właściwe jednostki organizacyjne gminy - ośrodki pomocy 
            społecznej - w pozostałych przypadkach,",
    b) w ust. 2 wyraz "wypłacają" zastępuje się wyrazem "realizują" oraz wyrazy
      "pkt 6" zastępuje się wyrazami "pkt 10",
    c) ust. 3 otrzymuje brzmienie:
      "3. Ustalenie uprawnień do zasiłków rodzinnych i pielęgnacyjnych w 
         przypadkach, o których mowa w ust. 1 pkt 2, 3, 8, 9 i 10, następuje
         w formie decyzji.";
15) art. 21 otrzymuje brzmienie:
         "Art. 21. Pracodawcy, właściwe jednostki organizacyjne podległe 
                Ministrowi Obrony Narodowej, Ministrowi Spraw Wewnętrznych
                i Administracji, Szefowi Urzędu Ochrony Państwa,
                Ministrowi Sprawiedliwości, jednostki, które zawarły
                umowę agencyjną lub umowę zlecenia, rolnicze spółdzielnie
                produkcyjne, zespoły adwokackie, właściwe organy
                finansowe oraz urzędy administracji rządowej i samorządowej
                są obowiązane wydawać zaświadczenia potrzebne
                do ustalenia uprawnień do zasiłku rodzinnego i 
                pielęgnacyjnego. Zaświadczenia takie są wolne od 
                opłat.";
16) art. 23 otrzymuje brzmienie:
         "Art. 23. Wypłacone przez pracodawców, jednostki, które zawarły 
                umowę agencyjną lub umowę zlecenia, rolnicze spółdzielnie
                produkcyjne, zespoły adwokackie i rejonowe urzędy 
                pracy zasiłki rodzinne i pielęgnacyjne zalicza się na poczet
                należnych składek na ubezpieczenie społeczne, z 
                wyjątkiem zasiłków, których wypłata uznana została za 
                bezpodstawną na podstawie decyzji oddziału Zakładu 
                Ubezpieczeń Społecznych.";
17) w art. 24 ust. 1 i 2 otrzymuje brzmienie:
      "1. Uprawniony, któremu zasiłek rodzinny lub pielęgnacyjny wypłaca 
         pracodawca, jednostka, która zawarła umowę agencyjną lub umowę
         zlecenia, rolnicza spółdzielnia produkcyjna, zespół adwokacki 
         lub rejonowy urząd pracy, może wystąpić z wnioskiem do oddziału 
         Zakładu Ubezpieczeń Społecznych o ustalenie uprawnień do tych 
         zasiłków i o wydanie decyzji.
       2. Z wnioskiem o ustalenie uprawnień do zasiłku rodzinnego oraz 
         pielęgnacyjnego przysługującego uprawnionemu i o wydanie decyzji
         może wystąpić do oddziału Zakładu Ubezpieczeń Społecznych 
         także pracodawca, jednostka, która zawarła umowę agencyjną lub 
         umowę zlecenia, rolnicza spółdzielnia produkcyjna, zespół adwokacki
         lub rejonowy urząd pracy.";
18) po art. 24 dodaje się art. 24a w brzmieniu:
       "Art. 24a. 1. Kontrola prawidłowości wypłacania zasiłków rodzinnych 
                należy do organu uprawnionego do wydania decyzji w 
                sprawach zasiłków.
              2. W razie powzięcia wątpliwości przez organ uprawniony 
                do wydania decyzji może on poddać weryfikacji oświadczenia,
                o których mowa w art. 17 ust. 1. W tym celu organ
                ten może w szczególności wezwać osobę, której 
                przyznano zasiłek, do złożenia dodatkowych wyjaśnień 
                lub do udokumentowania dochodów.";
19) w art. 25 ust. 2 otrzymuje brzmienie:
      "2. Odwołanie od decyzji jednostek organizacyjnych podległych Ministrowi
         Obrony Narodowej, Ministrowi Spraw Wewnętrznych i Administracji,
         Szefowi Urzędu Ochrony Państwa, Ministrowi Sprawiedliwości
         oraz od decyzji ośrodków pomocy społecznej następuje
         w trybie przepisów Kodeksu postępowania administracyjnego.";
20) w art. 26 ust. 6 otrzymuje brzmienie:
      "6. Kwoty nienależnie pobranych zasiłków rodzinnych lub pielęgnacyjnych,
         ustalone prawomocną decyzją wydaną zgodnie z przepisami 
         art. 20 ust. 3 i art. 24, podlegają potrąceniu z wypłacanych zasiłków
         rodzinnych lub pielęgnacyjnych, a jeżeli prawo do pobierania 
         zasiłków nie istnieje, podlegają:
          1) potrąceniu przez organ rentowy z wypłacanych emerytur i 
            rent, jeżeli organ ten wypłacał je wraz z emeryturą lub rentą,
          2) ściągnięciu w trybie przepisów o postępowaniu egzekucyjnym 
            w administracji - w pozostałych przypadkach.";
21) w art. 27 ust. 2 otrzymuje brzmienie:
      "2. W przypadku nabycia prawa do zasiłków po raz pierwszy lub ponownego
         ustalenia uprawnień zasiłki rodzinne i pielęgnacyjne wypłaca
         się nie później niż do 15 dnia miesiąca następującego po 
         miesiącu, w którym przedstawione zostały dowody niezbędne do 
         wypłaty zasiłków.";
22) w art. 28 ust. 1 otrzymuje brzmienie:
      "1. Zasiłek rodzinny i pielęgnacyjny wypłaca się, poczynając od miesiąca
         kalendarzowego, w którym powstało prawo do zasiłku, jednak
         za okres nie dłuższy niż jeden miesiąc wstecz od miesiąca, w 
         którym zgłoszono wniosek.";
23) w art. 29 ust. 4 otrzymuje brzmienie:
      "4. W razie zbiegu prawa do zasiłku rodzinnego z prawem do walutowego
         dodatku rodzinnego, przysługującego pracownikom polskich
         placówek dyplomatycznych i urzędów konsularnych, wypłaca 
         się świadczenie wybrane przez zainteresowanego.";
24) art. 30 otrzymuje brzmienie:
       "Art. 30. 1. Uprawnionemu wypłaca się tylko jeden zasiłek pielęgnacyjny.
              2. W przypadku zbiegu prawa do zasiłku pielęgnacyjnego z 
                prawem do dodatku pielęgnacyjnego do emerytury lub 
                renty wypłaca się dodatek pielęgnacyjny, z zastrzeżeniem
                ust. 3.
              3. Dodatek pielęgnacyjny wypłaca się od miesiąca, od którego
                przyznano emeryturę lub rentę, bądź od miesiąca 
                następnego po zaprzestaniu wypłaty zasiłku pielęgnacyjnego.";
25) po art. 33 dodaje się art. 33a w brzmieniu:
         "Art. 33a. Osobom indywidualnie opłacającym składki na ubezpieczenie
                społeczne zasiłki rodzinne i pielęgnacyjne mogą 
                być, na ich wniosek, wypłacane przez pomniejszenie należności
                z tytułu składek na ubezpieczenie społeczne o 
                kwoty przysługujących zasiłków.".
                                Art. 2.
W ustawie z dnia 14 grudnia 1982 r. o zaopatrzeniu emerytalnym pracowników
i ich rodzin (Dz.U. Nr 40, poz. 267, z 1984 r. Nr 52, poz. 268 i 270, z 
1986 r. Nr 1, poz. 1, z 1989 r. Nr 35, poz. 190 i 192, z 1990 r. Nr 10, poz. 58 i 
61, Nr 36, poz. 206, Nr 66, poz. 390 i Nr 87, poz. 506, z 1991 r. Nr 7, poz. 24, 
Nr 80, poz. 350 i Nr 94, poz. 422, z 1992 r. Nr 21, poz. 84 i Nr 64, poz. 321, z 
1994 r. Nr 74, poz. 339 i Nr 108, poz. 516, z 1995 r. Nr 4, poz. 17, z 1996 r. 
Nr 100, poz. 461, Nr 136, poz. 636 i Nr 147, poz. 687 oraz z 1997 r. Nr 28, 
poz. 153) w art. 107 w ust. 1 w pkt 3 po wyrazach "funduszu alimentacyjnego," 
dodaje się wyrazy "a także nienależnie pobranych zasiłków rodzinnych lub pielęgnacyjnych
w razie braku możliwości potrącenia z wypłacanych zasiłków rodzinnych
lub pielęgnacyjnych,".
                                    
                                Art. 3.
W ustawie z dnia 29 listopada 1990 r. o pomocy społecznej (Dz.U. z 1993 r. 
Nr 13, poz. 60, z 1994 r. Nr 62, poz. 265, z 1996 r. Nr 100, poz. 459 i Nr 147, 
poz. 687 oraz z 1997 r. Nr 28, poz. 153) wprowadza się następujące zmiany:
 
 1) w art. 2a w ust. 1:
    a) po pkt 1 dodaje się pkt 1a w brzmieniu:
      "1a) osobie samotnie wychowującej dziecko - oznacza to osobę gospodarującą
          z dzieckiem pozostającym pod jej opieką i na jej wyłącznym
          utrzymaniu, nawet jeśli otrzymuje alimenty,",
    b) w pkt 2 po wyrazach "świadczeń w naturze" dodaje się wyrazy "a także
      różnice między kwotą zasiłku rodzinnego przyznaną na trzecie i dalsze
      dzieci a kwotą tego zasiłku przyznaną na pierwsze i drugie dziecko",
    c) pkt 4 otrzymuje brzmienie:
          "4) całkowitej niezdolności do pracy - oznacza to całkowitą niezdolność
             do pracy w rozumieniu przepisów o zaopatrzeniu 
             emerytalnym pracowników i ich rodzin oraz stopień znaczny 
             lub umiarkowany niepełnosprawności w rozumieniu przepisów
             o zatrudnieniu i rehabilitacji zawodowej osób niepełnosprawnych,",
    d) po pkt 4 dodaje się pkt 4a w brzmieniu:
          "4a) niezdolność do pracy z tytułu wieku - oznacza to ukończone
              60 lat przez kobietę i 65 lat przez mężczyznę,",
    e) w pkt 7 po wyrazach "domy pomocy społecznej" dodaje się wyrazy "w 
      tym specjalistyczne",
    f) w pkt 9 po wyrazach "dom pomocy społecznej" dodaje się wyrazy "w 
      tym specjalistyczny",
    g) w pkt 9 kropkę zastępuje się przecinkiem i dodaje się pkt 10 w 
      brzmieniu:
       "10) specjalistycznym domu pomocy społecznej - oznacza to ośrodek
           o zasięgu krajowym dla osób wymagających rehabilitacji 
           zdrowotnej lub społecznej, świadczący usługi okresowo.";
 2) w art. 12:
    a) w pkt 5 po wyrazach "wymagających opieki" przecinek zastępuje 
      się średnikiem i dodaje się wyrazy "wojewoda może prowadzić specjalistyczne
      domy pomocy społecznej,",
    b) w pkt 6 po wyrazie "społecznej" dodaje się wyrazy ", w tym specjalistycznych,",
    c) w pkt 7 wyrazy "stacjonarnych placówkach pomocy społecznej" zastępuje
      się wyrazami "jednostkach organizacyjnych pomocy społecznej",
    d) w pkt 9:
       - po wyrazach "na prowadzenie domów pomocy społecznej" dodaje 
         się wyrazy ", w tym specjalistycznych",
       - po wyrazach "prowadzenie rejestru domów pomocy społecznej," 
         dodaje się wyrazy "w tym specjalistycznych,";
 3) w art. 19:
    a) w ust. 2 po dwukrotnie użytym wyrazie "społecznej" dodaje się dwukrotnie
      wyrazy ", w tym specjalistycznych,",
    b) w ust. 3 po trzykrotnie użytym wyrazie "społecznej" dodaje się trzykrotnie
      w odpowiednim przypadku wyrazy ", w tym specjalistyczny,";
 4) w art. 20:
    a) w ust. 1, 4, 5, 6 i 7 w pkt 1, 2 i 3 po wyrazie "społecznej" dodaje się w 
      odpowiednim przypadku i liczbie wyrazy ", w tym specjalistyczne,",
    b) w ust. 2, 3 i 7 w pkt 4 oraz w ust. 8 po wyrazie "społecznej" dodaje się 
      w odpowiednim przypadku i liczbie wyrazy ", w tym specjalistyczne";
 5) w art. 27 w ust. 1 wyrazy "dochodu określonego w" zastępuje się wyrazami 
   "kryterium dochodowego na osobę określonego zgodnie z";
 6) w art. 27a w ust. 1 po wyrazie "osobie" dodaje się wyraz "pełnoletniej";
 7) w art. 29:
    a) w ust. 1 po wyrazie "stały" dodaje się wyrazy ", stały wyrównawczy",
    b) ust. 2 otrzymuje brzmienie:
      "2. Osobie uprawnionej do zasiłku stałego, stałego wyrównawczego  
         lub renty socjalnej może zostać przyznany dodatek, o którym mowa
         w ust. 1, z powodu długotrwałej choroby na okres tej choroby.",
    c) ust. 3 otrzymuje brzmienie:
      "3. Dodatek, o którym mowa w ust. 1 i 2, nie przysługuje, jeżeli osoba 
         jest uprawniona do zasiłku pielęgnacyjnego lub dodatku pielęgnacyjnego.";
 8) art. 30 otrzymuje brzmienie:
       "Art. 30. 1. Osobie uprawnionej do zasiłku stałego i stałego wyrównawczego,
                a także gwarantowanego zasiłku okresowego 
                lub renty socjalnej przysługują świadczenia zdrowotne na 
                zasadach określonych w przepisach o zaopatrzeniu emerytalnym
                pracowników i ich rodzin; przysługują one również
                osobom pozostającym na ich wyłącznym utrzymaniu.
              2. Świadczeń zdrowotnych w publicznych zakładach opieki 
                zdrowotnej udziela się na podstawie wpisu w legitymacji 
                ubezpieczeniowej lub na podstawie decyzji administracyjnej
                przyznającej świadczenie.";
 9) w art. 31 w ust. 4a dodaje się na końcu wyrazy:
        "Zasiłek przysługuje, jeżeli osoba uprawniona wystąpiła z wnioskiem
         o jego wypłatę nie później niż w terminie 30 dni od dnia 
         ustania prawa do zasiłku dla bezrobotnych.";
10) w art. 31a po wyrazie "przyznany" dodaje się wyraz "bezzwrotny";
11) w art. 31b:
    a) ust. 1 otrzymuje brzmienie:
      "1. Za osobę, o której mowa w art. 27 ust. 1 oraz w art. 31 ust. 4a, 
         legitymującą się co najmniej pięcioletnim okresem składkowym 
         lub nieskładkowym w rozumieniu przepisów o rewaloryzacji emerytur
         i rent, o zasadach ustalania emerytur i rent, opłaca się składkę
         na ubezpieczenie społeczne od kwoty najniższego wynagrodzenia,
         chyba że osoba podlega ubezpieczeniu społecznemu lub 
         zaopatrzeniu emerytalnemu na podstawie odrębnych przepisów.",
    b) po ust. 2 dodaje się ust. 2a i 2b w brzmieniu:
      "2a. Zakład Ubezpieczeń Społecznych obejmuje ubezpieczeniem 
          osobę, za którą ośrodek pomocy społecznej opłaca składkę na 
          ubezpieczenie społeczne.
       2b. Minister Pracy i Polityki Socjalnej określi, w drodze rozporządzenia,
          tryb obejmowania ubezpieczeniem, opłacania i rozliczania
          składek oraz tryb wydawania legitymacji ubezpieczeniowej.";
12) w art. 35:
    a) po ust. 4 dodaje się ust. 4a w brzmieniu:
          "4a. Pobyt w specjalistycznym domu pomocy społecznej jest odpłatny.
              Wysokość opłaty ustala organ kierujący w porozumieniu
              z osobą ubiegającą się o przyjęcie do tego domu, 
              uwzględniając jej sytuację materialną i zakres usług świadczonych
              przez dom.",
    b) w ust. 5 dwukrotnie użytym wyrazie "społecznej," dodaje się dwukrotnie
      w odpowiednim przypadku i liczbie wyrazy "w tym specjalistyczne";
13) w art. 43:
    a) ust. 2a otrzymuje brzmienie:
      "2a. Właściwy organ może zmienić lub uchylić decyzję administracyjną 
         na niekorzyść strony bez jej zgody w przypadku zmiany przepisów 
         prawa lub jeżeli nastąpiły zmiany w sytuacji dochodowej lub osobistej
         osób otrzymujących świadczenie, a także, jeżeli wystąpiły 
         przesłanki, o których mowa w ust. 4 i 5 oraz w art. 6 i art. 34 ust. 
         4a. Zmiana decyzji na korzyść strony nie wymaga jej zgody.",
    b) ust. 6 otrzymuje brzmienie:
      "6. Świadczenia pieniężne pomocy społecznej wypłaca się w okresach 
         miesięcznych, od miesiąca kalendarzowego, w którym został złożony
         wniosek wraz z wymaganą dokumentacją. Wysokość gwarantowanego
         zasiłku okresowego oraz składki na ubezpieczenie społeczne
         w miesiącu złożenia wniosku ustala się dzieląc kwotę przysługującego
         zasiłku i wysokość składki przez 30 dni i mnożąc 
         przez liczbę dni kalendarzowych następujących od dnia złożenia 
         wniosku.".
                                    
                                Art. 4.
W ustawie z dnia 14 grudnia 1994 r. o zatrudnieniu i przeciwdziałaniu bezrobociu
(Dz.U. z 1997 r. Nr 25, poz. 128, Nr 28, poz. 153, Nr 41, poz. 255 i Nr 
63, poz. 403) wprowadza się następujące zmiany:
 
 1) w art. 2 w ust. 1 w pkt 2:
    a) lit. d) i e) otrzymują brzmienie:
          "d) nie jest właścicielem lub posiadaczem (samoistnym lub zależnym)
             nieruchomości rolnej w rozumieniu przepisów Kodeksu
             cywilnego, o powierzchni użytków rolnych przekraczającej 
             2 ha przeliczeniowe, lub nie podlega ubezpieczeniu emerytalno-rentowemu
             z tytułu stałej pracy jako domownik w gospodarstwie
             rolnym o powierzchni użytków rolnych przekraczającej
             2 ha przeliczeniowe,
           e) nie jest właścicielem lub posiadaczem (samoistnym lub zależnym)
             gospodarstwa stanowiącego dział specjalny produkcji 
             rolnej w rozumieniu przepisów podatkowych, chyba że dochód
             z działów specjalnych produkcji rolnej, obliczony dla 
             ustalenia podatku dochodowego od osób fizycznych, nie 
             przekracza wysokości przeciętnego dochodu z pracy w indywidualnych
             gospodarstwach rolnych z 2,6 ha, ustalonego 
             przez Prezesa Głównego Urzędu Statystycznego, na podstawie
             przepisów o podatku rolnym, lub nie podlega ubezpieczeniu
             emerytalno-rentowemu z tytułu stałej pracy jako domownik
             w takim gospodarstwie,",
    b) po lit. i) dodaje się lit. j) w brzmieniu:
          "j) nie pobiera, na podstawie przepisów o pomocy społecznej, 
             zasiłku stałego, stałego wyrównawczego, gwarantowanego 
             zasiłku okresowego lub renty socjalnej.";
 2) w art. 24 w ust. 4 po wyrazach "zalicza się również" dodaje się wyrazy 
   "okresy pobierania, na podstawie przepisów o pomocy społecznej, gwarantowanego
   zasiłku okresowego oraz";
 3) w art. 37m dodaje się ust. 3 w brzmieniu:
          "3. Okresy pobierania zasiłku przedemerytalnego oraz świadczenia
             przedemerytalnego są okresami nieskładkowymi w rozumieniu
             przepisów o zaopatrzeniu emerytalnym pracowników
             i ich rodzin.";
 4) w art. 53 w ust. 1 w pkt 3 po wyrazach "osób duchownych" dodaje się wyrazy
   ", osób pobierających, na podstawie przepisów o pomocy społecznej, 
   zasiłek stały lub gwarantowany zasiłek okresowy".
                                Art. 5.
 1. Przepisy ustawy, o której mowa w art. 3, mają zastosowanie do osób, które 
   przed jej wejściem w życie spełniały warunki określone w niniejszej ustawie,
   chociażby uzyskały w tej sprawie decyzję odmowną, jeżeli wystąpiły z 
   wnioskiem o przyznanie świadczenia lub o opłacenie składki na ubezpieczenie
   społeczne w terminie 30 dni od dnia wejścia w życie ustawy.
 2. Termin 30 dni, o którym mowa w art. 31 ust. 4a ustawy, o której mowa w 
   art. 3 w brzmieniu nadanym niniejszą ustawą, nie dotyczy osób, o których 
   mowa w ust. 1.
 3. W przypadku gdy w okresie od 1 stycznia 1997 r. do dnia wejścia w życie 
   niniejszej ustawy osobom, o których mowa w ust. 1, przyznany został zasiłek
   okresowy na podstawie art. 31 ust. 1 ustawy, o której mowa w art. 3, 
   kwoty przyznanego zasiłku zalicza się na poczet gwarantowanego zasiłku 
   okresowego i nie dokonuje wyrównania.
 
                                Art. 6.
 1. Prawo do zasiłku rodzinnego ustala się po raz pierwszy na okres od dnia
   1 września 1997 r. do dnia 31 maja 1998 r.
 2. Urzędy pracy wypłacają do 31 grudnia 1997 r. zasiłki rodzinne i pielęgnacyjne
   osobom pobierającym gwarantowany zasiłek okresowy, jeżeli osobom
   tym w dniu wejścia w życie niniejszej ustawy urząd pracy wypłacał 
   zasiłek rodzinny lub pielęgnacyjny albo nabędą prawo do gwarantowanego 
   zasiłku okresowego od dnia wejścia w życie niniejszej ustawy.
 
                                Art. 7.
Zasiłki pielęgnacyjne wypłacane emerytom i rencistom z tytułu ukończenia 
wieku 75 lat życia lub zaliczenia do I grupy inwalidów stają się z mocy prawa 
od dnia wejścia w życie ustawy dodatkami pielęgnacyjnymi w rozumieniu 
przepisów o zaopatrzeniu emerytalnym pracowników i ich rodzin lub o ubezpieczeniu
społecznym bez konieczności wydawania decyzji.
                                Art. 8.
Minister Pracy i Polityki Socjalnej ogłosi w Dzienniku Ustaw Rzeczypospolitej 
Polskiej jednolity tekst ustawy o zasiłkach rodzinnych i pielęgnacyjnych, z 
uwzględnieniem zmian wynikających z przepisów ogłoszonych przed dniem 
wydania jednolitego tekstu.
                                Art. 9.
Ustawa wchodzi w życie z dniem 1 września 1997 r., z wyjątkiem art. 13 ust. 1 
pkt 1, 2 i 3 oraz ust. 1a ustawy, o której mowa w art. 1 w brzmieniu nadanym 
niniejszą ustawą, który wchodzi w życie z dniem 1 stycznia 1998 r., oraz z wyjątkiem
art. 3, art. 4, art. 5 i art. 6 ust. 2, które wchodzą w życie z dniem ogłoszenia
ustawy.
