



Dz.U. z 2001 r. Nr 126, poz. 1383
         
                                        
                                        
                                     USTAWA
                            z dnia 6 września 2001 r.
                                        
         o zmianie ustawy o zawodzie lekarza oraz o zmianie innych ustaw
                                        
                                        
                                     Art. 1.
W ustawie z dnia 5 grudnia 1996 r. o zawodzie lekarza (Dz.U. z 1997 r. Nr 28,
poz. 152 i Nr 88, poz. 554, z 1998 r. Nr 106, poz. 668 i Nr 162, poz. 1115, z
1999 r. Nr 60, poz. 636 i Nr 64, poz. 729, z 2000 r. Nr 12, poz. 136, Nr 60,
poz. 698, Nr 94, poz. 1037 i Nr 120, poz. 1268 oraz z 2001 r. Nr 89, poz. 969)
wprowadza się następujące zmiany:
1) w art. 2:
   a) w ust. 2 kropkę zastępuje się przecinkiem i dodaje się wyrazy "z
     zastrzeżeniem ust. 2a.",
   b) dodaje się ust. 2a w brzmieniu:
     "2a. Osoba będąca obywatelem innego niż Rzeczpospolita Polska państwa
       członkowskiego Unii Europejskiej może wykonywać zawód lekarza
       stomatologa na terenie Rzeczypospolitej Polskiej, jeżeli posiada
       kwalifikacje potwierdzone odpowiednim dokumentem, o którym mowa w art.
       6b.";
2) art. 5 otrzymuje brzmienie:
       "Art. 5. 1. Okręgowa rada lekarska przyznaje, z zastrzeżeniem ust. 2 i 3
              oraz art. 5a, prawo wykonywania zawodu lekarza albo prawo
              wykonywania zawodu lekarza stomatologa osobie, która:
           1) jest obywatelem polskim lub obywatelem innego państwa
             członkowskiego Unii Europejskiej,
           2) posiada:
               a) dyplom lekarza lub lekarza stomatologa wydany przez polską
                 szkołę wyższą, lub
               b) dyplom lub inne dokumenty poświadczające formalne
                 kwalifikacje lekarza lub lekarza stomatologa, wydane przez
                 inne niż Rzeczpospolita Polska państwo członkowskie Unii
                 Europejskiej,  wymienione w wykazie, o którym mowa w art. 6b,
                 lub
               c) dyplom lekarza lub lekarza stomatologa wydany przez  inne
                 państwo niż państwo członkowskie Unii Europejskiej pod
                 warunkiem, że dyplom został uznany w Rzeczypospolitej Polskiej
                 za równorzędny zgodnie z odrębnymi przepisami,
           3) posiada pełną zdolność do czynności prawnych,
           4) posiada stan zdrowia pozwalający na wykonywanie zawodu lekarza
             lub lekarza stomatologa,
           5) wykazuje nienaganną postawą etyczną.
         2. Lekarzowi będącemu obywatelem innego niż Rzeczpospolita Polska
           państwa członkowskiego Unii Europejskiej spełniającemu warunki, o
           których mowa w ust. 1, okręgowa rada lekarska przyznaje prawo
           wykonywania zawodu lekarza albo prawo wykonywania zawodu  lekarza
           stomatologa, jeżeli:
           1) przedstawi zaświadczenie wydane przez odpowiednie władze państwa
             członkowskiego Unii Europejskiej, że posiada na terenie tego
             państwa prawo do wykonywania zawodu lekarza lub lekarza
             stomatologa, które nie zostało zawieszone ani którego nie został
             pozbawiony, oraz że nie toczy się przeciwko niemu postępowanie w
             sprawie pozbawienia albo zawieszenia prawa do wykonywania zawodu,
           2) złoży oświadczenie, że włada językiem polskim w mowie i piśmie w
             zakresie koniecznym do wykonywania zawodu lekarza lub lekarza
             stomatologa.
         3. Lekarzowi lub lekarzowi stomatologowi, który spełnia warunki
           określone w ust. 1 pkt 1, pkt 2 lit. a) lub c) oraz pkt 3-5,
           okręgowa rada lekarska przyznaje prawo wykonywania zawodu lekarza
           albo prawo wykonywania zawodu lekarza stomatologa, jeżeli ponadto:
           1) odbył staż podyplomowy, oraz
           2) złożył z wynikiem pozytywnym państwowy egzamin kończący staż
             podyplomowy.
         4. W celu odbycia stażu podyplomowego i złożenia egzaminu kończącego
           staż, o których mowa w ust. 3, okręgowa rada lekarska przyznaje
           lekarzowi, lekarzowi stomatologowi ograniczone prawo wykonywania
           zawodu lekarza albo ograniczone prawo wykonywania zawodu lekarza
           stomatologa.
         5. Zakres znajomości języka polskiego w mowie i piśmie konieczny
           do wykonywania zawodu lekarza, lekarza stomatologa określi, w drodze
           rozporządzenia, minister właściwy do spraw zdrowia w porozumieniu z
           ministrem właściwym do spraw szkolnictwa wyższego, uwzględniając w
           szczególności zakres uprawnień zawodowych określonych w art. 2.";
3) dodaje się art. 5a w brzmieniu:
      "Art. 5a. 1. Okręgowa rada lekarska przyznaje prawo wykonywania zawodu
             lekarza albo prawo wykonywania zawodu lekarza stomatologa
             lekarzowi będącemu obywatelem państwa członkowskiego Unii
             Europejskiej, nie spełniającemu wymagań określonych w art. 5 ust.
             1 pkt 2, ale:
           1) posiadającemu dokument poświadczający formalne kwalifikacje
             lekarza lub lekarza stomatologa, świadczący o rozpoczęciu
             kształcenia przed:
               a) 1 stycznia 1995 r. w Austrii, Finlandii i Szwecji,
               b) 3 kwietnia 1992 r. w Niemieckiej Republice Demokratycznej pod
                 warunkiem, że dokument uprawnia do wykonywania zawodu lekarza
                 na terytorium Republiki Federalnej Niemiec na tych samych
                 zasadach jak dokument poświadczający tego rodzaju kwalifikacje
                 przyznany przez odpowiednie władze Republiki Federalnej
                 Niemiec,
               c) 1 stycznia 1986 r. w Hiszpanii lub Portugalii,
               d) 1 stycznia 1981 r. w Grecji,
               e) 20 grudnia 1976 r. w  innych państwach członkowskich Unii
                 Europejskiej
            oraz zaświadczenie wydane przez odpowiednie władze danego państwa
             członkowskiego potwierdzające, że lekarz ten wykonywał zawód przez
             okres co najmniej trzech kolejnych lat z pięciu lat poprzedzających
             wydanie zaświadczenia, albo
           2) posiadającemu zaświadczenie wydane przez odpowiednie władze
             państwa członkowskiego Unii Europejskiej potwierdzające, że
             posiadany przez niego dokument poświadczający formalne kwalifikacje
             został wydany po uzyskaniu odpowiedniego wykształcenia niezbędnego
             do wykonywania zawodu i jest w tym państwie uznawany za
             odpowiadający dokumentom poświadczającym kwalifikacje wymienionym w
             wykazie, o którym mowa w art. 6b.
         2. Zaświadczenia, o których mowa w ust. 1 pkt. 1 i 2,  mogą być
           przedstawiane  w ciągu 12  miesięcy od  daty  ich wydania.
         3. Lekarz będący obywatelem państwa członkowskiego Unii Europejskiej,
           posiadający dyplom lub dokument wymieniony w wykazie, o którym mowa
           w  art. 6b, ale nie posiadający prawa wykonywania zawodu uzyskuje
           prawo wykonywania zawodu lekarza albo prawo wykonywania zawodu
           lekarza stomatologa po spełnieniu wymagań, o których mowa w art. 5
           ust. 1 pkt 3-5 i ust. 3.";
4) art. 6 otrzymuje brzmienie:
       "Art. 6. 1. W celu uzyskania prawa wykonywania zawodu, lekarz lub lekarz
              stomatolog, przedstawia okręgowej radzie lekarskiej, na obszarze
              której zamierza wykonywać zawód, odpowiednie dokumenty
              stwierdzające spełnienie wymagań określonych w art. 5 ust. 1 pkt
              1 i 2, 4 i 5 oraz w ust. 2, a w przypadku, jeżeli lekarzem tym
              jest osoba, o której mowa w art. 5 ust. 3 - dokumenty
              stwierdzające odbycie stażu podyplomowego i złożenie egzaminu
              państwowego, kończącego staż podyplomowy z wynikiem pozytywnym.
         2. Lekarz, lekarz stomatolog, o którym mowa w art. 5a ust. 3, poza
           dyplomem lub dokumentem potwierdzającym formalne kwalifikacje
           lekarza lub lekarza stomatologa, przedstawia dokumenty określone w
           art. 5 ust. 1 pkt 4 i 5 oraz ust. 3.
         3. W celu uzyskania ograniczonego prawa wykonywania zawodu, lekarz,
           lekarz stomatolog przedstawia, okręgowej radzie lekarskiej, na
           obszarze której zamierza odbyć staż podyplomowy, dokumenty
           stwierdzające spełnienie wymagań, o których mowa w art. 5 ust. 1 pkt
           1  i 2 lit. a) lub c) oraz pkt 4 i 5.
         4. Poza dokumentami, o których mowa w ust. 1-3, lekarz, lekarz
           stomatolog, składa okręgowej radzie lekarskiej oświadczenie
           odnoszące się do okoliczności, o których mowa w art. 5 ust. 1 pkt 3.
         5. Za wystarczające w stosunku do obywatela innego niż Rzeczpospolita
           Polska państwa członkowskiego Unii Europejskiej, w zakresie
           spełnienia wymagań:
           1) o których mowa w art. 5 ust. 1 pkt 4 - uznaje się dokumenty
             odnoszące się do stanu zdrowia wymagane dla wykonywania zawodu
             lekarza, lekarza stomatologa w  państwie członkowskim, którego
             obywatelem jest lekarz, lekarz stomatolog, lub w państwie
             członkowskim, z którego lekarz, lekarz stomatolog przybywa; w
             przypadku, gdy dokumenty tego rodzaju nie są wymagane, za
             wystarczające uważa się dokumenty wydane w tym państwie odnoszące
             się do stanu zdrowia,
           2) o których mowa w art. 5 ust. 1 pkt 5 - uznaje się dokumenty
             wydane przez odpowiednie władze państwa, którego lekarz, lekarz
             stomatolog jest obywatelem lub państwa, z którego on przybywa
             poświadczające, że obowiązujące w tym państwie wymagania dotyczące
             postawy etycznej dla podjęcia zawodu lekarza, lekarza stomatologa
             zostały spełnione; jeżeli w państwie, którego obywatelem jest lub z
             którego przybywa lekarz, lekarz stomatolog, nie wydaje się
             dokumentu poświadczającego spełnienie wymagań dotyczących postawy
             etycznej, za wystarczający uznaje się wyciąg z rejestru skazanych
             wydany w państwie, którego lekarz, lekarz stomatolog jest
             obywatelem lub z którego przybywa.
         6. Dokumenty, o których mowa w ust. 5,  mogą być przedstawiane w ciągu
           3 miesięcy od daty  ich wydania.
         7. Na podstawie złożonych dokumentów i oświadczeń, o których mowa w
           ust. 1-5, okręgowa rada lekarska przyznaje prawo wykonywania zawodu
           lekarza albo prawo wykonywania zawodu lekarza stomatologa albo
           ograniczone prawo wykonywania zawodu lekarza albo ograniczone prawo
           wykonywania zawodu lekarza stomatologa i wydaje dokument "Prawo
           wykonywania zawodu lekarza" albo "Prawo wykonywania zawodu lekarza
           stomatologa" albo "Ograniczone prawo wykonywania zawodu lekarza"
           albo "Ograniczone prawo wykonywania zawodu lekarza stomatologa".
         8. Minister właściwy do spraw zdrowia, po zasięgnięciu opinii
           Naczelnej Rady Lekarskiej określi, w drodze rozporządzenia, wzory
           dokumentów prawa wykonywania zawodu, o których mowa w ust. 7,
           uwzględniając w szczególności niezbędne dane osobowe lekarza, numer
           prawa wykonywania zawodu, adnotacje o wpisie do  okręgowego rejestru
           lekarzy oraz dane dotyczące kwalifikacji lekarza.";
5) dodaje się art. 6a  i  6b w brzmieniu:
      "Art. 6a. 1. Przyznanie prawa wykonywania zawodu lekarza albo
             ograniczonego prawa wykonywania zawodu lekarza albo odmowa
             przyznania tego prawa przez okręgową radę lekarską powinna być
             dokonana niezwłocznie, nie później jednak niż w ciągu 3 miesięcy
             od złożenia wszystkich dokumentów określonych ustawą.
         2. Jeżeli okręgowa rada lekarska posiada informacje dotyczące ważnych
           zdarzeń, które wystąpiły przed podjęciem w Polsce działalności przez
           obywatela innego państwa członkowskiego Unii Europejskiej poza
           terytorium Rzeczypospolitej Polskiej i które mogą mieć wpływ na
           podjęcie lub wykonywanie zawodu lekarza, może poinformować o tych
           zdarzeniach państwo, którego obywatelstwo cudzoziemiec posiada lub
           państwo, z którego cudzoziemiec przybywa, wnosząc o weryfikację tych
           informacji oraz o zawiadomienie o wszelkich dalszych działaniach,
           które zostały podjęte w odniesieniu do dokumentów wydanych przez to
           państwo.
         3. Bieg terminu, o którym mowa w ust. 1, ulega zawieszeniu w
           przypadku, gdy okręgowa rada lekarska poinformowała o zdarzeniach, o
           których mowa w ust. 2, do czasu otrzymania odpowiedzi, nie dłużej
           jednak niż na trzy miesiące.
         4. W przypadku uzasadnionych wątpliwości dotyczących autentyczności
           dyplomów lub dokumentów wydanych przez władze państw członkowskich
           Unii Europejskiej, okręgowa rada lekarska powinna zwrócić się do
           odpowiednich władz państwa członkowskiego Unii Europejskiej o
           potwierdzenie autentyczności dyplomów lub innych dokumentów
           poświadczających formalne kwalifikacje, w tym dotyczące
           specjalizacji, wydanych w tym państwie członkowskim Unii
           Europejskiej, a także o poświadczenie, że lekarz zamierzający
           wykonywać zawód w Rzeczypospolitej Polskiej  uzyskał pełne
           wykształcenie zgodne z przepisami obowiązującymi w określonym
           państwie członkowskim Unii Europejskiej.
        Art. 6b. Minister właściwy do spraw zdrowia ogłosi, w drodze
              obwieszczenia w Dzienniku Urzędowym Rzeczypospolitej Polskiej
              "Monitor Polski", wykaz dyplomów i innych dokumentów
              poświadczających formalne kwalifikacje dla wykonywania zawodu
              lekarza lub lekarza stomatologa przez obywateli innych niż
              Rzeczpospolita Polska państw członkowskich Unii Europejskiej,
              uwzględniając oryginalne i polskie brzmienie nazw dokumentów oraz
              podmiotów właściwych do ich wydania, wynikające z przepisów
              obowiązujących w Unii Europejskiej.";
6) w art. 7:
   a) ust. 1 otrzymuje brzmienie:
     "1. Cudzoziemcowi nie będącemu obywatelem państwa członkowskiego Unii
       Europejskiej można przyznać prawo wykonywania zawodu lekarza albo prawo
       wykonywania zawodu lekarza stomatologa na stałe albo na czas określony,
       jeżeli spełnia warunki określone w art. 5 ust. 1 pkt 2-5 i ust. 3 oraz w
       art. 16c ust. 1.",
   b) ust. 2 i 3 otrzymują brzmienie:
     "2. Cudzoziemcowi, o którym mowa w ust. 1,  można przyznać ograniczone
       prawo wykonywania zawodu lekarza albo prawo wykonywania zawodu lekarza
       stomatologa, jeżeli spełnia warunki określone w art. 5 ust. 1 pkt 2-5.
      3. Cudzoziemcowi, o którym mowa w ust. 1, można przyznać  prawo
       wykonywania zawodu, o którym mowa w ust. 1, 1a i 2, jeżeli ukończył
       studia medyczne w języku polskim albo jeżeli wykazał znajomość języka
       polskiego niezbędną do wykonywania zawodu lekarza potwierdzoną egzaminem
       z języka polskiego.",
   c) ust. 6 otrzymuje brzmienie:
     "6. Egzamin, o którym mowa w ust. 3, przeprowadza Naczelna Rada Lekarska
       zgodnie z przepisami, o których mowa w art. 3 ust. 3 ustawy z dnia 7
       października 1999 r. o języku polskim (Dz.U. Nr 90, poz. 999 oraz z 2000
       r. Nr 29, poz. 358).",
   d) dodaje się ust. 7 i 8 w brzmieniu:
     "7. Opłatę za egzamin, o którym mowa w ust. 3, ponosi osoba zdająca, a
       wpływy z tego tytułu stanowią przychód Naczelnej Rady Lekarskiej.
     8. Minister właściwy do spraw zdrowia, po zasięgnięciu opinii Naczelnej
       Rady Lekarskiej, określi, w drodze rozporządzenia, wysokość opłaty za
       egzamin, o którym mowa w ust. 3.";
7) art. 9 otrzymuje brzmienie:
       "Art. 9. 1. Lekarz o odpowiednio wysokich kwalifikacjach, nie
              posiadający prawa wykonywania zawodu na terytorium
              Rzeczypospolitej Polskiej, ale posiadający to prawo w innym
              państwie, może brać udział w konsylium lekarskim i wykonywać
              zabiegi, których potrzeba wynika z tego konsylium, jeżeli:
           1) został zaproszony przez lekarza posiadającego prawo wykonywania
             zawodu na terytorium Rzeczypospolitej Polskiej, każdorazowo po
             uzyskaniu zgody właściwej okręgowej rady lekarskiej, lub
           2) został zaproszony przez lekarza wykonującego zawód w zakładzie
             opieki zdrowotnej, każdorazowo po uzyskaniu zgody kierownika tego
             zakładu i właściwej okręgowej rady lekarskiej, lub
           3) został zaproszony przez szpital kliniczny lub medyczny instytut
             naukowo-badawczy, który informuje o tym właściwą okręgową radę
             lekarską.
         2. Lekarz będący obywatelem państwa członkowskiego Unii Europejskiej
           czasowo przebywający na terytorium Rzeczypospolitej Polskiej może
           czasowo wykonywać zawód lekarza, lekarza stomatologa bez
           konieczności uzyskania prawa wykonywania zawodu lekarza albo prawa
           wykonywania zawodu stomatologa, jeżeli każdorazowo przed
           rozpoczęciem wykonywania zawodu złoży w okręgowej izbie lekarskiej,
           właściwej ze względu na miejsce wykonywania zawodu:
           1) pisemne oświadczenie o zamiarze wykonywania zawodu lekarza,
             lekarza stomatologa z podaniem miejsca i czasu jego wykonywania na
             terytorium Rzeczypospolitej Polskiej, oraz
           2) zaświadczenie wydane przez właściwy organ państwa członkowskiego
             Unii Europejskiej stwierdzające, że wykonuje zawód lekarza, lekarza
             stomatologa w tym państwie.
         3. Przez czasowe wykonywanie zawodu lekarza należy rozumieć
           wykonywanie zawodu w sposób ciągły, nie dłużej niż 3 miesiące w
           okresie roku.
         4. Lekarz, o którym mowa ust. 2, który nie dopełnił obowiązków
           niezbędnych do czasowego wykonywania zawodu może udzielać pomocy
           lekarskiej w przypadkach określonych w art. 30, pod warunkiem, iż
           oświadczenie i zaświadczenie określone w ust. 2, lekarz ten złoży po
           udzieleniu pomocy lekarskiej, nie później jednak niż w terminie 7
           dni od dnia jej udzielenia.
         5. Zaświadczenie, o którym mowa w ust. 2 pkt 2, może być przedstawiane
           w ciągu 12 miesięcy od daty jego wydania.
         6. Okręgowa rada lekarska wydaje lekarzowi zaświadczenie o spełnieniu
           przez niego obowiązku złożenia oświadczenia oraz o posiadaniu
           zaświadczenia, o którym mowa w ust. 2 pkt 2.
         7. Przepis art. 6a ust. 4 stosuje się odpowiednio.";
8) w art. 10 dodaje się ust. 4 w brzmieniu:
   "4. Przepisów ust. 1-3 nie stosuje się do lekarza będącego obywatelem innego
     niż Rzeczpospolita Polska państwa członkowskiego Unii Europejskiej, który
     posiada dyplom lub inne dokumenty poświadczające formalne kwalifikacje
     wymienione w wykazie, o którym mowa w art. 6b i dotychczas nie uzyskał
     prawa wykonywania zawodu lekarza albo prawa wykonywania zawodu lekarza
     stomatologa na terytorium Rzeczypospolitej Polskiej.";
9) w art. 14 pkt 1 otrzymuje brzmienie:
   "1) utraty obywatelstwa polskiego lub innego państwa członkowskiego Unii
     Europejskiej, jeżeli nie nabył równocześnie obywatelstwa innego państwa
     członkowskiego Unii Europejskiej,";
10) tytuł rozdziału 3 otrzymuje brzmienie:
                                   "Rozdział 3
                               Staż podyplomowy";
11) w art. 15:
   a) ust. 1-3  otrzymują brzmienie:
    "1. Okres stażu podyplomowego lekarza nie może być krótszy niż 12 miesięcy.
     2. Okres stażu podyplomowego lekarza stomatologa wynosi 12 miesięcy.
     3. Egzamin państwowy kończący staż podyplomowy organizuje i przeprowadza
       Centrum Egzaminów Medycznych, o którym mowa w art. 19f.",
   b) dodaje się ust. 3a-3f  w brzmieniu:
    "3a. Lekarz odbywający staż podyplomowy wykonuje zawód na podstawie
       ograniczonego prawa wykonywania zawodu lekarza albo ograniczonego prawa
       wykonywania zawodu lekarza stomatologa pod nadzorem lekarza
       posiadającego specjalizację, o której mowa w art. 64 ust. 1, tytuł
       specjalisty w określonej dziedzinie medycyny albo lekarza stomatologa
       wykonującego zawód przez okres co najmniej 5 lat zwanego dalej
       "opiekunem".
     3b. Lekarz, o którym mowa w ust. 3a, jest uprawniony do wykonywania zawodu
       wyłącznie w miejscu odbywania stażu, z zastrzeżeniem art. 30, oraz
       sytuacji gdy prowadzi prace badawcze w dziedzinie nauk medycznych pod
       kierunkiem lekarza posiadającego prawo wykonywania zawodu. Stażysta jest
       uprawniony w szczególności do:
        1) przedmiotowego i podmiotowego badania pacjenta oraz udzielania porad
         lekarskich po konsultacji z opiekunem,
        2) wydawania, po konsultacji z opiekunem, zleceń lekarskich,
        3) wydawania, po konsultacji z opiekunem, skierowań na badania
         laboratoryjne oraz inne badania diagnostyczne, z wyjątkiem badań
         wymagających metod diagnostycznych i leczniczych stwarzających
         podwyższone ryzyko dla pacjenta,
        4) samodzielnego stosowania, na zlecenie opiekuna, metod
         diagnostycznych i leczniczych, których praktyczna umiejętność została
         potwierdzona przez opiekuna,
        5) wykonywania wspólnie z opiekunem zabiegów operacyjnych oraz wspólnie
         stosowania metod leczniczych i diagnostycznych objętych programem
         stażu,
        6) prowadzenia, pod nadzorem opiekuna, historii choroby i innej
         dokumentacji medycznej,
        7) udzielania informacji o stanie zdrowia pacjenta, po skonsultowaniu z
         opiekunem treści tych informacji,
        8) zlecania czynności pielęgnacyjnych,
        9) w stanach nagłych do doraźnego podania lub zlecenia podania
         pacjentowi leków, a jeżeli są to leki silnie lub bardzo silnie
         działające - po zasięgnięciu, w miarę możliwości, opinii jednego
         lekarza.
     3c. Lekarz odbywający staż nie jest uprawniony do wystawiania recept oraz
       wydania opinii i orzeczeń lekarskich.
     3d. Lekarz, lekarz stomatolog odbywa staż podyplomowy na podstawie umowy o
       pracę, zawartej na czas określony, w celu przygotowania  zawodowego
       obejmującego realizację  programu stażu podyplomowego, z zastrzeżeniem
       ust. 7a.
     3e. Cudzoziemiec, nie będący obywatelem państwa członkowskiego Unii
       Europejskiej, któremu udzielono zezwolenia na osiedlenie się na
       terytorium Rzeczypospolitej Polskiej albo któremu nadano status uchodźcy
       w  Rzeczypospolitej Polskiej, odbywa staż podyplomowy na zasadach
       obowiązujących obywateli polskich.
     3f. Cudzoziemiec, nie będący obywatelem państwa członkowskiego Unii
       Europejskiej, który nie spełnia warunków, o których mowa w ust. 3e, może
       odbyć staż podyplomowy za zgodą ministra właściwego do spraw zdrowia na
       zasadach określonych w przepisach o odbywaniu studiów i uczestniczeniu w
       badaniach naukowych i szkoleniach przez osoby nie będące obywatelami
       polskimi.",
   c) w ust. 5:
     - wyrazy "Minister Zdrowia i Opieki Społecznej"  zastępuje się   wyrazami
       "Minister właściwy do spraw zdrowia",
     - w pkt 1 skreśla się wyrazy "lekarza stomatologa,",
     - w pkt 4 wyrazy "art. 5 ust. 1 pkt 5" zastępuje się wyrazami "art. 5 ust.
       3 pkt 2",
     - skreśla się pkt 5,
     - pkt 6 otrzymuje brzmienie:
      "6) wymagania oraz warunki jakim powinny odpowiadać zakłady opieki
         zdrowotnej, indywidualne praktyki lekarskie i indywidualne
         specjalistyczne praktyki lekarskie, w których odbywane są staże
         podyplomowe oraz sposób dokonywania oceny realizacji programu stażu
         przez te podmioty,",
   d) dodaje się ust. 6b i 6c  w brzmieniu:
    "6b. Wojewoda sprawuje nadzór nad odbywaniem stażu podyplomowego lekarzy,
       lekarzy stomatologów oraz w zakresie spełniania przez podmioty
       prowadzące staż wymagań i warunków, o których mowa w art. 15 ust. 5 pkt
       6.
     6c. Wojewoda w ramach nadzoru, o którym mowa w ust. 6b, jest uprawniony
       do:
        1) wizytacji podmiotu wpisanego na listę, o której mowa w ust. 6,
        2) żądania dokumentacji dotyczącej realizacji programu stażu
         oraz finansowania,
        3) żądania wyjaśnień dotyczących realizacji programu stażu przez
         lekarza,
        4) wydawania zaleceń pokontrolnych,
        5) przekazywania informacji dotyczących przeprowadzonej kontroli
         marszałkowi województwa oraz okręgowej izbie lekarskiej,
        6) wnioskowania do marszałka województwa o skreślenie podmiotu
         wpisanego na  listę, o której mowa w ust. 6.",
   e) ust. 8 otrzymuje brzmienie:
     "8. W uzasadnionych przypadkach,  minister właściwy do spraw zdrowia może
       uznać staż podyplomowy odbyty za granicą za równoważny ze stażem
       podyplomowym odbytym w kraju, z zastrzeżeniem ust. 9.",
   f) dodaje się ust. 9-10 w brzmieniu:
     "9.  Staż podyplomowy i egzamin kończący staż podyplomowy albo staż
       podyplomowy, o ile nie jest wymagany egzamin kończący staż podyplomowy,
       odbyty w kraju członkowskim Unii Europejskiej przez lekarza będącego
       obywatelem  Rzeczypospolitej Polskiej lub innego kraju członkowskiego
       Unii Europejskiej, minister właściwy do spraw zdrowia uznaje za
       równoważny ze stażem podyplomowym i egzaminem kończącym staż podyplomowy
       lub stażem podyplomowym odbytym w kraju, pod warunkiem, że staż
       podyplomowy i egzamin kończący staż podyplomowy albo staż podyplomowy
       odpowiadają odpowiednio warunkom określonym w ust. 1-3 albo ust. 1 i 2
       oraz przepisom wydanym na podstawie ust. 5, z zastrzeżeniem ust. 10.
    10. Lekarzowi, obywatelowi Rzeczypospolitej Polskiej, któremu minister
       właściwy do spraw zdrowia uznał staż podyplomowy, o którym mowa w ust.
       9, za równoważny ze stażem odbytym w kraju, okręgowa rada lekarska
       przyznaje prawo wykonywania zawodu lekarza albo prawo wykonywania zawodu
       lekarza stomatologa, jeżeli spełni warunek określony w art. 5 ust. 3
       pkt 2.";
12) dodaje się art. 45a w brzmieniu:
       "Art. 45a. 1. Lekarz zobowiązany jest zgłosić podmiotowi
               odpowiedzialnemu za wprowadzenie produktu leczniczego na rynek,
               a w przypadku trudności z ustaleniem podmiotu odpowiedzialnego,
               Prezesowi Urzędu Rejestracji Produktów Leczniczych, Wyrobów
               Medycznych i Produktów Biobójczych, niepożądane działanie
               produktu leczniczego.
              2.  Zgłoszenia, o którym mowa w ust. 1, lekarz dokonuje pisemnie
               na formularzu zgłoszenia działania niepożądanego produktu
               leczniczego.
              3. Minister właściwy do spraw zdrowia określa, w drodze
               rozporządzenia, sposób zgłaszania niepożądanego działania
               produktu leczniczego oraz wzór formularza, o którym mowa w ust.
               2, uwzględniając w szczególności termin i tryb dokonania
               zgłoszenia, a także zakres danych podlegających zgłoszeniu,
               dotyczących identyfikacji pacjenta i produktu leczniczego, a
               także opisu niepożądanego działania produktu leczniczego.";
13) w art. 50:
   a) w ust. 1 skreśla się pkt 2,
   b) w ust. 2 w pkt 1 skreśla się wyrazy "i 2",
   c) po ust. 2 dodaje się ust. 2a w brzmieniu:
     "2a.  Do lekarzy będących obywatelami państwa członkowskiego Unii
       Europejskiej czasowo wykonujących zawód lekarza na terytorium
       Rzeczypospolitej Polskiej  stosuje się odpowiednio art. 54 ust. 1-3, a
       także przepisy wydane na podstawie art. 50b ust. 3.",
   d) w ust. 4 w pkt 1 wyrazy "ust. 1 pkt 1 i 2" zastępuje się wyrazami "ust. 1
     pkt 1",
   e) w ust. 5a:
     - po wyrazie "Lekarz" dodaje się wyrazy "z wyjątkiem lekarza
       stomatologa,",
                   -  w  pkt  1 wyrazy "ust. 1 pkt 1 i 2" zastępuje się wyrazami
    "ust. 1 pkt 1";
14) w art. 50a:
   a) w ust. 2 wyrazy "ust. 1 pkt 1 i 2" zastępuje się wyrazami "ust. 1 pkt 1",
    b) w ust. 4 w pkt 3 wyrazy "ust. 1 pkt 1 i 2" zastępuje się wyrazami "ust.
     1 pkt 1";
15) w art. 50b ust. 1 wyrazy "ust. 1 pkt 1 i 2" zastępuje się wyrazami "ust. 1
  pkt 1";
16)  w art. 51 ust. 1 otrzymuje brzmienie:
   "1.  Minister właściwy do spraw zdrowia ustali, w drodze rozporządzenia,
     opłatę za wydanie zezwolenia oraz dokumentów stwierdzających wpis, o
     którym mowa w art. 50 ust. 1 pkt 3 i ust. 2 pkt 3 oraz w art. 50a ust. 3,
     uwzględniając w szczególności rodzaj praktyki lekarskiej objętej
     zezwoleniem oraz liczbę miejsc jej wykonywania.";
17) w art. 52:
   a) w ust. 1 w pkt 4 wyrazy "ust. 1 pkt 1 i 2" zastępuje się wyrazami "ust. 1
     pkt 1",
   b) w ust. 2 wyrazy "ust. 1 pkt 1 i 2" zastępuje się wyrazami "ust. 1 pkt 1";
18) w art. 57:
   a) w ust. 1 wyrazy "art. 5, art. 7 ust. 1-5" zastępuje się wyrazami "art. 57
ust. 1-5",
   b) dodaje się ust. 1a w brzmieniu:
    "1a. Uchwały, o których mowa w ust. 1, podpisują przewodniczący lub
       zastępca przewodniczącego i sekretarz okręgowej rady lekarskiej albo
       prezes lub wiceprezes i sekretarz Naczelnej Rady Lekarskiej.";
19) po art. 57 dodaje się art. 57a w brzmieniu:
      "Art. 57a. 1. Lekarzowi będącemu obywatelem państwa członkowskiego Unii
             Europejskiej zamierzającemu lub wykonującemu zawód lekarza na
             stałe lub czasowo na terenie Rzeczypospolitej Polskiej,
             niezbędnych informacji w zakresie ogólnych zasad wykonywania
             zawodu lekarza, z uwzględnieniem przepisów dotyczących ochrony
             zdrowia udziela podmiot upoważniony przez ministra właściwego do
             spraw zdrowia.
         2. Minister właściwy dla spraw zdrowia określi, w drodze
           rozporządzenia, wykaz podmiotów, o których mowa w ust. 1,
           uwzględniając szczegółowy zakres informacji niezbędnych do
           wykonywania zawodu lekarza na terenie Rzeczypospolitej Polskiej.";
20) użyte w art. 12 ust. 6, art. 16 ust. 2 i 3, art. 17 ust. 2, art. 18 ust. 2,
  art. 19 ust. 2, w art. 29 ust. 5 i 6, w art. 41 ust. 2, w art. 45 ust. 3, w
  art. 47 i w art. 50b ust. 3 i 4 w różnych przypadkach wyrazy: "Minister
  Zdrowia i Opieki Społecznej" zastępuje się użytymi w odpowiednich przypadkach
  wyrazami "minister właściwy do spraw zdrowia".
                                        
                                     Art. 2.
W ustawie z dnia 17 maja 1989 r. o izbach lekarskich (Dz.U. Nr 30, poz. 158, z
1990 r. Nr 90, poz. 120, z 1996 r. Nr 106, poz. 496, z 1997 r. Nr 28, poz. 152
oraz z 1998 r. Nr 106, poz. 668) wprowadza się następujące zmiany:
1) w art. 2 ust. 4 otrzymuje brzmienie:
   "4. Wojskowa Izba Lekarska ma uprawnienia i obowiązki okręgowej izby
     lekarskiej i działa na terenie całego kraju";
2) w art. 4 w ust. 2:
   a) w pkt 1 wyraz "stwierdzanie"  zastępuje się wyrazem "przyznawanie",
   b) pkt 4 otrzymuje brzmienie:
     "4) współdziałanie w sprawach doskonalenia zawodowego lekarzy,";
3) w art. 17 skreśla się ust. 1;
4) w art. 25:
   a) pkt 1 otrzymuje brzmienie:
     "1) przyznaje prawo wykonywania zawodu lekarza, lekarza stomatologa albo
       ograniczone prawo wykonywania zawodu lekarza, lekarza stomatologa,",
   b) dodaje się pkt 1a i 1b w brzmieniu:
     "1a) prowadzi okręgowy rejestr lekarzy,
      1b) wykonuje zadania i czynności określone w art. 4 ust. 1 pkt 1 i 3-9
       oraz ust. 2 pkt 2-8, 10 i 11,";
5) w art. 35 w ust. 1 dodaje się pkt 15 w brzmieniu:
   "15) prowadzi Centralny Rejestr Lekarzy Rzeczypospolitej Polskiej";
6) po Rozdziale 8 "Majątek i gospodarka finansowa" dodaje się Rozdział 8a w
  brzmieniu:
                                  "Rozdział 8a
                             Obowiązki informacyjne
      Art. 61a. 1. W przypadku, jeżeli Naczelna Rada Lekarska lub okręgowe rady
             lekarskie posiadają informacje dotyczące spraw, które mogą mieć
             wpływ na wykonywanie zawodu lekarza, a w szczególności dotyczące
             postępowania dyscyplinarnego lub karnego wobec osoby, która
             zamierza wykonywać lub wykonuje zawód lekarza w innym niż
             Rzeczpospolita Polska państwie członkowskim Unii Europejskiej,
             przekaże takie informacje odpowiednim władzom tego państwa
             członkowskiego Unii Europejskiej.
         2. W przypadku, jeżeli Naczelna Rada lekarska lub okręgowa rada
           lekarska otrzyma informacje od odpowiednich władz państwa
           członkowskiego Unii Europejskiej o zdarzeniu, które może mieć wpływ
           na wykonywanie przez daną osobę zawodu lekarza lub lekarza
           stomatologa, podejmie odpowiednie działania dla sprawdzenia
           prawdziwości tych informacji oraz w zależności od ustaleń podejmie
           postępowanie, o którym mowa w art. 41-57. Właściwa rada poinformuje
           odpowiednie władze państwa członkowskiego Unii Europejskiej, od
           których pochodzi informacja o podjętych środkach w terminie trzech
           miesięcy od dnia otrzymania informacji.
         3. Rady lekarskie zapewniają poufność otrzymanych i przekazanych
           informacji.
       Art. 61b. Naczelna Rada Lekarska i okręgowe rady lekarskie udzielają
              zainteresowanym lekarzom informacji dotyczących ogólnych zasad
              wykonywania zawodu, a także zasad etyki zawodowej lekarzy.";
7) w art. 65 skreśla się ust. 2.
                                        
                                     Art. 3.
W ustawie z dnia 12 września 1990 r. o szkolnictwie wyższym (Dz.U. z 1990 r. Nr
65, poz. 385, z 1992 r. Nr 63, poz. 314 i Nr 54, poz. 254, z 1994 r. Nr 43, poz.
163, Nr 1, poz. 3, Nr 105, poz. 509 i Nr 121, poz. 591, z 1996 r. Nr 5, poz. 34
i nr 24, poz. 110, z 1997 r. Nr 28, poz. 153, Nr 96, poz. 590, Nr 121, poz. 770,
Nr 104, poz. 661 i Nr 141, poz. 943, z 1998 r. Nr  50, poz. 310, Nr 162, poz.
1115, Nr 106, poz. 668 i Nr 162, poz. 1118, z 2000 r. Nr 120, poz. 1268 i  Nr
122, poz. 1314 oraz z 2001 r. Nr 85, poz. 924) w art. 4:
1) dodaje się ust. 2a w brzmieniu:
   "2a. W uczelniach medycznych w ramach kursów specjalnych, o których mowa
     w ust. 2 mogą być prowadzone również kursy szkoleniowe, określone
     programem specjalizacji odbywanej przez lekarzy, lekarzy stomatologów,
     farmaceutów oraz inne osoby wykonujące zawód medyczny, określone odrębnymi
     przepisami.";
2) dodaje się ust. 3a w brzmieniu:
   "3a. Minister właściwy do spraw zdrowia w porozumieniu z ministrem właściwym
     do spraw szkolnictwa wyższego, po zasięgnięciu opinii właściwych
     naczelnych organów samorządów zawodów medycznych określi, w drodze
     rozporządzenia,  limit przyjęć na studia w poszczególnych uczelniach
     medycznych lub uczelniach prowadzących działalność dydaktyczną i badawczą
     w dziedzinie nauk medycznych, z uwzględnieniem poszczególnych kierunków i
     trybów kształcenia, uwzględniając możliwości dydaktyczne uczelni oraz
     zapotrzebowanie na absolwentów tych uczelni.".
                                        
                                     Art. 4.
W ustawie  z dnia 30 sierpnia 1991 r. o zakładach opieki zdrowotnej (Dz.U. Nr
91, poz. 408, z 1992 r. Nr 63, poz. 315, z 1994 r. Nr 121, poz. 591, z 1995 r.
Nr 141, poz. 692 i Nr 138, poz. 682, z 1996 r. Nr 24, poz. 110, z 1997 Nr 104
poz. 661 i Nr 121, poz. 769, 1998 Nr 162, poz. 1115, Nr 106, poz. 668 i Nr 117,
poz. 756, z 1999 r. Nr  28, poz. 255 i 256 oraz Nr 84, poz. 935 , z 2000 r. Nr
12, poz. 136, Nr 3, poz. 28, Nr 43, poz. 489, Nr 84, poz. 948 i Nr 120, poz.
1268, oraz z 2001 r. Nr 5, poz. 45 i Nr 88, poz. 961) wprowadza się następujące
zmiany:
1) w art. 66 w ust. 1 po wyrazach "w sposób ciągły:" dodaje się wyrazy
  "konsultantom, o których mowa w art. 66a,";
2) art. 66a otrzymuje brzmienie:
      "Art. 66a 1. Minister właściwy do spraw zdrowia może powołać konsultantów
             krajowych spośród specjalistów z poszczególnych dziedzin medycyny,
             farmacji oraz innych dziedzin mających zastosowanie w ochronie
             zdrowia, do wykonywania zadań opiniodawczych, doradczych i
             kontrolnych dla organów administracji rządowej, podmiotów
             tworzących zakłady opieki zdrowotnej oraz Kas Chorych, a także do
             prowadzenia nadzoru nad  stroną merytoryczną doskonalenia
             zawodowego lekarzy i lekarzy stomatologów, szkolenia podyplomowego
             farmaceutów oraz osób wykonujących inne zawody medyczne.
         2. W celu realizacji zadań państwa związanych wyłącznie z obronnością
           kraju w czasie wojny i pokoju, minister właściwy do spraw zdrowia, w
           porozumieniu z Ministrem Obrony Narodowej może powołać konsultanta
           krajowego w dziedzinie lub dziedzinach medycyny związanych z
           realizacją tych zadań.
         3. Wojewoda albo właściwi wojewodowie w porozumieniu z ministrem
           właściwym do spraw zdrowia mogą powołać konsultanta wojewódzkiego do
           wykonywania zadań, o których mowa w ust. 1, odpowiednio na obszarze
           województwa albo kilku województw, w dziedzinach określonych w ust.
           1.
         4. Działalność konsultanta krajowego jest finansowana ze środków
           ministra właściwego do spraw zdrowia, a w odniesieniu do
           konsultantów wymienionych w ust. 2 ze środków Ministra Obrony
           Narodowej.
         5. Działalność konsultanta wojewódzkiego jest finansowana ze środków
           właściwego wojewody albo ze środków właściwych wojewodów.
         6. Minister właściwy do spraw zdrowia, określi w drodze
           rozporządzenia, tryb powoływania konsultantów krajowych i
           wojewódzkich, ich szczegółowe zadania, a także uprawnienia do
           udziału w komisjach
           i zespołach powoływanych w celu realizacji polityki zdrowotnej,
           sposób finansowania tych zadań, zasady wynagradzania konsultantów
           oraz zakres współpracy pomiędzy konsultantami i organami, które
           utworzyły zakłady opieki zdrowotnej, oraz pomiędzy konsultantem
           krajowym i wojewódzkim.".
                                        
                                     Art. 5.
 1. Dokumenty "Prawo wykonywania zawodu lekarza", "Prawo wykonywania zawodu
  lekarza stomatologa", "Ograniczone prawo wykonywania zawodu lekarza",
  "Ograniczone prawo wykonywania zawodu lekarza stomatologa", wydane na
  podstawie dotychczasowych przepisów zachowują ważność.
2. Do dnia przystąpienia Rzeczypospolitej Polskiej do Unii Europejskiej, lekarz
  może wykonywać indywidualną praktykę lekarską, specjalistyczną praktykę
  lekarską oraz grupową praktykę lekarską, jeżeli wykonywał zawód co najmniej
  przez okres 2 lat od ukończenia stażu podyplomowego.
                                        
                                     Art. 6.
Dotychczasowe przepisy wykonawcze zachowują moc do czasu wydania nowych
przepisów  wykonawczych, jeżeli nie są sprzeczne z niniejszą ustawą, nie dłużej
jednak niż przez okres dwóch lat od dnia wejścia w życie niniejszej ustawy.
                                        
                                     Art. 7.
Jednolity tekst ustawy z 5 grudnia 1996 r. o zawodzie lekarza zostanie ogłoszony
w terminie 3 miesięcy od dnia ogłoszenia niniejszej ustawy.
                                        
                                     Art. 8.
Przepisy art. 1 pkt 1-5, pkt 6 lit. a) i b), pkt 7-9, pkt 11 lit. f,  pkt 13
lit. a, pkt 16 oraz art. 2 pkt 6 stosuje się do obywateli państw członkowskich
Unii Europejskiej z dniem uzyskania przez  Rzeczpospolitą Polską członkostwa w
Unii Europejskiej.
                                        
                                     Art. 9.
Ustawa wchodzi w życie po upływie 3 miesięcy od dnia ogłoszenia.
