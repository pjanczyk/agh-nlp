



Dz.U. z 2002 r. Nr 144, poz. 1209
                                       
                                       
                                       
                                   U S T A W A
                            z dnia 27 lipca 2002 r.
                                       
      o zmianie ustawy o dopłatach do oprocentowania kredytów udzielanych
     lekarzom, lekarzom stomatologom, pielęgniarkom, położnym i technikom
                   medycznym oraz o umarzaniu tych kredytów
                                       
                                    Art. 1.
W ustawie z dnia 24 sierpnia 2001 r. o dopłatach do oprocentowania kredytów
udzielanych lekarzom, lekarzom stomatologom, pielęgniarkom, położnym
i technikom medycznym oraz o umarzaniu tych kredytów (Dz. U. Nr 128, poz.
1406) wprowadza się następujące zmiany:
1) tytuł ustawy otrzymuje brzmienie:
    "o dopłatach do oprocentowania kredytów udzielanych lekarzom, lekarzom
     stomatologom, pielęgniarkom, położnym oraz o umarzaniu tych kredytów";
2) art. 2 otrzymuje brzmienie:
       "Art. 2. Dopłaty stosuje się do oprocentowania kredytów udzielanych
              przez banki, o których mowa w art. 3 ust. 2, lekarzom, lekarzom
              stomatologom, pielęgniarkom, położnym, zwanym dalej
              "kredytobiorcami", którzy nie nabyli uprawnień do świadczeń
              emerytalnych w dniu zawarcia umowy kredytowej oraz nie
              korzystają z uprawnień do świadczeń rentowych, jeżeli:
           1) rozwiązano z nimi umowę o pracę w publicznym zakładzie opieki
             zdrowotnej z przyczyn dotyczących pracodawcy oraz podjęli
             działalność, o której mowa w art. 1, po dniu 1 stycznia 2000 r.
             albo
           2) byli zatrudnieni w publicznym zakładzie opieki zdrowotnej w dniu
             1 stycznia 2002 r. i złożą pisemne oświadczenie o gotowości
             rozwiązania umowy o pracę oraz podjęcia działalności, o której
             mowa w art. 1, z zastrzeżeniem art. 8 ust. 1 pkt 2.";
3) w art. 3 po ust. 2 dodaje się ust. 2a w brzmieniu:
  "2a. Oprocentowanie kredytu udzielonego kredytobiorcom przez banki,
     o których mowa w ust. 2, nie może przekraczać 3 punktów procentowych
     ponad wysokość stopy redyskontowej weksli przyjmowanych do redyskonta
     przez Narodowy Bank Polski.";
4) w art. 4 w ust. 1:
   a) pkt 1 otrzymuje brzmienie:
     "1) kredytobiorca, prowadzący indywidualną praktykę lekarską,
       indywidualną specjalistyczną praktykę lekarską, przez okres nie
       krótszy niż 3 lata zatrudniać będzie, w przeliczeniu na pełny wymiar
       czasu pracy, co najmniej jednego pracownika,",
   b) po pkt 1 dodaje się pkt 1a w brzmieniu:
     "1a) kredytobiorca, prowadzący indywidualną praktykę pielęgniarek,
       indywidualną praktykę położnych, indywidualną specjalistyczną praktykę
       pielęgniarek, indywidualną specjalistyczną praktykę położnych, przez
       okres nie krótszy niż 3 lata zatrudniać będzie pracownika, którego
       czas pracy w przeliczeniu na pełny wymiar czasu pracy, stanowi
       równoważnik 0,5,";
5) w art. 5 ust. 1 i 2 otrzymują brzmienie:
  "1. Minister właściwy do spraw zdrowia przekazuje w danym roku budżetowym
     środki na realizację dopłat do oprocentowania kredytów oraz umorzeń, na
     zasadach określonych w umowie zawartej z Bankiem Gospodarstwa Krajowego,
     na wyodrębniony rachunek w tym banku.
    2. Umowa określa w szczególności:
     1) limit środków przeznaczonych na dopłaty i umorzenia,
     2) zasady, tryb i terminy przekazywania ministrowi właściwemu do spraw
       zdrowia informacji o wysokości kwot planowanych umorzeń i zawartych
       umowach,
     3) czynności bankowe dokonywane w związku z wykonywaniem niniejszej
       ustawy oraz przysługujące z tego tytułu wynagrodzenie banku,
     4) szczegółowy tryb przekazywania i rozliczania środków na dopłaty
       i umorzenia oraz tryb zwrotu do budżetu państwa środków pochodzących z
       dopłat przez banki, które podpisały z Bankiem Gospodarstwa Krajowego
       umowę, na podstawie art. 3 ust. 2.";
6) w art. 7 :
   a) w ust. 1 w pkt 2 skreśla się wyrazy "i technika medycznego",
   b) w ust. 3 skreśla się wyrazy "lub technikiem medycznym";
7) w art. 8:
   a) w ust. 2 po wyrazie "kredytu" dodaje się wyrazy "powiększonej o 50% tych
     odsetek",
   b) skreśla się ust. 4.
                                       
                                    Art. 2.
Ustawa wchodzi w życie po upływie 14 dni od dnia ogłoszenia.
