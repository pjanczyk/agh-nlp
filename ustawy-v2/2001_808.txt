



Dz.U. z 2001 r. Nr 76, poz. 808
                                                                                
                                                                                
                                                                                
                                     USTAWA
                            z dnia 21 czerwca 2001 r.
                                        
        o zmianie ustawy o wspieraniu przedsięwzięć termomodernizacyjnych
                                        
                                        
                                     Art. 1.
W ustawie z dnia 18 grudnia 1998 r. o wspieraniu przedsięwzięć
termomodernizacyjnych (Dz.U. Nr 162, poz. 1121 oraz z 2000 r. Nr 48, poz. 550)
wprowadza się następujące zmiany:
1) w art. 1 w pkt 1 lit. a) i lit. b) otrzymują brzmienie:
  "a) zmniejszenie zużycia energii dostarczanej do budynków mieszkalnych,
     budynków zbiorowego zamieszkania i budynków służących do wykonywania przez
     jednostki samorządu terytorialnego zadań publicznych na potrzeby
     ogrzewania oraz podgrzewania wody użytkowej,
   b) zmniejszenie strat energii w lokalnych sieciach ciepłowniczych oraz
     zasilających je lokalnych źródłach ciepła, jeżeli budynki, wymienione w
     lit. a), do których dostarczana jest z tych sieci energia, spełniają
     wymagania w zakresie oszczędności energii określone obowiązującymi
     przepisami lub zostały podjęte działania mające na celu zmniejszenie
     zużycia energii dostarczanej do tych budynków,";
2) w art. 2:
   a) w pkt 1 lit. a) otrzymuje brzmienie:
     "a) ulepszenie, w wyniku którego następuje zmniejszenie rocznego
       zapotrzebowania na energię zużywaną na potrzeby, o których mowa w art. 1
       pkt 1 lit. a):
           - w budynkach, w których modernizuje się jedynie system grzewczy co
najmniej o 10%,
           - w budynkach, w których w latach 1985-2001 przeprowadzono
            modernizację systemu grzewczego - co najmniej o 15%,
           - w pozostałych budynkach - co najmniej o 25%,",
   b) pkt 2 otrzymuje brzmienie:
     "2) budynek:
         a) budynek mieszkalny,
         b) budynek zbiorowego zamieszkania, przez który rozumie się dom opieki
           społecznej, hotel robotniczy, internat i bursę szkolną, dom
           studencki, dom dziecka, dom emeryta i rencisty, dom dla bezdomnych
           oraz budynki o podobnym przeznaczeniu,
         c) budynek wykorzystywany przez jednostki samorządu terytorialnego do
           wykonywania zadań publicznych, stanowiący ich własność,";
3) art. 4 otrzymuje brzmienie:
     "Art. 4. Premia termomodernizacyjna przysługuje inwestorowi, jeżeli ze
           zweryfikowanego, zgodnie z art. 5 ust. 3, audytu energetycznego
           wynika, że:
            1) kredyt udzielony na realizację przedsięwzięcia
              termomodernizacyjnego nie przekroczy 80% jego kosztów, a okres
              spłaty kredytu pomniejszonego o premię termomodernizacyjną nie
              przekroczy 10 lat,
            2) miesięczne raty spłaty kredytu wraz z odsetkami nie są mniejsze
              od raty kapitałowej powiększonej o należne odsetki i nie są
              większe od równowartości 112 kwoty rocznych oszczędności kosztów
              energii, uzyskanych w wyniku realizacji przedsięwzięcia
              termomodernizacyjnego; na wniosek inwestora bank kredytujący może
              ustalić wyższe raty spłaty kredytu.";
4) po art. 4 dodaje się art. 4a w brzmieniu:
      "Art. 4a. 1. Bank Gospodarstwa Krajowego przyznaje premie
             termomodernizacyjne w granicach wolnych środków Funduszu.
         2. Bank Gospodarstwa Krajowego okresowo informuje banki kredytujące o
           stanie wolnych środków Funduszu.";
5) w art. 5:
   a) ust. 1 otrzymuje brzmienie:
     "1. Inwestor składa do Banku Gospodarstwa Krajowego, za pośrednictwem
       banku kredytującego, wniosek o przyznanie premii termomodernizacyjnej,
       do którego dołącza audyt energetyczny.",
   b) po ust. 2 dodaje się ust. 2a w brzmieniu:
    "2a. W przypadku okresowego braku wolnych środków Funduszu, Bank
       Gospodarstwa Krajowego zawiadamia inwestora i bank kredytujący o
       pozostawieniu bez rozpatrzenia wniosku, o którym mowa w ust. 1. Wnioski
       pozostawione bez rozpatrzenia są rozpatrywane w pierwszej kolejności, po
       uzyskaniu wolnych środków na rachunku Funduszu.";
6) w art. 6 ust. 1 otrzymuje brzmienie:
  "1. Bank Gospodarstwa Krajowego przekazuje premię termomodernizacyjną bankowi
     kredytującemu, jeżeli przedsięwzięcie termomodernizacyjne:
     1) zostało zrealizowane zgodnie z projektem budowlanym,
     2) zostało zakończone w terminie określonym w umowie kredytu.";
7) art. 8 otrzymuje brzmienie:
        "Art. 8. Minister właściwy do spraw architektury i budownictwa, po
              zasięgnięciu opinii Prezesa Urzędu Mieszkalnictwa i Rozwoju
              Miast, określi, w drodze rozporządzenia:
           1) szczegółowy zakres i formy audytu energetycznego oraz algorytm
             oceny opłacalności przedsięwzięcia termomodernizacyjnego, a także
             wzory kart audytu energetycznego,
           2) szczegółowe zasady i tryb weryfikacji audytu energetycznego oraz
             szczegółowe warunki, jakie powinny spełniać podmioty, którym Bank
             Gospodarstwa Krajowego może zlecać wykonanie weryfikacji audytów
             energetycznych
            - mając na uwadze zapewnienie właściwej jakości ich weryfikacji.";
8) w art. 9 w ust. 2 wyrazy "Minister Skarbu Państwa" zastępuje się wyrazami
  "minister właściwy do spraw Skarbu Państwa";
9) użyte w art. 9 w ust. 2, w art. 12 w ust. 1 w pkt 1 w różnych przypadkach
  wyrazy "Minister Finansów" zastępuje się użytymi w odpowiednich przypadkach
  wyrazami "minister właściwy do spraw finansów publicznych";
10) w art. 11 w ust. 1 w pkt 3 kropkę zastępuje się przecinkiem i dodaje się pkt
  4 w brzmieniu:
     "4) pokrycie kosztów promocji Funduszu.";
11) w art. 12 dodaje się ust. 3 w brzmieniu:
   "3. Bank Gospodarstwa Krajowego składa Prezesowi Urzędu Mieszkalnictwa i
     Rozwoju Miast w okresach kwartalnych sprawozdanie z realizacji planu
     finansowego Funduszu.";
12) w art. 13 ust. 2 otrzymuje brzmienie:
   "2. Wysokość wynagrodzenia prowizyjnego określa minister właściwy do spraw
      finansów publicznych, w drodze rozporządzenia.";
13) skreśla się art. 18.
  
                                     Art. 2.
W stosunku do umów o kredyt na realizację przedsięwzięć termomodernizacyjnych
zawartych po dniu ogłoszenia ustawy, w zakresie terminu wypłaty premii
termomodernizacyjnej, stosuje się przepisy niniejszej ustawy.
                                     Art. 3.
Dotychczasowe przepisy wykonawcze wydane na podstawie art. 8 ust. 4 ustawy, o
której mowa w art. 1, zachowują moc do czasu wydania nowych przepisów
wykonawczych, jeżeli nie są sprzeczne z niniejszą ustawą, jednak nie dłużej niż
przez okres 3 miesięcy od dnia wejścia w życie ustawy.
                                     Art. 4.
Ustawa wchodzi w życie po upływie 14 dni od dnia ogłoszenia.
