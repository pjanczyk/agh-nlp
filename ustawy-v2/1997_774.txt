



Dz.U. z 2000 r. Nr 114, poz. 1194
                                        
                                        
                                        
                                        
                                     USTAWA
                           z dnia 30 listopada 2000 r.
                                        
           o zmianie ustawy - Przepisy wprowadzające ustawę o Krajowym
                                Rejestrze Sądowym
                                        
                                        
                                     Art. 1.
W ustawie z dnia 20 sierpnia 1997 r. - Przepisy wprowadzające ustawę o Krajowym
Rejestrze Sądowym (Dz.U. Nr 121, poz. 770) wprowadza się następujące zmiany:
1) art. 1 otrzymuje brzmienie:
     "Art. 1. Ustawa o Krajowym Rejestrze Sądowym wchodzi w życie z dniem 1
           stycznia 2001 r., z wyjątkiem art. 38 pkt 1 lit. f), który wchodzi w
           życie z dniem 1 kwietnia 2001 r.";
2) po art. 1 dodaje się art. 1a w brzmieniu:
      "Art. 1a. 1. Do dnia 31 grudnia 2001 r. podjęcie działalności
             gospodarczej przez osoby fizyczne wymaga wpisu do ewidencji
             działalności gospodarczej, wykonywanej na zasadach określonych w
             art. 88a-88g ustawy z dnia 19 listopada 1999 r. - Prawo
             działalności gospodarczej (Dz. U. Nr 101, poz. 1178 i Nr 86, poz.
             958).
         2. Osoby fizyczne, które do dnia 31 grudnia 2000 r. wykonywały
           działalność gospodarczą nieobjętą obowiązkiem ewidencjonowania, są
           obowiązane w terminie 6 miesięcy od dnia wejścia w życie ustawy, o
           której mowa w ust. 1, zgłosić wykonywanie tej działalności do
           ewidencji działalności gospodarczej.
         3. Osoby fizyczne, które do dnia 31 grudnia 2000 r. wykonywały
           działalność gospodarczą jako wspólnicy spółek cywilnych, są
           obowiązane w terminie 3 miesięcy od dnia wejścia w życie ustawy, o
           której mowa w ust. 1, dostosować formę wykonywanej działalności do
           wymogów tej ustawy.";
3) w art. 2 ust. 1 otrzymuje brzmienie:
   "1. Sprawy wszczęte z wniosku przedsiębiorcy o dokonanie pierwszego wpisu do
     ewidencji działalności gospodarczej, a niezakończone do dnia 31 grudnia
     2001r., organ ewidencyjny przekazuje z dniem 1 stycznia 2002 r. właściwemu
     sądowi rejonowemu (sądowi gospodarczemu), o którym mowa w art. 2 ust. 1
     ustawy o Krajowym Rejestrze Sądowym, zwanemu dalej "sądem rejestrowym";
4) art. 3 otrzymuje brzmienie:
       "Art. 3. 1. Sprawy wszczęte z wniosku przedsiębiorcy o dokonanie
              dalszych wpisów do ewidencji działalności gospodarczej, a nie
              zakończone do dnia 31 grudnia 2001r., organ ewidencyjny
              przekazuje z dniem 1 stycznia 2002 r. właściwemu sądowi
              rejestrowemu. Przepisy art. 2 ust. 2 i 3 stosuje się odpowiednio.
         2. Wraz z wnioskiem, o którym mowa w ust. 1, organ ewidencyjny
           przekazuje właściwemu sądowi rejestrowemu zaświadczenie o wpisie do
           ewidencji działalności gospodarczej przedsiębiorcy, którego sprawa
           dotyczy.
         3. Sąd rejestrowy dokonuje z urzędu wpisu podmiotu do Krajowego
           Rejestru Sądowego zgodnie z przepisami ustawy, o której mowa w art.
           1. Przepisu art. 694{6} § 2 Kodeksu postępowania cywilnego nie
           stosuje się.
         4. W przypadku, o którym mowa w ust. 3, sąd rejestrowy może wezwać
           wnioskodawcę do uzupełnienia złożonych wniosków oraz danych
           niezbędnych do dokonania wpisu z urzędu, zgodnie z wymogami ustawy,
           o której mowa w art. 1.";
5) w art. 4:
   a) dotychczasową treść oznacza się jako ust. 1,
   b) po ust. 1 dodaje się ust. 2 w brzmieniu:
     "2. Wpis, o którym mowa w art. 3 ust. 3, jest wolny od opłaty sądowej.";
6) art. 6 otrzymuje brzmienie:
       "Art. 6. 1. Sprawy o dokonanie dalszych wpisów do dotychczasowych
              rejestrów sądowych, z wyjątkiem spraw podmiotów określonych w
              art. 10, wszczęte a niezakończone do dnia wejścia w życie ustawy,
              o której mowa w art. 1, sąd dotychczas właściwy  rozpoznaje
              według przepisów dotychczasowych, nie dłużej jednak niż do dnia
              30 czerwca 2001 r.
         2. Jeżeli po dniu wejścia w życie ustawy, o której mowa w art. 1, w
           trakcie rozpoznawania sprawy o dokonanie dalszych wpisów do
           dotychczasowych rejestrów sądowych, zostanie złożony wniosek o
           kolejny wpis, sąd dotychczas właściwy przekazuje wszystkie sprawy
           dotyczące tego podmiotu sądowi rejestrowemu.
         3. Jeżeli po dniu wejścia w życie ustawy, o której mowa w art. 1,
           postanowienie w przedmiocie wpisu do dotychczasowych rejestrów
           sądowych zostanie uchylone i sprawa zostanie przekazana do ponownego
           rozpoznania, podlega ona rozpoznaniu przez sąd rejestrowy zgodnie z
           przepisami tej ustawy. Przepis stosuje się odpowiednio w przypadku
           podjęcia zawieszonego postępowania.
         4. W przypadkach, o których mowa w ust. 2 lub 3, sąd rejestrowy
           dokonuje z urzędu pierwszego wpisu podmiotu do Krajowego Rejestru
           Sądowego, zgodnie z przepisami ustawy, o której mowa w art. 1.
           Przepisu art. 694{6} § 2 Kodeksu postępowania cywilnego nie stosuje
           się.
         5. W przypadkach, o których mowa w ust. 2 lub 3, sąd rejestrowy może
           wezwać wnioskodawcę do uzupełnienia złożonych wniosków oraz danych
           niezbędnych do dokonania wpisu z urzędu, zgodnie z wymogami ustawy,
           o której mowa w art. 1.
         6. Wpis, o którym mowa w ust. 4, jest wolny od opłaty sądowej.";
7) art. 7 otrzymuje brzmienie:
       "Art. 7. 1. Podmiot podlegający obowiązkowi wpisu do rejestru
              przedsiębiorców, zgodnie z przepisami ustawy, o której mowa w
              art. 1, wpisany do rejestru sądowego na podstawie przepisów
              obowiązujących do dnia wejścia w życie ustawy, jest obowiązany do
              złożenia wniosku o wpis do rejestru przedsiębiorców. Przepis art.
              50 ustawy o Krajowym Rejestrze Sądowym stosuje się odpowiednio.
         2. Podmiot podlegający obowiązkowi wpisu do rejestru przedsiębiorców,
           zgodnie z przepisami ustawy, o której mowa w art. 1, wpisany do
           ewidencji działalności gospodarczej na podstawie przepisów
           obowiązujących do dnia 31 grudnia 2001 r. jest obowiązany do
           złożenia wniosku o wpis do rejestru przedsiębiorców.";
8) po art. 7 dodaje się art. 7a w brzmieniu:
      "Art. 7a. 1. Wniosek o wpis do rejestru przedsiębiorców, sporządzony na
             urzędowym formularzu, o którym mowa w art. 19 ust. 2 ustawy o
             Krajowym Rejestrze Sądowym, składa się odpowiednio do organu
             ewidencyjnego lub do sądu prowadzącego dotychczasowy rejestr
             sądowy na podstawie przepisów obowiązujących do dnia wejścia w
             życie ustawy.
         2. Wraz z wnioskiem, o którym mowa w ust. 1, organ ewidencyjny
           przekazuje właściwemu sądowi rejestrowemu zaświadczenie o wpisie do
           ewidencji działalności gospodarczej przedsiębiorcy, którego sprawa
           dotyczy, z wyłączeniem akt dotyczących tego przedsiębiorcy.
         3. Wraz z wnioskiem, o którym mowa w ust. 1, sąd prowadzący rejestr
           sądowy na podstawie przepisów obowiązujących do dnia wejścia w życie
           ustawy przekazuje właściwemu sądowi rejestrowemu akta dotyczące
           podmiotu objętego wnioskiem.
         4. Sąd rejestrowy prowadzi postępowanie zgodnie z przepisami ustawy, o
           której mowa w art. 1, oraz z uwzględnieniem art. 6. Przepisu art. 19
           ust. 3 ustawy o Krajowym Rejestrze Sądowym oraz art. 130{1} Kodeksu
           postępowania cywilnego nie stosuje się.
         5. Sąd rejestrowy może wezwać wnioskodawcę do uzupełnienia wniosku, o
           którym mowa w ust. 1.
         6. Wniosek, o którym mowa w ust. 1, jest wolny od opłaty sądowej, z
           zastrzeżeniem art. 8 ust. 2.";
9) w art. 8 w ust. 1 skreśla się wyrazy "ust. 1";
10) art. 9 otrzymuje brzmienie:
       "Art. 9. 1. Do czasu rejestracji, zgodnie z przepisami ustawy, o której
              mowa w art. 1, nie dłużej jednak niż do dnia 31 grudnia 2003 r.,
              zachowują moc dotychczasowe wpisy w ewidencji działalności
              gospodarczej.
         2. Do czasu rejestracji, zgodnie z przepisami ustawy, o której mowa w
           art. 1, zachowują moc dotychczasowe wpisy w rejestrach sądowych.
         3. Do czasu rejestracji, o której mowa w ust. 1 i 2, w zakresie
           odpisów, wyciągów i zaświadczeń oraz skutków prawnych wpisów, w
           przypadku określonym:
           1) w ust. 1 - stosuje się przepisy obowiązujące do dnia 31 grudnia
             2001 r.,
           2) w ust. 2 - stosuje się przepisy obowiązujące do dnia wejścia w
             życie ustawy.";
11) po art. 9 dodaje się art. 9a w brzmieniu:
       "Art. 9a. W stosunku do podmiotów wpisanych do rejestru handlowego przed
              dniem 1 stycznia 1989 r., które nie zostały wpisane do Krajowego
              Rejestru Sądowego, stosowanie trybu określonego w art. 24 ustawy,
              o której mowa  w art. 1, nie jest obowiązkowe.";
12) art. 10 otrzymuje brzmienie:
      "Art. 10. 1. Podmiot podlegający zgodnie z przepisami ustawy, o której
             mowa w art. 1, obowiązkowi wpisu do rejestru stowarzyszeń, innych
             organizacji społecznych i zawodowych, fundacji oraz publicznych
             zakładów opieki zdrowotnej, wpisany do odpowiedniego rejestru
             przed dniem 1 stycznia 2001 r., wpisuje się do tego rejestru z
             urzędu. Przepisu art. 694{6} § 2 Kodeksu postępowania cywilnego
             nie stosuje się.
         2. Wpis, o którym mowa w ust. 1, jest wolny od opłaty sądowej.
         3. Sąd rejestrowy może z urzędu wezwać podmiot podlegający obowiązkowi
           wpisu do rejestru, o którym mowa w ust. 1, do uzupełnienia wniosku,
           zgodnie z przepisami ustawy o Krajowym Rejestrze Sądowym.
         4. W razie nieuzupełnienia danych pomimo wezwania, sąd rejestrowy
           umarza postępowanie o wpis.
         5. Umorzenie postępowania, o którym mowa w ust. 4, nie stanowi
           przeszkody do dokonania wpisu podmiotu do rejestru na jego wniosek.
           Wniosek złożony po umorzeniu postępowania podlega opłacie sądowej.";
13) po art. 10 dodaje się art. 10a i 10b w brzmieniu:
      "Art. 10a. 1.Wpisując do Krajowego Rejestru Sądowego podmiot uprzednio
             wpisany do dotychczasowych rejestrów, sąd rejestrowy nie wpisuje:
           1) danych wykreślonych z tych rejestrów,
           2) danych z lat poprzedzających wpisanie do Krajowego Rejestru
             Sądowego, wymienionych w art. 40 pkt 2-5 ustawy o Krajowym
             Rejestrze Sądowym,
           3) wzmianek o zmianach umowy zarejestrowanych w okresie między
             wpisaniem podmiotu do dotychczasowego rejestru a jego wpisaniem do
             Krajowego Rejestru Sądowego.
         2. Podmiot podlegający wpisowi do Krajowego Rejestru Sądowego,
           uprzednio wpisany do dotychczasowych rejestrów, jest obowiązany
           złożyć tekst jednolity umowy lub statutu, uwzględniający wszystkie
           zmiany powstałe w okresie między wpisaniem podmiotu do
           dotychczasowego rejestru a zgłoszeniem do Krajowego Rejestru
           Sądowego.
         3. Osoby, które przed dniem wejścia w życie ustawy, o której mowa w
           art. 1, zostały pozbawione przez sąd prowadzący postępowanie
           upadłościowe prawa wykonywania działalności gospodarczej na własny
           rachunek oraz pełnienia funkcji reprezentanta lub pełnomocnika
           przedsiębiorcy, członka rady nadzorczej i komisji rewizyjnej w
           spółce akcyjnej, z ograniczoną odpowiedzialnością lub spółdzielni, i
           zostały wpisane do wykazów prowadzonych przez sądy gospodarcze oraz
           centralnej ewidencji wykazów, podlegają przerejestrowaniu, z urzędu,
           do rejestru dłużników niewypłacalnych. Sądy, które orzekły taki
           zakaz, do dnia 15 stycznia 2001 r. przesyłają właściwym sądom
           rejestrowym odpisy odpowiednich postanowień.
      Art. 10b. 1. W okresie od dnia 1 stycznia 2001 r. do dnia 31 marca 2001
             r. jeżeli podmiot wpisany do rejestru przedsiębiorców utworzony
             został w wyniku przekształcenia lub podziału innego podmiotu albo
             połączenia innych podmiotów, zamieszcza się w tym rejestrze
             wzmiankę o sposobie powstania podmiotu, a także oznaczenia
             poprzednich numerów rejestru. W przypadku, gdy podmiot utworzony
             został w wyniku połączenia innych podmiotów, w rejestrze
             zamieszcza się także numer i datę zawiadomienia Prezesa Urzędu
             Ochrony Konkurencji i Konsumentów o braku zastrzeżeń co do zamiaru
             łączenia podmiotu, wymaganego przepisami o ochronie konkurencji i
             konsumentów. W przypadku, gdy łączenie nie podlega zgłoszeniu na
             podstawie tych przepisów, w rejestrze zamieszcza się wzmiankę o
             złożeniu przez podmiot oświadczenia stwierdzającego, że zamiar nie
             podlega zgłoszeniu.
         2. Dane, o których mowa w ust. 1, zamieszcza się w dziale 1 rejestru
           przedsiębiorców.".
                                        
                                     Art. 2.
Ustawa wchodzi w życie z dniem 1 stycznia 2001 r.
                                        
                                        
                                        
