



          Wpłynął wniosek Prezydenta o ponowne rozpatrzenie ustawy (veto)
 
                                            
                                        
                                        
                                        
                                     USTAWA
                             z dnia 5 lipca 2001 r.
                                        
                  o dodatku rodzinnym dla rodzin wielodzietnych
                                        
                                        
                                     Art. 1.
1. Ustawa określa zasady i tryb przyznania oraz wypłaty dodatku rodzinnego dla
  rodzin wielodzietnych, zwanego dalej "dodatkiem rodzinnym".
2. Dodatek rodzinny wypłacany jest rodzinom wielodzietnym jeden raz w roku.
                                        
                                     Art. 2.
1. Uprawnionym do dodatku rodzinnego, zwanym dalej "uprawnionym", jest obywatel
  polski zamieszkały na terytorium Rzeczypospolitej Polskiej oraz cudzoziemiec
  posiadający kartę stałego pobytu lub status uchodźcy, jeżeli umowy
  międzynarodowe nie stanowią inaczej, na którego utrzymaniu pozostaje troje i
  więcej dzieci, wobec których w miesiącu sierpniu, przynajmniej przez jeden
  dzień, zachodziła jedna z następujących przesłanek:
   1) nie ukończyły 16 roku życia,
   2) kształcą się w szkole lub w szkole wyższej i nie ukończyły 20 roku życia,
   3) ukończyły 20 rok życia w bieżącym roku szkolnym, ale kształcą się w
     szkole na ostatnim lub przedostatnim roku nauki,
   4) ukończyły 20 rok życia w poprzednim roku szkolnym, ale kształcą się w
     szkole na ostatnim roku nauki,
   5) uprawnione są do zasiłku pielęgnacyjnego.
2. Przez dzieci, o których mowa w ust. 1, rozumie się:
   1) dzieci własne uprawnionego, dzieci jego małżonka i dzieci przysposobione,
   2) wnuki, rodzeństwo, inne dzieci " których opiekunem prawnym został
     ustanowiony uprawniony lub jego małżonek,
   3) dzieci przyjęte na wychowanie w ramach rodziny zastępczej.
3. Nie pozostaje na utrzymaniu uprawnionego, w rozumieniu ustawy, dziecko
  które:
   1) jest w związku małżeńskim, chyba że oboje małżonkowie kształcą się w
     szkole lub w szkole wyższej,
   2) przebywa w domu pomocy społecznej, placówce opiekuńczo " wychowawczej w
     rozumieniu przepisów o pomocy społecznej lub w specjalnym ośrodku szkolno
     - wychowawczym, jeżeli jest to pobyt całodobowy, za który rodzice lub
     opiekunowie prawni nie ponoszą odpłatności,
   3) kształci się w szkole wojskowej lub innej szkole zapewniającej
     nieodpłatnie pełne utrzymanie (wyżywienie, zakwaterowanie, umundurowanie),
   4) przebywa w zakładzie karnym lub poprawczym.
4. Nie pozostaje na utrzymaniu uprawnionego dziecko, na które uprawniony jest
  zobowiązany przez sąd do płacenia alimentów.
5. Dodatek rodzinny przysługuje uprawnionemu, bez względu na osiągany w
  rodzinie dochód, na trzecie i każde kolejne dziecko spełniające jeden z
  warunków określonych w ust. 1, z zastrzeżeniem ust. 3 i 4.
6. Wysokość dodatku rodzinnego na każde dziecko, o którym mowa w ust. 5, wynosi
  115 zł. Kwota ta podlega waloryzacji zgodnie z art. 5.
                                        
                                     Art. 3.
1. Uprawnionym do zasiłku rodzinnego na podstawie ustawy z dnia 1 grudnia 1994
  r. o zasiłkach rodzinnych, pielęgnacyjnych i wychowawczych (Dz. U. z 1998 r.
  Nr 102, poz. 651, Nr 106, poz. 668 i Nr 162, poz. 1118, z 1999 r. Nr 60, poz.
  636 i Nr 110, poz. 1256 oraz z 2000 r. Nr 104, poz. 1104) prawo do dodatku
  rodzinnego ustala i dodatek ten wypłaca z urzędu podmiot wypłacający zasiłek
  rodzinny, na podstawie dokumentów stanowiących podstawę do ustalenia prawa do
  zasiłku rodzinnego za miesiąc sierpień.
2. W innych, niż określone w ust. 1 przypadkach ustalenie prawa do dodatku
  rodzinnego oraz jego wypłata następują na udokumentowany wniosek złożony
  przez uprawnionego w terminie do dnia 15 września u pracodawcy lub w innej
  jednostce organizacyjnej właściwej do wypłaty zasiłku rodzinnego, zgodnie z
  art. 20 ustawy, o której mowa w ust. 1.
3. Wniosek, o którym mowa w ust. 2, powinien zawierać dane dotyczące:
   1) pracodawcy lub innej jednostki organizacyjnej zobowiązanej do wypłaty
     dodatku rodzinnego,
   2) osoby ubiegającej się o wypłatę dodatku rodzinnego (imię, nazwisko, data
     urodzenia, numer PESEL, numer NIP, a jeżeli nie nadano tych numerów lub
     jednego z nich " seria i numer dowodu osobistego lub paszportu oraz w
     razie potrzeby numer emerytury/renty lub numer konta w Kasie Rolniczego
     Ubezpieczenia Społecznego),
   3) dzieci pozostających na utrzymaniu osoby ubiegającej się o dodatek
     rodzinny (imię, nazwisko, numer PESEL, data urodzenia, stan cywilny),
   4) inne informacje niezbędne dla ustalenia uprawnień do dodatku rodzinnego,
     wynikające z art. 2.
4. Prezes Rady Ministrów określi, w drodze rozporządzenia, wzór wniosku, o
  którym mowa w ust. 2.
5. Wypłata dodatku rodzinnego z urzędu następuje w terminie wypłaty zasiłków
  rodzinnych za miesiąc sierpień. Wypłata dodatku rodzinnego na wniosek
  uprawnionego następuje nie później niż do dnia 15 października.
6. Na jedno dziecko wypłaca się tylko jeden dodatek rodzinny.
7. W przypadku zbiegu prawa rodziców lub opiekunów prawnych do dodatku
  rodzinnego, dodatek wypłaca się temu z rodziców lub opiekunów, który jest
  uprawniony do zasiłku rodzinnego za miesiąc sierpień, a w przypadkach, o
  których mowa w ust. 2 temu, który wystąpi z wnioskiem o wypłatę dodatku, z
  zastrzeżeniem ust. 8.
8. Jeżeli dzieci nie pozostają we wspólnym gospodarstwie domowym z obojgiem
  rodziców, uprawnionym do dodatku rodzinnego jest ten z rodziców, z którym
  dzieci przebywają.
                                        
                                     Art. 4.
Dodatki rodzinne są finansowane z budżetu państwa.
                                        
                                     Art. 5.
1. Kwota dodatku rodzinnego, o której mowa w art. 2 ust. 6, podlega począwszy
  od 2002 roku corocznej waloryzacji średniorocznym wskaźnikiem wzrostu cen
  towarów i usług konsumpcyjnych ogółem, przyjętym w ustawie budżetowej na dany
  rok kalendarzowy, zwanym dalej "wskaźnikiem waloryzacji", z uwzględnieniem
  ust. 2 i 3. Kwota ta podlega zaokrągleniu do 1 zł.
2. Jeżeli wzrost cen towarów i usług konsumpcyjnych w danym roku kalendarzowym,
  ogłoszony przez Prezesa Głównego Urzędu Statystycznego w Dzienniku Urzędowym
  Rzeczypospolitej Polskiej "Monitor Polski" na podstawie ustawy z dnia 17
  grudnia 1998 r. o emeryturach i rentach z Funduszu Ubezpieczeń Społecznych
  (Dz.U. Nr 162, poz. 1118, z 1999 r. Nr 38, poz. 360, Nr 70, poz. 774, Nr 72,
  poz. 801 i 802 i Nr 106, poz. 1215, z 2000 r. Nr 2, poz. 26, Nr 9, poz. 118,
  Nr 19, poz. 238, Nr 56, poz. 678 i Nr 84, poz. 948 oraz z 2001 r. Nr 8, poz.
  64 i Nr 27, poz. 298), różnił się od przyjętego w ustawie budżetowej,
  wskaźnik kolejnej waloryzacji podlega pomnożeniu przez wskaźnik
  weryfikacyjny, o którym mowa w ust. 3.
3. Wskaźnik weryfikacyjny stanowi iloraz wskaźnika cen towarów i usług
  konsumpcyjnych w danym roku kalendarzowym, o którym mowa w ust. 2 oraz
  wskaźnika waloryzacji przyjętego na dany rok kalendarzowy w ustawie
  budżetowej, z zaokrągleniem do dwóch miejsc po przecinku.
4. Minister właściwy do spraw zabezpieczenia społecznego ogłasza, w drodze
  obwieszczenia, w Dzienniku Urzędowym Rzeczypospolitej Polskiej "Monitor
  Polski", nie później niż do dnia 30 czerwca danego roku wskaźnik waloryzacji
  oraz kwotę, o których mowa w ust. 1.
                                        
                                     Art. 6.
W sprawach nieuregulowanych ustawą stosuje się odpowiednio przepisy ustawy, o
której mowa w art. 3 ust. 1.
                                        
                                     Art. 7.
W ustawie z dnia 29 listopada 1990 r. o pomocy społecznej (Dz.U. z 1998 r. Nr
64, poz. 414, Nr 106, poz. 668,, Nr 117, poz. 756 i Nr 162, poz. 1118 i 1126, z
1999 r. Nr 20, poz. 170, Nr 79, poz. 885 i Nr 90, poz. 1001 oraz z 2000 r. Nr
12, poz. 136 i Nr 19, poz. 238) w art. 2a w ust. 1 w pkt 2 po wyrazach
"jednorazowe pieniężne świadczenia socjalne" stawia się przecinek i dodaje
wyrazy "dodatki rodzinne dla rodzin wielodzietnych".
                                        
                                     Art. 8.
Ustawa wchodzi w życie po upływie 14 dni od dnia ogłoszenia.
 
 
 
 
 
