



Dz.U. z 2001 r. Nr 122, poz. 1325
                                        
                                        
                                        
                                     USTAWA
                           z dnia 18 września 2001 r.
                                        
                   o ułatwieniu zatrudnienia absolwentom szkół
                                        
                                     Art. 1.
Przepisy ustawy stosuje się do osób, które są:
   1) absolwentami, którzy uczęszczali w systemie dziennym do ponadpodstawowych
     oraz ponadgimnazjalnych szkół publicznych lub niepublicznych o
     uprawnieniach szkoły publicznej albo szkoły wyższej,
   2) absolwentami szkół, o których mowa w pkt 1, do których uczęszczali w
     systemie wieczorowym lub zaocznym, jeżeli w ostatnich 12 miesiącach
     trwania nauki nie byli zatrudnieni,
   3) absolwentami co najmniej 12-miesięcznego przygotowania zawodowego,
     odbytego w ramach Ochotniczych Hufców Pracy,
   4) absolwentami dziennych kursów zawodowych, trwających co najmniej 24
     miesiące, jeżeli w okresie ostatnich 12 miesięcy ich trwania nie byli
     zatrudnieni,
   5) absolwentami szkół specjalnych,
   6) niepełnosprawnymi, którzy uzyskali uprawnienia do wykonywania zawodu,
którzy w okresie do 6 miesięcy, a zamieszkali w powiatach (gminach) uznanych za
zagrożone szczególnie wysokim bezrobociem strukturalnym do 12 miesięcy, od dnia
określonego w dyplomie, świadectwie ukończenia szkoły lub zaświadczeniu o
ukończeniu kursu, podjęli zatrudnienie po raz pierwszy lub we własnym imieniu
podjęli i wykonują działalność gospodarczą, zwanych dalej "absolwentami".
                                     Art. 2.
1. Składki za absolwentów na ubezpieczenie rentowe w części należnej od
  płatnika składek oraz na ubezpieczenie wypadkowe lub składki na ubezpieczenie
  rentowe i wypadkowe należne od ubezpieczonego zobowiązanego do opłacenia
  składek na własne ubezpieczenia społeczne, o których mowa w ustawie z dnia 13
  października 1998 r. o systemie ubezpieczeń społecznych (Dz.U. Nr 137, poz.
  887 i Nr 162, poz. 1118 i 1126, z 1999 r. Nr 26, poz. 228, Nr 60, poz. 636,
  Nr 72, poz. 802, Nr 78, poz. 875 i Nr 110, poz. 1256, z 2000 r. Nr 9, poz.
  118, Nr 95, poz. 1041, Nr 104, poz. 1104 i Nr 119, poz. 1249 oraz z 2001 r.
  Nr 8, poz. 64, Nr 27, poz. 298, Nr 39, poz. 459 i Nr 72, poz. 748)
  finansowane są z budżetu państwa.
2. Przepis ust. 1 stosuje się do absolwentów przez okres 12 miesięcy od dnia
  nawiązania stosunku pracy.
                                     Art. 3.
1. Starosta zwraca pracodawcy, który zatrudnił absolwenta koszty składek, o
  których mowa w art. 2.
2. Zwrot, o którym mowa w ust. 1, następuje na udokumentowany wniosek
  pracodawcy w terminie 30 dni od dnia złożenia wniosku.
3. Minister właściwy do spraw pracy określi, w drodze rozporządzenia, tryb,
  terminy, szczegółowe zasady zwrotu, o którym mowa w ust. 1, oraz wzór
  wniosku, o którym mowa w ust. 2.
                                     Art. 4.
Przepis art. 2 nie dotyczy absolwentów, do których stosuje się przepisy art. 25
ustawy z dnia 27 sierpnia 1997 r. o rehabilitacji zawodowej i społecznej oraz
zatrudnianiu osób niepełnosprawnych (Dz.U. Nr 123, poz. 776 i Nr 160, poz. 1082,
z 1998 r. Nr 99, poz. 628, Nr 106, poz. 668, Nr 137, poz. 887, Nr 156, poz. 1019
i Nr 162, poz. 1118 i 1126, z 1999 r. Nr 49, poz. 486, Nr 90, poz. 1001, Nr 95,
poz. 1101 i Nr 111, poz. 1280, z 2000 r. Nr 48, poz. 550 i Nr 119, poz. 1249
oraz z 2001 r. Nr 39, poz. 459).
                                     Art. 5.
W ustawie z dnia 14 grudnia 1994 r. o zatrudnieniu i przeciwdziałaniu bezrobociu
(Dz.U. z 2001 r. Nr 6, poz. 56, Nr 42, poz. 475 i Nr ..., poz. ...) wprowadza
się następujące zmiany:
1) w art. 55 w ust. 1 w pkt 2 po wyrazach "świadczeń przedemerytalnych" dodaje
  się wyrazy "oraz zwrotu składek, o których mowa w ustawie z dnia "" 2001 r. o
  ułatwieniu zatrudnienia absolwentom szkół (Dz.U. Nr ", poz. ")";
2) w art. 57 w ust. 1 po pkt 7 dodaje się pkt 7a  w brzmieniu:
  "7a) zwrotu składek, o których mowa w ustawie z dnia .... 2001 r. o
     ułatwieniu zatrudnienia absolwentom szkół (Dz.U. Nr ..., poz. ....).".
  
                                     Art. 6.
Ustawa wchodzi w życie z dniem 1 stycznia 2002 r.
