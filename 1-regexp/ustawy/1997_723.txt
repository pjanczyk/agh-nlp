



Dz.U. z 1997 r. Nr 111, poz. 723                                    
                                    
                                    
                               USTAWA
                       z dnia 21 sierpnia 1997 r.
                                    
o zmianie ustawy o najmie lokali mieszkalnych i dodatkach mieszkaniowych 
               oraz o zmianie ustawy - Prawo spółdzielcze
                                    
                                    
                                Art. 1.
W ustawie z dnia 2 lipca 1994 r. o najmie lokali mieszkalnych i dodatkach 
mieszkaniowych (Dz.U. Nr 105, poz. 509, z 1995 r. Nr 86, poz. 433 i Nr 133, 
poz. 654, z 1996 r. Nr 56, poz. 257 oraz z 1997 r. Nr 43, poz. 272 i Nr 68, poz. 
439) wprowadza się następujące zmiany:
 1) w art. 1 w ust. 1 skreśla się wyraz "stałego";
 2) w art. 2 ust. 2 otrzymuje brzmienie:
      "2. Do lokali mieszkalnych będących w dyspozycji jednostek organizacyjnych
         podległych lub nadzorowanych przez Ministra Spraw Wewnętrznych
         i Administracji oraz Szefa Urzędu Ochrony Państwa, 
         jak też jednostek organizacyjnych Służby Więziennej podległych 
         Ministrowi Sprawiedliwości, a także do lokali mieszkalnych będących
         w dyspozycji Wojskowej Agencji Mieszkaniowej przepisy 
         ustawy stosuje się, jeżeli przepisy odrębne dotyczące tych lokali 
         nie stanowią inaczej.";
 3) w art. 3 dodaje się ust. 5 w brzmieniu:
      "5. Przez powierzchnię użytkową lokalu mieszkalnego rozumie się 
         powierzchnię wszystkich pomieszczeń znajdujących się w lokalu, a 
         w szczególności: pokoi, kuchni, spiżarni, przedpokoi, alków, holi, 
         korytarzy, łazienek oraz innych pomieszczeń służących mieszkalnym
         i gospodarczym potrzebom najemcy, bez względu na ich 
         przeznaczenie i sposób użytkowania; nie uważa się jednak za powierzchnię
         użytkową lokalu mieszkalnego powierzchni: balkonów, 
         tarasów i loggii, antresoli, szaf i schowków w ścianach, pralni, suszarni,
         wózkowni, strychów, piwnic i komórek przeznaczonych na 
         przechowywanie opału. Obmiaru powierzchni użytkowej lokalu 
         dokonuje się w świetle wyprawionych ścian, według zasad określonych
         w Polskiej Normie.";
 4) w art. 5:
   a) w ust. 1 po wyrazach "z udziałem gminy" dodaje się wyrazy ", z wyjątkiem
     towarzystw budownictwa społecznego,",
   b) w ust. 2 skreśla się zdanie drugie;
 5) w art. 6 po wyrazie "lokal" dodaje się wyrazy "wraz z pomieszczeniami 
   przynależnymi";
 6) po art. 6 dodaje się art. 6a w brzmieniu:
       "Art. 6a. 1. Zawarcie umowy najmu, z wyłączeniem umowy najmu 
                lokalu socjalnego i zamiennego oraz umowy zawieranej 
                w związku z zamianą lokali, może być uzależnione od 
                wpłacenia przez najemcę kaucji zabezpieczającej pokrycie
                należności z tytułu najmu lokalu, przysługujących 
                wynajmującemu w dniu opróżnienia lokalu. Kaucja ta 
                nie może przekraczać 3% wartości odtworzeniowej lokalu,
                o której mowa w art. 25 ust. 3.
              2. Zwrot kaucji następuje w kwocie odpowiadającej przyjętemu
                przy jej wpłacaniu procentowi wartości odtworzeniowej
                lokalu obowiązującej w dniu jej wypłaty.";
 7) art. 8 otrzymuje brzmienie:
        "Art. 8. 1. W razie śmierci najemcy jego zstępni, wstępni, pełnoletnie
                rodzeństwo, osoby przysposabiające albo przysposobione
                oraz osoba, która pozostawała faktycznie we 
                wspólnym pożyciu małżeńskim z najemcą, mieszkający z 
                nim stale do chwili jego śmierci, wstępują w stosunek 
                najmu lokalu oraz nabywają jego uprawnienia i obowiązki
                związane z tym lokalem, chyba że się tego prawa 
                zrzekną wobec wynajmującego. Nie dotyczy to osób, 
                które w chwili śmierci najemcy miały tytuł prawny do zajmowania
                innego lokalu mieszkalnego.
              2. W razie braku osób uprawnionych do wstąpienia w stosunek
                najmu lub w razie zrzeczenia się przez nie tego 
                prawa, stosunek najmu lokalu wygasa.";
 8) w art. 9 ust. 1 otrzymuje brzmienie:
      "1. Wynajmujący jest zobowiązany do zapewnienia sprawnego działania
         istniejących urządzeń technicznych budynku, umożliwiających 
         najemcy korzystanie z oświetlenia i ogrzewania lokalu, ciepłej i 
         zimnej wody, wind, zbiorczej anteny i innych urządzeń należących 
         do wyposażenia lokalu lub budynku.";
 9) w art. 17 ust. 1 otrzymuje brzmienie:
      "1. Po zakończeniu najmu i opróżnieniu lokalu najemca zobowiązany 
         jest odnowić lokal i dokonać w nim obciążających go napraw, a 
         także zwrócić wynajmującemu równowartość zużytych elementów 
         wyposażenia technicznego, wymienionych w art. 10 ust. 2
         pkt 4, które znajdowały się w lokalu w chwili wydania go najemcy, 
         a jeżeli najemca w okresie najmu dokona wymiany niektórych 
         elementów tego wyposażenia - przysługuje mu zwrot kwoty odpowiadającej
         różnicy ich wartości pomiędzy stanem istniejącym w 
         dniu objęcia lokalu oraz w dniu jego opróżnienia. Należne kwoty 
         oblicza się według cen obowiązujących w dniu rozliczenia.";
10) w art. 18 ust. 1 i 2 otrzymują brzmienie:
      "1. W razie samowolnego zajęcia lokalu ten, którego prawo zostało 
         naruszone, może dokonać usunięcia sprawcy, działając z pomocą 
         policji albo straży gminnej (miejskiej).
       2. Jeżeli sprawca, o którym mowa w ust. 1, nie zostanie usunięty 
         przed upływem trzech miesięcy od dnia samowolnego zajęcia lokalu,
         ten, którego prawo zostało naruszone, może ubiegać się o 
         jego eksmisję wyłącznie na drodze sądowej.";
11) w art. 21 w ust. 1 skreśla się wyrazy "podatek gruntowy,";
12) w art. 23:
   a) ust. 1 otrzymuje brzmienie:
      "1. Wynajmujący może podwyższyć czynsz wolny, wypowiadając wysokość
         czynszu dotychczasowego, z zachowaniem terminu wypowiedzenia.",
   b) w ust. 3 dodaje się na końcu zdania drugiego wyrazy "czynszu wolnego";
13) w art. 24:
   a) dotychczasową treść oznacza się jako ust. 1 i wyrazy "W ciągu połowy 
     okresu wypowiedzenia najemca" zastępuje się wyrazami "Najemca 
     przed upływem połowy okresu wypowiedzenia czynszu wolnego",
   b) dodaje się ust. 2 w brzmieniu:
          "2. W razie podwyżki czynszu regulowanego, w tym czynszu za 
             najem lokalu socjalnego, najemca może wystąpić przeciwko 
             wynajmującemu do sądu rejonowego z powodu niezgodności 
             podwyżki z uchwałą rady gminy lub z ustawą. W wypadku 
             uwzględnienia powództwa najemca może żądać zwrotu nadpłaconej
             kwoty wraz z odsetkami lub zaliczenia jej na poczet 
             przyszłego czynszu.";
14) w art. 25 ust. 1 otrzymuje brzmienie:
      "1. Czynsz regulowany, z zastrzeżeniem art. 66, opłacają najemcy lokali
         tworzących mieszkaniowy zasób gminy oraz stanowiących własność
         Skarbu Państwa, państwowych osób prawnych lub osób 
         prawnych prowadzących eksploatację budynków w celach niezarobkowych,
         z wyjątkiem spółdzielni mieszkaniowych.";
15) w art. 26 dotychczasową treść oznacza się jako ust. 1 oraz dodaje się ust. 2 
   w brzmieniu:
      "2. Stawki czynszu za 1 m{2} powierzchni użytkowej lokalu, z uwzględnieniem
         czynników podwyższających lub obniżających jego wartość 
         użytkową, mają charakter cen sztywnych.";
16) po art. 26 dodaje się art. 26a i art. 26b w brzmieniu:
       "Art. 26a. 1. Uchwała rady gminy w sprawie wysokości stawek czynszu
                regulowanego określa wysokość stawek czynszu w 
                okresie 12 miesięcy od dnia wejścia tej uchwały w życie. 
                Jeżeli uchwała ta przewiduje więcej niż jedną podwyżkę 
                wysokości stawek czynszu w tym okresie, to powinna 
                określać ich terminy i wysokość.
              2. Uchwała rady gminy w sprawie wysokości stawek czynszu
                regulowanego wchodzi w życie po upływie co najmniej
                miesiąca od dnia ogłoszenia, z początkiem miesiąca
                kalendarzowego. 
              3. Zarządca domu lub inna osoba uprawniona do pobierania
                czynszu zobowiązani są zawiadomić pisemnie najemcę
                o nowej wysokości czynszu, nie później niż 7 dni 
                przed wejściem w życie uchwały rady gminy, o której 
                mowa w ust. 1.
        Art. 26b. Najemcy lokali mieszkalnych w budynkach spółdzielni 
                mieszkaniowych opłacają czynsz w wysokości odpowiadającej
                kosztom eksploatacji i remontów ponoszonych 
                przez członków spółdzielni. Czynsz ten nie jest czynszem 
                wolnym. Przepis ten stosuje się również do najemców 
                pracowni wynajętych do prowadzenia działalności w 
                dziedzinie kultury i sztuki.";
17) w art. 32 w ust. 2 po wyrazach "w tej samej" dodaje się wyrazy "lub pobliskiej";
18) w art. 33 dotychczasową treść oznacza się jako ust. 1 i dodaje się ust. 2 i 3 
   w brzmieniu:
      "2. Jeżeli najemca lokalu wykracza w sposób rażący lub uporczywy 
         przeciwko porządkowi domowemu czyniąc uciążliwym korzystanie 
         z innych lokali w budynku, powództwo o rozwiązanie najmu i nakazanie
         przez sąd opróżnienia lokalu może wytoczyć inny najemca,
         osoba, której przysługuje spółdzielcze prawo do lokalu mieszkalnego,
         lub właściciel innego lokalu w tym budynku.
       3. Współnajemca może wytoczyć powództwo o nakazanie przez sąd 
         eksmisji małżonka, rozwiedzionego małżonka lub innego współnajemcy
         tego samego lokalu, jeżeli swoim rażąco nagannym postępowaniem
         uniemożliwia on wspólne zamieszkiwanie.";
19) w art. 34 dotychczasową treść oznacza się jako ust. 1 i dodaje się ust. 2 w 
   brzmieniu:
      "2. Przepisu ust. 1 nie stosuje się do osoby zajmującej lokal bez tytułu 
         prawnego, której przysługuje prawo do lokalu zamiennego lub socjalnego.
         Do czasu dostarczenia lokalu zamiennego lub socjalnego 
         osoba ta uiszcza odszkodowanie za korzystanie z lokalu w wysokości
         odpowiadającej czynszowi, jaki powinna płacić, gdyby stosunek
         najmu nie wygasł.";
20) w art. 39 ust. 2 i 3 otrzymują brzmienie:
      "2. Do dnia dostarczenia lokalu zamiennego lub socjalnego dodatek 
         mieszkaniowy przysługuje także osobom uiszczającym odszkodowanie
         za korzystanie z lokalu bez tytułu prawnego w wysokości 
         odpowiadającej czynszowi regulowanemu.
       3. Dodatek mieszkaniowy nie przysługuje najemcom opłacającym 
         czynsz wolny.";
21) w art. 40 po ust. 2 dodaje się ust. 2a w brzmieniu:
      "2a. Ustalając dochód osoby prowadzącej działalność gospodarczą, za 
         dochód przyjmuje się kwotę podaną w oświadczeniu, nie niższą 
         jednak niż zadeklarowana przez te osoby kwota dochodu stanowiącego
         podstawę wymiaru składek na ubezpieczenie społeczne.";
22) w art. 41 po ust. 3 dodaje się ust. 4 w brzmieniu:
      "4. Nie przyznaje się dodatku, jeżeli jego kwota byłaby niższa niż 2% 
         najniższej emerytury.";
23) w art. 42:
   a) w ust. 1 pkt 6 otrzymuje brzmienie:
      "6) 70 m{2} - dla 6 osób, a w razie zamieszkiwania w lokalu większej liczby
         osób dla każdej kolejnej osoby zwiększa się normatywną powierzchnię
         użytkową o 5 m{2}.",
   b) skreśla się ust. 2,
   c) ust. 5 otrzymuje brzmienie:
      "5. Dodatek mieszkaniowy nie przysługuje, jeżeli powierzchnia użytkowa
         zajmowanego lokalu przekracza powierzchnię normatywną o 
         więcej niż 30% w budynkach wybudowanych po 1945 r. i o więcej 
         niż 50% w budynkach wybudowanych przed końcem 1945 r.",
   d) po ust. 5 dodaje się ust. 5a w brzmieniu:
      "5a. Wysokość wydatków, przyjętych dla celów obliczania dodatku 
         mieszkaniowego w wypadku spółdzielczego prawa do lokalu i 
         prawa do domu jednorodzinnego w rozumieniu przepisów Prawa 
         spółdzielczego oraz domów jednorodzinnych i lokali nie wchodzących
         do mieszkaniowego zasobu gminy, nie może być wyższa od 
         wydatków za lokal liczonych według stawki bazowej czynszu regulowanego.";
24) w art. 43:
   a) w ust. 2 zdanie pierwsze otrzymuje brzmienie:
        "Dodatek mieszkaniowy przyznaje się na podstawie deklaracji, o 
         której mowa w art. 40 ust. 3, na okres sześciu miesięcy, licząc od 
         pierwszego dnia miesiąca, w którym wniosek został złożony.",
   b) skreśla się ust. 2a,
   c) ust. 3 otrzymuje brzmienie:
      "3. W wypadku stwierdzenia, że osoba, której przyznano dodatek, nie 
         opłaca na bieżąco należności za zajmowany lokal, wypłatę dodatku
         mieszkaniowego wstrzymuje się - w drodze decyzji - do czasu 
         uregulowania zaległości. Jeżeli uregulowanie zaległości nie nastąpi 
         w ciągu 3 miesięcy od dnia ich powstania, decyzja o przyznaniu 
         dodatku mieszkaniowego wygasa.",
   d) po ust. 3 dodaje się ust. 3a w brzmieniu:
      "3a. Osoba, w stosunku do której z powodu nieuregulowania należności
         za zajmowany lokal wygasła decyzja o przyznaniu dodatku 
         mieszkaniowego, może wystąpić ponownie o jego przyznanie po 
         uregulowaniu zaległości powstałych w okresie obowiązywania wygasłej
         decyzji.";
25) w art. 44 po ust. 3 dodaje się ust. 3a i 3b w brzmieniu:
      "3a. Zarządca domu lub inna osoba uprawniona do pobierania czynszu
         zobowiązane są niezwłocznie zawiadomić organ przyznający 
         dodatek mieszkaniowy o wystąpieniu zaległości, o których mowa 
         w art. 43 ust. 3, obejmujących co najmniej dwa miesiące.
       3b. Jeżeli zarządca domu lub inna osoba uprawniona do pobierania 
         czynszu nie spełnili obowiązku, o którym mowa w ust. 3a, zobowiązani
         są do zwrotu kwot wypłaconych im z tytułu dodatku mieszkaniowego
         po terminie, w którym mieli dopełnić tego obowiązku.";
26) w art. 45:
   a) w ust. 2 dodaje się zdanie drugie w brzmieniu:
        "Podziału dotacji na województwa dokonuje Prezes Urzędu Mieszkalnictwa
         i Rozwoju Miast.",
   b) ust. 3 otrzymuje brzmienie:
      "3. Wojewodowie udzielają dotacji gminom w granicach kwot określonych
         na ten cel w budżetach wojewodów, proporcjonalnie do kwot 
         zapotrzebowania na dotację, wynikających z ich wniosków o przyznanie
         dotacji.",
   c) po ust. 3 dodaje się ust. 4-8 w brzmieniu:
      "4. Gmina składa wojewodzie wniosek o przyznanie dotacji co kwartał, 
         w terminie do 15 dnia miesiąca poprzedzającego dany kwartał. 
         Wojewoda przedstawia Prezesowi Urzędu Mieszkalnictwa i Rozwoju
         Miast zbiorczy wniosek o przyznanie dotacji w terminie do 
         25 dnia miesiąca poprzedzającego dany kwartał.
       5. Dotacje na dany kwartał są przekazywane gminie przez wojewodę 
         w miesięcznych ratach. Nadpłata dotacji za kwartał może być zaliczona
         na poczet dotacji należnej w kwartale następnym, z wyjątkiem
         nadpłaty za dany rok, która podlega przekazaniu na rachunek
         właściwego urzędu wojewódzkiego, w terminie do dnia 20 stycznia
         następnego roku.
       6. Jeżeli w wyniku połączenia lub podziału gmin nastąpiły zmiany w 
         podstawie obliczania kwoty dotacji, wojewoda uwzględnia te 
         zmiany od pierwszego dnia następnego miesiąca po ich wejściu w 
         życie.
       7. Gmina przedstawia wojewodzie, w terminie do 15 dnia miesiąca 
         następującego po kwartale, rozliczenie dotacji sporządzone narastająco
         za okres od dnia 1 stycznia do dnia kończącego dany kwartał,
         z tym że zapotrzebowanie na dotację obliczone zgodnie z art. 
         45a ustala się jako sumę tego zapotrzebowania obliczonego odrębnie
         dla każdego kwartału.
       8. Wojewodowie przedstawiają Prezesowi Urzędu Mieszkalnictwa i 
         Rozwoju Miast zbiorcze rozliczenia dotacji do końca miesiąca następującego
         po każdym kwartale.";
27) po art. 45 dodaje się art. 45a-45c w brzmieniu:
       "Art. 45a. 1. Zapotrzebowanie na dotację, o którym mowa w art. 45 
                ust. 3, gmina określa, z zastrzeżeniem art. 45b, w wysokości:
                  1) 70% kwoty dodatków mieszkaniowych dla użytkowników
                    lokali mieszkalnych nie stanowiących własności
                    gminy - jeżeli procentowy udział dodatków 
                    mieszkaniowych dla najemców lokali mieszkalnych 
                    stanowiących własność gminy w ogólnej kwocie 
                    dodatków mieszkaniowych w danym kwartale nie 
                    przekracza 25%,
                  2) sumy stanowiącej 20% kwoty dodatków mieszkaniowych
                    dla najemców lokali mieszkalnych stanowiących
                    własność gminy i 50% kwoty dodatków 
                    mieszkaniowych dla użytkowników pozostałych lokali
                    mieszkalnych - jeżeli procentowy udział dodatków
                    mieszkaniowych dla najemców lokali mieszkalnych
                    stanowiących własność gminy w ogólnej 
                    kwocie dodatków mieszkaniowych w danym kwartale
                    jest wyższy niż 25%, lecz nie przekracza 40%,
                  3) sumy stanowiącej 40% kwoty dodatków mieszkaniowych
                    dla najemców lokali mieszkalnych stanowiących
                    własność gminy i 30% kwoty dodatków 
                    mieszkaniowych dla użytkowników pozostałych lokali
                    mieszkalnych - jeżeli procentowy udział dodatków
                    mieszkaniowych dla najemców lokali mieszkalnych
                    stanowiących własność gminy w ogólnej 
                    kwocie dodatków mieszkaniowych w danym kwartale
                    jest wyższy niż 40%.
              2. Do obliczenia procentowego udziału, o którym mowa w 
                ust. 1, w danym kwartale gmina przyjmuje przy sporządzaniu:
                  1) wniosku o przyznanie dotacji - łączną kwotę dodatków
                    mieszkaniowych przyznanych na podstawie 
                    decyzji wydanych przed datą złożenia wniosku,
                  2) rozliczenia dotacji - łączną kwotę dodatków mieszkaniowych
                    wypłaconych w kwartale objętym rozliczeniem.
              3. Do obliczenia zapotrzebowania na dotację na dany kwartał
                gmina przyjmuje przy sporządzaniu:
                  1) wniosku o przyznanie dotacji - sumę kwoty dodatków
                    mieszkaniowych wynikającej z decyzji o ich 
                    przyznaniu wydanych przed datą złożenia wniosku 
                    i kwoty dodatków mieszkaniowych wynikającej z 
                    zarejestrowanych przed tą datą wniosków o przyznanie
                    dodatków,
                  2) rozliczenia dotacji - kwotę dodatków mieszkaniowych
                    wypłaconych w kwartale objętym rozliczeniem.
       Art. 45b. 1. Gmina może, z zastrzeżeniem ust. 6, określić zapotrzebowanie
                na dotację w wysokości różnicy pomiędzy kwotą
                dodatków mieszkaniowych a kwotą stanowiącą iloczyn 
                wskaźnika procentowego, określonego w zależności od 
                kategorii gminy ustalonej zgodnie z ust. 3 i należnych 
                podstawowych dochodów podatkowych, o których mowa 
                w ust. 4.
              2. Wskaźnik procentowy, o którym mowa w ust. 1, wynosi:
                  1) 5% dla gmin, których należne podstawowe dochody
                    podatkowe za rok bazowy w przeliczeniu na 1 
                    mieszkańca były niższe od określonej przez Prezesa
                    Urzędu Mieszkalnictwa i Rozwoju Miast średniej
                    kwoty tych dochodów w danej kategorii gmin,
                  2) 8% dla gmin, których należne podstawowe dochody
                    podatkowe za rok bazowy w przeliczeniu na 1 
                    mieszkańca były wyższe od średniej kwoty dochodów,
                    o której mowa w pkt 1, lecz nie przekraczały 
                    150% tej kwoty,
                  3) 10% dla gmin, których należne podstawowe dochody
                    podatkowe za rok bazowy w przeliczeniu na 
                    1 mieszkańca były wyższe od 150% kwoty dochodów,
                    o której mowa w pkt 1, lecz nie przekraczały 
                    250% tej kwoty.
              3. Dla potrzeb obliczania zapotrzebowania na dotacje w 
                sposób określony w ust. 1 ustala się pięć kategorii gmin:
                  1) I kategoria - gminy do 5 tys. mieszkańców,
                  2) II kategoria - gminy powyżej 5 tys. do 10 tys. mieszkańców,
                  3) III kategoria - gminy powyżej 10 tys. do 50 tys. 
                    mieszkańców,
                  4) IV kategoria - gminy powyżej 50 tys. do 300 tys. 
                    mieszkańców,
                  5) V kategoria - gminy powyżej 300 tys. mieszkańców,
               z tym że liczbę mieszkańców ustala się zgodnie z art. 3 
                pkt 3 ustawy z dnia 10 grudnia 1993 r. o finansowaniu 
                gmin (Dz.U. Nr 129, poz. 600, z 1994 r. Nr 105, poz. 
                509, z 1995 r. Nr 101, poz. 504, Nr 124, poz. 601 i Nr 
                154, poz. 794, z 1996 r. Nr 149, poz. 704 i Nr 156, poz. 
                774 oraz z 1997 r. Nr 153, poz. 347 i Nr 79, poz. 484).
              4. Przez należne podstawowe dochody podatkowe gminy za 
                rok bazowy należy rozumieć dochody, o których mowa 
                w art. 3 pkt 5 i 6 ustawy wymienionej w ust. 3, ustalone 
                w sposób określony (dla celów obliczenia wskaźników G 
                i P) w art. 14 ust. 3 tej ustawy, przeliczone na warunki 
                całego roku odpowiednim dla roku bazowego wskaźnikiem
                relacji planowanych dochodów budżetu państwa 
                do tych dochodów zrealizowanych w I półroczu.
              5. Przez rok bazowy rozumie się rok, o którym mowa w 
                art. 3 pkt 4 ustawy, o której mowa w ust. 3.
              6. Przepisy art. 45a ust. 3 stosuje się odpowiednio.
              7. Jeżeli gmina dokonała wyboru sposobu obliczania zapotrzebowania
                na dotacje zgodnie z ust. 1, stosuje go w 
                ciągu całego roku.
      Art. 45c. 1. Rada Ministrów określi, w drodze rozporządzenia, szczegółowe
                warunki przyznawania dodatków mieszkaniowych
                i ich wypłat.
              2. Prezes Urzędu Mieszkalnictwa i Rozwoju Miast:
                  1) w porozumieniu z Ministrem Finansów określi, w 
                    drodze zarządzenia, szczegółowy tryb rozliczeń dotacji
                    dla gmin na dofinansowanie wypłat dodatków 
                    mieszkaniowych oraz wzory wniosku o przyznanie 
                    dotacji i rozliczenie dotacji,
                  2) ogłasza, w terminie do 30 listopada każdego roku, 
                    w drodze obwieszczenia, w Dzienniku Urzędowym 
                    Rzeczypospolitej Polskiej "Monitor Polski" dla poszczególnych
                    kategorii gmin średnie należnych 
                    podstawowych dochodów podatkowych gmin za 
                    ten rok w przeliczeniu na 1 mieszkańca, o których 
                    mowa w art. 45b ust. 2.";
28) w art. 56:
   a) w ust. 2 skreśla się wyrazy "lub prawnych",
   b) ust. 7 i 8 otrzymują brzmienie:
      "7. Przepis ust. 4 stosuje się odpowiednio, jeżeli właściciel lokalu zaoferuje
         najemcy lokal zamienny stanowiący jego własność lub jeżeli 
         lokal zamienny na wniosek właściciela dostarczy gmina. W takim 
         wypadku najemca płaci czynsz regulowany.
       8. Jeżeli najemca lub jego małżonek posiadają tytuł prawny do innego
         lokalu zajmowanego przez najemcę, do którego stosuje się 
         przepisy ust. 1 i 2, nie można wypowiedzieć im najmu, na podstawie
         art. 32 ust. 2.",
   c) po ust. 9 dodaje się ust. 10 i 11 w brzmieniu:
      "10. Jeżeli z przyczyn określonych w ust. 9 lokal mieszkalny ma opróżnić
         jego właściciel lub właściciel budynku, w którym ten lokal się 
         znajduje, gmina jest zobowiązana dostarczyć właścicielowi lokal 
         zamienny na okres nie dłuższy niż czas trwania remontu. Obowiązek
         ten wygasa z dniem 1 stycznia 2005 r.
       11. W razie ustania, po dniu wejścia w życie ustawy, stosunku pracy 
         z osobami zatrudnionymi na stanowiskach dozorcy domu, palacza 
         centralnego ogrzewania lub konserwatora domowego, stosuje się 
         odpowiednio przepisy art. 33 ust. 1 oraz art. 58 ust. 2; osobom 
         tym przysługuje prawo do lokalu zamiennego, jeżeli przysługiwało 
         im ono na podstawie przepisów obowiązujących przed dniem wejścia
         w życie ustawy.";
29) art. 57 otrzymuje brzmienie:
         "Art. 57. Z zastrzeżeniem art. 56 ust. 3, do dnia 31 grudnia 
                2004 r. w budynkach stanowiących własność osób prawnych
                nie wymienionych w art. 25 ust. 1 osoby będące w 
                dniu wejścia w życie ustawy najemcami lokali oraz następcy
                prawni tych osób, wymienieni w art. 8 ust. 1, 
                opłacają czynsz regulowany. Przepis ten stosuje się do 
                najemców pracowni wynajętych do prowadzenia działalności
                w dziedzinie kultury i sztuki w budynkach spółdzielni
                mieszkaniowych.";
30) po art. 57 dodaje się art. 57a i art. 57b w brzmieniu:
       "Art. 57a. 1. W razie przekazania przez gminę towarzystwu budownictwa
                społecznego budynku na własność, najemcy lokali 
                mieszkalnych w tym budynku, opłacający dotychczas 
                czynsz regulowany, oraz ich następcy prawni w rozumieniu
                art. 8 ust. 1 nadal opłacają czynsz według stawek 
                ustalonych na podstawie art. 26 do dnia 31 grudnia 2004 
                r., a w tym okresie nie stosuje się do nich art. 28 i 30 
                ustawy z dnia 26 października 1995 r. o niektórych formach
                popierania budownictwa mieszkaniowego oraz o 
                zmianie niektórych ustaw (Dz.U. Nr 133, poz. 654, z 
                1996 r. Nr 106, poz. 496 i Nr 156, poz. 775 oraz z 1997 
                r. Nr 80, poz. 507).
              2. Gmina pokrywa różnicę między wpływami z czynszów 
                obliczonych według stawek obowiązujących w zasobach 
                towarzystwa budownictwa społecznego, pomniejszonymi 
                o kwotę przypadającą na spłatę kredytów, a wpływami z 
                czynszów płaconych przez najemcę, o których mowa w 
                ust. 1.
        Art. 57b. Jeżeli najemca przed wejściem w życie ustawy, za zgodą 
                wynajmującego, dokonał w lokalu ulepszeń mających 
                wpływ na wysokość czynszu regulowanego, wynajmujący 
                może zwrócić najemcy wartość ulepszenia i podwyższyć 
                odpowiednio czynsz; w razie niezwrócenia wartości ulepszenia,
                najemca opłaca czynsz w wysokości nie uwzględniającej
                ulepszenia.";
31) w art. 58 w ust. 3 dodaje się zdanie drugie w brzmieniu:
        "Najemcy takich lokali opłacają czynsz regulowany do dnia 31 
         grudnia 2004 r.";
32) po art. 61 dodaje się art. 61a w brzmieniu:
        "Art. 61a. Do zrzeszeń właścicieli i zarządców domów, utworzonych 
                na podstawie art. 25 ust. 5 ustawy, o której mowa w art. 
                67 pkt 2, stosuje się przepisy o stowarzyszeniach, jeżeli 
                statut zrzeszenia nie stanowi inaczej.";
33) w art. 62 po wyrazach "wpłacona przez najemcę" dodaje się wyrazy "przed 
   dniem wejścia w życie ustawy";
34) po art. 63 dodaje się art. 63a w brzmieniu:
        "Art. 63a. Do osób, które do chwili śmierci najemcy lokalu sprawowały
                nad nim opiekę na podstawie umowy zawartej z 
                najemcą przed dniem wejścia w życie ustawy, spełniającej
                wymogi określone w art. 9 ust. 2 ustawy wymienionej 
                w art. 67 pkt 2, stosuje się przepisy art. 8 ust. 1.";
35) w art. 66 dotychczasową treść oznacza się jako ust. 1 i dodaje się ust. 2 w 
   brzmieniu:
      "2. Przepisu ust. 1 nie stosuje się w razie oddania w najem lokalu w 
         drodze zamiany osobie, której gospodarstwo domowe składa się 
         co najmniej z 4 osób.".
                                Art. 2.
W ustawie z dnia 16 września 1982 r. - Prawo spółdzielcze (Dz.U. z 1995 
r. Nr 54, poz. 288 i Nr 133, poz. 654, z 1996 r. Nr 5, poz. 32, Nr 24, poz. 110 i 
Nr 43, poz. 189 oraz z 1997 r. Nr 32, poz. 183) w art. 210 dodaje się § 3 w 
brzmieniu:
      "§3. Sąd rozpatrując powództwo spółdzielni o nakazanie opróżnienia 
         lokalu przez osoby, o których mowa w § 1, biorąc pod uwagę dotychczasowy
         sposób korzystania przez członka z lokalu zajmowanego
         na warunkach spółdzielczego lokatorskiego prawa do lokalu 
         oraz jego szczególną sytuację materialną i rodzinną, może w wyroku
         nakazującym opróżnienie lokalu orzec o uprawnieniu tych 
         osób do lokalu socjalnego. W takim wypadku właściwy organ 
         gminy jest obowiązany zapewnić lokal socjalny na zasadach, o 
         których mowa w art. 36 ustawy z dnia 2 lipca 1994 r. o najmie lokali
         mieszkalnych i dodatkach mieszkaniowych (Dz.U. Nr 105, 
         poz. 509, z 1995 r. Nr 86, poz. 433 i Nr 133, poz. 654, z 1996 r. 
         Nr 56, poz. 257 oraz z 1997 r. Nr 43, poz. 272, Nr 68, poz. 439 i 
         Nr 111, poz. 723).".
      
                                Art. 3.
Przepisy art. 26b ustawy, o której mowa w art. 1, stosuje się odpowiednio do 
najemców lokali mieszkalnych w budynkach stanowiących własność spółdzielni 
mieszkaniowych, których najem został nawiązany przed dniem 12 listopada 
1994 r. na podstawie decyzji administracyjnej o przydziale lub na podstawie 
innego tytułu prawnego przed wprowadzeniem w danej miejscowości publicznej
gospodarki lokalami albo szczególnego trybu najmu.
 
                                Art. 4.
Lokale mieszkalne, które w dniu wejścia w życie ustawy, o której mowa w art. 
1, znajdowały się w dyspozycji organów państwowych albo podległych im lub 
nadzorowanych państwowych jednostek organizacyjnych, pozostają nadal w dyspozycji
tych organów lub jednostek, chyba że prawo do dysponowania tymi 
lokalami wygasło z mocy prawa lub umowy.
                                Art. 5.
 1. W razie ustania najmu lokalu, zawartego przed dniem 12 listopada 1994 r. 
   na czas trwania stosunku pracy, były najemca lub osoby pozostające w lokalu
   po śmierci najemcy zachowują prawo do lokalu zamiennego, jeżeli 
   przysługiwało im ono na podstawie przepisów obowiązujących przed tym 
   dniem.
 2. Przepis ust. 1 stosuje się odpowiednio do osób, które utraciły tytuł prawny 
   do lokalu przed dniem 12 listopada 1994 r. z powodu śmierci najemcy.
 3. W razie likwidacji, przekształcenia lub upadłości zakładu pracy, a także 
   przeniesienia własności budynków mieszkalnych na inną osobę po dniu 12 
   listopada 1994 r., umowy najmu lokalu zawarte na czas trwania stosunku 
   pracy stają się umowami zawartymi na czas nie oznaczony. Najemcy takich 
   lokali, z wyłączeniem najemców lokali w budynkach stanowiących własność 
   spółdzielni mieszkaniowych, opłacają czynsz regulowany do dnia 31 grudnia
   2004 r.
 
                                Art. 6.
 1. Osobie uprawnionej do lokalu zamiennego na podstawie art. 5 ust. 1, która
   nie otrzymała propozycji jego dostarczenia w okresie 12 miesięcy od 
   dnia utraty tytułu prawnego do zajmowanego lokalu, przysługuje roszczenie
   o zawarcie umowy najmu tego lokalu na czas nie oznaczony.
 2. Osobie uprawnionej do lokalu zamiennego na podstawie art. 5 ust. 2 lub 
   art. 58 ust. 2 ustawy, o której mowa w art. 1, która nie otrzymała propozycji
   jego dostarczenia w okresie 6 miesięcy od dnia wejścia w życie ustawy,
   przysługuje roszczenie o zawarcie umowy najmu tego lokalu na czas 
   nie oznaczony.
 
                                Art. 7.
 1. W razie niezłożenia przez właściciela nieruchomości, do której stosuje się 
   art. 61 ustawy, o której mowa w art. 1, wniosku o przywrócenie zarządu w 
   terminie do dnia 31 grudnia 1998 r., gminie przysługuje roszczenie o przejęcie
   przez niego zarządu. Kwota wydatków poniesionych z budżetu gminy 
   na eksploatację i remonty w okresie od dnia 12 listopada 1994 r. do dnia 
   przywrócenia zarządu, a nie zwrócona przez właściciela, podlega zabezpieczeniu
   hipoteką na nieruchomości; odsetki od tej kwoty wynoszą 5% w 
   stosunku rocznym.
 2. Jeżeli właściciel nieruchomości zarządzanej przez gminę nie jest znany lub 
   nie zostało ustalone miejsce jego pobytu, do budynków położonych na tej 
   nieruchomości stosuje się przepisy art. 5 ustawy, o której mowa w art. 1.
 
                                Art. 8.
Prezes Rady Ministrów ogłosi w Dzienniku Ustaw Rzeczypospolitej Polskiej 
jednolity tekst ustawy z dnia 2 lipca 1994 r. o najmie lokali mieszkalnych i dodatkach
mieszkaniowych, z uwzględnieniem zmian wynikających z przepisów 
ogłoszonych przed dniem wydania jednolitego tekstu.
                                Art. 9.
Ustawa wchodzi w życie po upływie 30 dni od dnia jej ogłoszenia, z wyjątkiem 
art. 1 pkt 34, który wchodzi w życie z dniem ogłoszenia z mocą od dnia 12 listopada
1994 r., oraz art. 1 pkt 27 w zakresie dotyczącym art. 45a i 45b ustawy, 
o której mowa w art. 1, które wchodzą w życie z dniem 1 stycznia 1998 r.
 
