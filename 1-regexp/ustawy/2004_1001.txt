


Tekst ustawy przyjęty przez Senat bez poprawek

 
 
 
USTAWA
z dnia 26 września 2014 r.
 
o zmianie ustawy o podatku dochodowym od osób
fizycznych 
oraz niektórych innych ustaw[1])
 
 
Art. 1. 
W ustawie z dnia 26 lipca 1991 r. o podatku
dochodowym od osób fizycznych (Dz. U. z 2012 r. poz. 361, z późn. zm.[2])) wprowadza się następujące zmiany:
1)   w art. 35 ust. 10 otrzymuje brzmienie:
„10. Płatnicy
stypendiów, o których mowa w art. 21 ust. 1 pkt 40b, są obowiązani w terminie
do końca lutego roku następującego po roku podatkowym, z zastrzeżeniem art.
45ba ust. 4, sporządzić informację o wysokości wypłaconego stypendium, według
ustalonego wzoru, i przesłać ją podatnikowi oraz urzędowi skarbowemu, którym
kieruje naczelnik urzędu skarbowego właściwy według miejsca zamieszkania
podatnika, z zastrzeżeniem art. 37.”;
2)   w art. 37 ust. 3 otrzymuje brzmienie:
„3. Roczne obliczenie
podatku, o którym mowa w ust. 1, płatnicy sporządzają w terminie do końca
lutego po upływie roku podatkowego, z zastrzeżeniem art. 45ba ust. 4, i w tym
samym terminie przesyłają podatnikowi oraz urzędowi skarbowemu, którym kieruje
naczelnik urzędu skarbowego właściwy według miejsca zamieszkania podatnika, a w
przypadku podatników, o których mowa w art. 3 ust. 2a, urzędowi skarbowemu,
którym kieruje naczelnik urzędu skarbowego właściwy w sprawach opodatkowania
osób zagranicznych.”;
3)   w art. 39:
a)   w ust. 1 zdanie pierwsze otrzymuje
brzmienie:
„W terminie do końca
lutego roku następującego po roku podatkowym, z zastrzeżeniem art. 45ba
ust. 4, płatnicy, o których mowa w art. 31, art. 33 i art. 35, w przypadku
gdy nie dokonują rocznego obliczenia podatku, są obowiązani przesłać
podatnikowi i urzędowi skarbowemu, którym kieruje naczelnik urzędu skarbowego
właściwy według miejsca zamieszkania podatnika, a w przypadku podatnika, o
którym mowa w art. 3 ust. 2a, urzędowi skarbowemu, którym kieruje naczelnik
urzędu skarbowego właściwy w sprawach opodatkowania osób zagranicznych –
imienne informacje sporządzone według ustalonego wzoru, z zastrzeżeniem
ust. 5.”,
b)   ust. 3 otrzymuje brzmienie:
„3. Osoby fizyczne prowadzące działalność
gospodarczą, osoby prawne i ich jednostki organizacyjne oraz jednostki organizacyjne
niemające osobowości prawnej są obowiązane, w terminie do końca lutego roku
następującego po roku podatkowym, z zastrzeżeniem art. 45ba ust. 4, przesłać
podatnikowi oraz urzędowi skarbowemu, którym kieruje naczelnik urzędu
skarbowego właściwy według miejsca zamieszkania podatnika, a w przypadku
podatnika, o którym mowa w art. 3 ust. 2a, urzędowi skarbowemu, którym kieruje
naczelnik urzędu skarbowego właściwy w sprawach opodatkowania osób zagranicznych
- imienne informacje o wysokości
dochodu, o którym mowa w art. 30b ust. 2, sporządzone według ustalonego wzoru.”;
4)   w art. 42:
a)   w ust. 2 wprowadzenie do wyliczenia
otrzymuje brzmienie:
„W terminie do końca
lutego roku następującego po roku podatkowym, z zastrzeżeniem art. 45ba
ust. 4, płatnicy, o których mowa w ust. 1, są obowiązani przesłać podatnikom, o
których mowa:”,
b)   ust. 3 otrzymuje brzmienie:
„3. W razie zaprzestania przez płatnika
prowadzenia działalności przed upływem terminu dla złożenia informacji, o
których mowa w ust. 2, informacje te płatnik składa nie później niż w dniu
zaprzestania prowadzenia działalności.”;
5)   art. 42a otrzymuje brzmienie:
„Art.
42a. Osoby fizyczne prowadzące działalność gospodarczą, osoby prawne i ich
jednostki organizacyjne oraz jednostki organizacyjne niemające osobowości
prawnej, które dokonują wypłaty należności lub świadczeń, o których mowa w art.
20 ust. 1, z wyjątkiem dochodów (przychodów) wymienionych w art. 21, art. 52, art.
52a i art. 52c oraz dochodów, od których na podstawie przepisów Ordynacji
podatkowej zaniechano poboru podatku, od których nie są obowiązane pobierać zaliczki
na podatek lub zryczałtowanego podatku dochodowego, są obowiązane sporządzić
informację według ustalonego wzoru o wysokości przychodów i w terminie do końca
lutego następnego roku podatkowego, z zastrzeżeniem art. 45ba ust. 4, przesłać
ją podatnikowi oraz urzędowi skarbowemu, którym kieruje naczelnik urzędu
skarbowego właściwy według miejsca zamieszkania podatnika, a w przypadku
podatników, o których mowa w art. 3 ust. 2a, urzędowi skarbowemu, którym
kieruje naczelnik urzędu skarbowego właściwy w sprawach opodatkowania osób zagranicznych.”;

6)   w art. 42c w ust. 1 pkt 2 otrzymuje
brzmienie:
„2)     urzędowi
skarbowemu, którym kieruje naczelnik urzędu skarbowego właściwy w sprawach
opodatkowania osób zagranicznych, za pomocą środków komunikacji elektronicznej
zgodnie z przepisami Ordynacji podatkowej.”;
7)   w art. 42e ust. 6 otrzymuje brzmienie:
„6. W terminie do
końca lutego roku następującego po roku podatkowym, z zastrzeżeniem art.
45ba ust. 4, płatnik jest obowiązany przesłać podatnikowi oraz urzędowi
skarbowemu, którym kieruje naczelnik urzędu skarbowego właściwy według miejsca
zamieszkania podatnika, a w przypadku podatnika, o którym mowa w art. 3 ust. 2a,
urzędowi skarbowemu, którym kieruje naczelnik urzędu skarbowego właściwy w sprawach
opodatkowania osób zagranicznych – imienne informacje sporządzone według
ustalonego wzoru.”;
8)   po art. 45b dodaje się art. 45ba w
brzmieniu: 
„Art.
45ba. 1. Deklaracje, informacje oraz roczne obliczenie podatku, o których mowa
w art. 35 ust. 10, art. 37 ust. 1, art. 38 ust. 1a i 1b, art. 39 ust. 1–4, art.
42 ust. 1a–4, art. 42a oraz art. 42e ust. 5 i 6, składa się urzędowi skarbowemu
za pomocą środków komunikacji elektronicznej zgodnie z przepisami Ordynacji
podatkowej.
2. Deklaracje, informacje oraz roczne
obliczenie podatku, o których mowa w ust. 1, mogą być składane urzędowi
skarbowemu w formie dokumentu pisemnego, jeżeli płatnicy wymienieni w art. 35
ust. 10, art. 37 ust. 1, art. 39 ust. 1 i 2, art. 42 ust. 2 i art. 42e ust. 6,
lub podmioty wymienione w art. 39 ust. 3 i 4 oraz art. 42a, są obowiązani
sporządzić informację lub roczne obliczenie podatku za dany rok dla nie więcej
niż pięciu podatników. W przypadku deklaracji i informacji składanych w trakcie
roku liczbę podatników ustala się, uwzględniając wszystkich podatników od
początku roku do dnia sporządzenia tych deklaracji i informacji.
3. Przepis ust. 2 nie ma zastosowania do
deklaracji, informacji oraz rocznego obliczenia podatku, o których mowa w ust.
1, które w imieniu i na rzecz płatników lub podmiotów wymienionych w ust. 2
składa urzędowi skarbowemu przedsiębiorca wykonujący działalność gospodarczą
obejmującą prowadzenie ksiąg podatkowych w rozumieniu przepisów Ordynacji
podatkowej.
4. Płatnicy oraz podmioty wymienione w ust.
2, którzy wybrali składanie informacji oraz rocznego obliczenia podatku w
formie dokumentu pisemnego, informacje oraz roczne obliczenie podatku
sporządzane w tej formie po zakończeniu roku podatkowego przesyłają urzędowi
skarbowemu do końca stycznia roku następującego po roku podatkowym.”. 
 
Art. 2. 
W ustawie z dnia 15 lutego 1992 r. o podatku
dochodowym od osób prawnych (Dz. U. z 2014 r. poz. 851, z późn. zm.[3])) wprowadza się następujące zmiany:
1)   w art. 26 dodaje się ust. 8 w brzmieniu:
„8. Informację o
dokonanych wypłatach i pobranym podatku, o której mowa w ust. 3 pkt 2
oraz ust. 3b–3d, przesyła się urzędowi skarbowemu za pomocą środków komunikacji
elektronicznej zgodnie z przepisami Ordynacji podatkowej.”;
2)   w art. 27 po ust. 1b dodaje się ust. 1c w
brzmieniu:
„1c. Zeznanie, o
którym mowa w ust. 1, składa się za pomocą środków komunikacji elektronicznej
zgodnie z przepisami Ordynacji podatkowej.”;
3)   po art. 27 dodaje się art. 27a w
brzmieniu:
„Art.
27a. Zeznanie, o którym mowa w art. 27 ust. 1, oraz informacja, o której mowa w
art. 26 ust. 3 pkt 2 oraz ust. 3b–3d, mogą być składane w formie dokumentu
pisemnego, jeżeli podmioty obowiązane do ich sporządzenia są zwolnione na
podstawie art. 45ba ust. 2 ustawy z dnia 26 lipca 1991 r. o podatku dochodowym
od osób fizycznych z obowiązku składania za pomocą środków komunikacji
elektronicznej deklaracji, informacji oraz rocznego obliczenia podatku.”.
 
Art. 3. 
W ustawie z dnia 20 listopada 1998 r. o
zryczałtowanym podatku dochodowym od niektórych przychodów osiąganych przez
osoby fizyczne (Dz. U. Nr 144, poz. 930, z późn. zm.[4])) wprowadza się następujące zmiany:
1)   w art. 36 ust. 7 otrzymuje brzmienie:
„7. O zmianach, o
których mowa w ust. 1, 2 i 4, podatnik jest obowiązany zawiadomić naczelnika
urzędu skarbowego, składając informację o zmianach we wniosku o zastosowanie
karty podatkowej lub likwidacji prowadzonej działalności, według ustalonego
wzoru, najpóźniej w terminie siedmiu dni od powstania okoliczności powodujących
zmiany. Jeżeli zawiadomienie dotyczy zatrudnienia osoby, o której mowa w art.
25 ust. 6 pkt 2 lit. d), należy w nim również podać szczegółowy zakres
czynności, które osoba ta ma wykonywać.”;
2)   w art. 52 w ust. 3 dodaje się pkt 5 w
brzmieniu:
„5)     informacji o
zmianach we wniosku o zastosowanie karty podatkowej lub likwidacji prowadzonej
działalności, o których mowa w art. 36 ust. 7,”. 
 
Art. 4. 
1. Przepisy ustaw, o których mowa w art. 1 i
art. 2, w brzmieniu nadanym niniejszą ustawą, mają zastosowanie do dochodów
uzyskanych (poniesionych strat) począwszy od dnia 1 stycznia 2014 r.
2. Podatnicy podatku dochodowego od osób
prawnych, których rok podatkowy jest inny niż kalendarzowy, stosują przepisy
art. 27 ust. 1c i art. 27a ustawy wymienionej w art. 2, w brzmieniu nadanym
niniejszą ustawą, do dochodów uzyskanych (poniesionych strat) od pierwszego
dnia roku podatkowego rozpoczynającego się po dniu 31 grudnia 2013 r.
 
Art. 5. 
Ustawa wchodzi w życie z dniem 1 stycznia
2015 r.
 
 
                                                                                                                                    MARSZAŁEK
SEJMU
 
 
 
                                                                                                                                    /–/
Radosław Sikorski
 
 




[1])    Niniejszą ustawą
zmienia się ustawy: ustawę z dnia 15 lutego 1992 r. o podatku dochodowym od
osób prawnych oraz ustawę z dnia 20 listopada 1998 r. o zryczałtowanym podatku
dochodowym od niektórych przychodów osiąganych przez osoby fizyczne.


[2])    Zmiany tekstu
jednolitego wymienionej ustawy zostały ogłoszone w Dz. U. z 2012 r. poz. 362,
440, 596, 769, 1278, 1342, 1448, 1529 i 1540, z 2013 r. poz. 21, 888, 1036,
1287, 1304, 1387 i 1717 oraz z 2014 r. poz. 223, 312, 567, 598, 773, 915, 1052
i 1215.


[3])    Zmiany tekstu
jednolitego wymienionej ustawy zostały ogłoszone w Dz. U. z 2014 r. 915, 1138,
1146 i 1215.


[4])    Zmiany tekstu wymienionej ustawy zostały
ogłoszone w Dz. U. z 2000 r. Nr 104, poz. 1104 i Nr 122, poz. 1324, z 2001
r. Nr 74, poz. 784, Nr 88, poz. 961, Nr 125, poz. 1363 i 1369 i Nr 134, poz.
1509, z 2002 r. Nr 141, poz. 1183, Nr 169, poz. 1384, Nr 172, poz. 1412 i Nr
200, poz. 1679, z 2003 r. Nr 45, poz. 391, Nr 96, poz. 874, Nr 135, poz. 1268,
Nr 137, poz. 1302 i Nr 202, poz. 1958, z 2004 r. Nr 210, poz. 2135
i Nr 263, poz. 2619, z 2005 r. Nr 143, poz. 1199, Nr 164, poz. 1366 i
Nr 169, poz. 1420, z 2006 r. Nr 183, poz. 1353 i Nr 217, poz. 1588, z 2008 r.
Nr 141, poz. 888, Nr 143, poz. 894 i Nr 209, poz. 1316, z 2009 r. Nr 157,
poz. 1241 i Nr 201, poz. 1541, z 2010 r. Nr 3, poz. 13, Nr 28, poz. 146, Nr 75,
poz. 473, Nr 219, poz. 1442 i Nr 226, poz. 1478, z 2011 r. Nr 106, poz.
622 i Nr 131, poz. 764, z 2012 r. poz. 1529 i 1540 oraz z 2014 r. poz. 223.
