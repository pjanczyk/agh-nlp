


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 5 września
2008 r.
 
o komercjalizacji
państwowego przedsiębiorstwa użyteczności publicznej "Poczta Polska" 
 

Rozdział 1 
Przepisy ogólne 
 
Art. 1.
Ustawa reguluje
zasady i tryb komercjalizacji państwowego przedsiębiorstwa użyteczności
publicznej "Poczta Polska" działającego na podstawie ustawy z dnia 30 lipca
1997 r. o państwowym przedsiębiorstwie użyteczności publicznej "Poczta Polska"
(Dz. U. Nr 106, poz. 675, z późn. zm.[1])),
zwanego dalej "Pocztą Polską". 
 
Art. 2.
1.  Komercjalizacja
Poczty Polskiej, w rozumieniu ustawy, polega na przekształceniu Poczty Polskiej
w spółkę akcyjną o nazwie "Poczta Polska Spółka Akcyjna", zwaną dalej "Spółką",
w której Skarb Państwa jest jedynym akcjonariuszem. 
2.  Spółka
wstępuje we wszystkie stosunki prawne, których podmiotem była Poczta Polska,
bez względu na charakter prawny tych stosunków, jeżeli przepisy ustawy nie
stanowią inaczej. 
 
Art. 3.
Spółce
przysługuje wyłączne prawo używania wyrazu "poczta" w nazwie spółki, w różnych
przypadkach, oraz zastrzeżonego znaku towarowego.
 
Art. 4.
Spółka ma prawo
używania w działalności związanej z wykonywaniem obowiązku świadczenia powszechnych
usług pocztowych oznak z godłem Rzeczypospolitej Polskiej oraz pieczęci
urzędowych z wizerunkiem orła, ustalonym dla godła, i napisem w otoku. 
 
Art. 5.
Do Spółki nie ma
zastosowania art. 6 pkt 4 ustawy z dnia 28 lutego 2003 r. – Prawo upadłościowe
i naprawcze (Dz. U. Nr 60, poz. 535, z późn. zm.[2])).
 
Rozdział 2
Komercjalizacja
Poczty Polskiej
 
Art. 6.
Do
komercjalizacji Poczty Polskiej stosuje się przepisy art. 5-8, art. 12 ust. 2,
5 i 6, art. 13-16 oraz art. 19-19b ustawy z dnia 30 sierpnia 1996 r. o
komercjalizacji i prywatyzacji (Dz. U. z 2002 r. Nr 171, poz. 1397, z późn. zm.[3])).
 
Art. 7.
1.  Minister
właściwy do spraw łączności w imieniu Skarbu Państwa, nie później jednak niż w
terminie 12 miesięcy od dnia wejścia w życie ustawy, dokona komercjalizacji
Poczty Polskiej. 
2.  Dyrektor
Generalny Poczty Polskiej jest obowiązany do przedłożenia ministrowi właściwemu
do spraw łączności, w terminie 6 miesięcy od dnia wejścia w życie ustawy,
kwestionariusza przedsiębiorstwa oraz innych dokumentów, niezbędnych do
sporządzenia aktu komercjalizacji Poczty Polskiej, określonych w przepisach wydanych
na podstawie art. 4 ust. 6 ustawy z dnia 30 sierpnia 1996 r. o komercjalizacji
i prywatyzacji.
 
Art. 8.
1.  Minister
właściwy do spraw łączności sporządza za Skarb Państwa akt komercjalizacji
Poczty Polskiej.
2.  W akcie
komercjalizacji Poczty Polskiej ustala się:
1) statut Spółki;
2) wysokość
kapitału zakładowego Spółki;
3) imiona i nazwiska członków organów pierwszej kadencji;
4) osobę
upoważnioną do zgłoszenia wniosku o wpisanie Spółki do rejestru
przedsiębiorców, jeżeli jest to osoba inna niż zarząd. 
3.  Akt
komercjalizacji Poczty Polskiej zastępuje czynności określone w przepisach ustawy
z dnia 15 września 2000 r. - Kodeks spółek handlowych (Dz.U. Nr 94, poz. 1037,
z późn. zm.[4])),
poprzedzające złożenie wniosku o wpis spółki do rejestru przedsiębiorców. 
4.  Minister
właściwy do spraw łączności reprezentuje Skarb Państwa w odniesieniu do Spółki.

 
Art. 9.
1.  Niezwłocznie
po sporządzeniu aktu komercjalizacji zarząd Spółki lub osoba, o której mowa w
art. 8 ust. 2 pkt 4, zgłasza do sądu rejestrowego właściwego dla siedziby
Spółki wniosek o wpisanie Spółki do rejestru przedsiębiorców.
2.  Wykreślenie
Poczty Polskiej z rejestru przedsiębiorców następuje z urzędu z dniem wpisu
Spółki do rejestru przedsiębiorców.
3.  Wpis Spółki do
rejestru przedsiębiorców oraz związane z tym wykreślenie Poczty Polskiej z
rejestru przedsiębiorców stają się skuteczne pierwszego dnia miesiąca
przypadającego po dniu wydania postanowienia o wpisie.
 
Art. 10. 
1.  W czasie, w
którym Skarb Państwa pozostaje jedynym akcjonariuszem Spółki, członków rady
nadzorczej, o których mowa w ust. 2, powołuje i odwołuje walne zgromadzenie. 
2.  W Spółce
działa rada nadzorcza, która liczy pięć osób. W skład rady nadzorczej wchodzą:
1)  jeden
przedstawiciel ministra właściwego do spraw łączności;
2)   jeden
przedstawiciel ministra właściwego do spraw Skarbu Państwa;
3) jeden
przedstawiciel ministra właściwego do spraw finansów publicznych;
4) dwóch
przedstawicieli pracowników Spółki.
3.  Tryb wyboru
przedstawicieli pracowników do rady nadzorczej określa statut Spółki, z
zastrzeżeniem ust. 4-8.
4. 
Przedstawiciele pracowników do pierwszej rady nadzorczej są wybierani w wyborach
pośrednich, przy zachowaniu zasady powszechności i tajności.
5.  Wybory, o
których mowa w ust. 4, zarządza Dyrektor Generalny Poczty Polskiej i ustala ich
szczegółowe zasady.
6.  Za
przedstawicieli wybranych przez pracowników uznaje się osoby, które w wyborach
uzyskały najwięcej ważnie oddanych głosów. Wynik głosowania jest wiążący pod
warunkiem wzięcia w nim udziału co najmniej 50 % wszystkich pracowników
zatrudnionych w chwili wydania zarządzenia, o którym mowa w ust. 5.
7.  Dyrektor
Generalny Poczty Polskiej jest obowiązany dostarczyć ministrowi właściwemu do
spraw łączności listę przedstawicieli pracowników do pierwszej rady nadzorczej,
wybranych w sposób określony w ust. 4-6, wraz z dokumentami, o których mowa w
art. 7 ust. 2.
8.  W przypadku
niedokonania wyboru przedstawicieli pracowników do pierwszej rady nadzorczej
zakładowe organizacje związkowe działające w Poczcie Polskiej, posiadające
reprezentatywność w rozumieniu przepisów ustawy z dnia z dnia 26 czerwca 1974
r. - Kodeks pracy (Dz.U. z 1998 r. Nr 21, poz. 94, z późn. zm.[5])),
wskażą przedstawicieli pracowników w terminie 30 dni od dnia otrzymania w tej
sprawie pisma ministra właściwego do spraw łączności. 
9.  W przypadku
ogłoszenia upadłości Spółki walne zgromadzenie może podjąć uchwałę o
zaprzestaniu działania rady nadzorczej i odwołaniu jej członków.
 
Art. 11.
1.  Spółka dla
realizacji wspólnych celów gospodarczych za zgodą walnego zgromadzenia może
tworzyć spółki akcyjne lub spółki z ograniczoną odpowiedzialnością.
2.  Zgody walnego
zgromadzenia w Spółce wymaga:
1)  objęcie albo
nabycie akcji lub udziałów innej spółki;
2)  zbycie
nabytych albo objętych akcji lub udziałów innej spółki.
3.  W przypadkach,
o których mowa w ust. 2 pkt 2, uchwała walnego zgromadzenia określa warunki i
tryb zbycia akcji lub udziałów.
4.  Statut może
określić warunki, w jakich dokonywanie czynności, o których mowa w ust. 2, nie
wymaga zgody walnego zgromadzenia. 
 
Rozdział 3
Działalność Spółki
 
Art. 12. 
1. 
Przedmiotem działalności gospodarczej Spółki jest:
1) prowadzenie
działalności polegającej na świadczeniu usług pocztowych, w tym usług o charakterze
powszechnym;
2) emisja,
wprowadzanie i wycofywanie z obiegu znaczków pocztowych, kartek pocztowych oraz
kopert z nadrukowanym znakiem opłaty pocztowej;
3)  wykonywanie
innych usług przy wykorzystaniu potencjału technicznego i kadrowego Spółki, w
tym w zakresie prenumeraty prasy, kolportażu prasy i wydawnictw, filatelistyki;
4) świadczenie
usług finansowych i wykonywanie czynności z nimi związanych;
5) pośrednictwo w
wykonywaniu usług finansowych, w tym czynności bankowych;
6) świadczenie
usług logistycznych, a w szczególności przewóz przesyłek towarowych oraz ich konfekcjonowanie
i magazynowanie.
2. 
Działalność wymieniona w ust. 1 pkt 1 i 2 jest wykonywana w zakresie i na warunkach
określonych w ustawie z dnia 12 czerwca 2003 r. – Prawo pocztowe (Dz. U. Nr
130, poz. 1188, z późn. zm.[6]))
oraz w przepisach wydanych na jej podstawie.
3.  Spółka
może wykonywać inną działalność gospodarczą, jeżeli nie ogranicza ona
działalności określonej w ust. 1.
4.  Szczegółowy
zakres działalności gospodarczej Spółki, o której mowa w ust. 1 i 3, określa
statut Spółki. 
5.  Działalność, o
której mowa w ust. 1 pkt 1, Spółka prowadzi z uwzględnieniem zadań na rzecz
obronności i bezpieczeństwa państwa.
 
Art. 13.
1. W ramach
świadczenia usług i wykonywania czynności, o których mowa w art. 12 ust. 1 pkt
4, Spółka może w szczególności:
1) świadczyć
usługi związane z transferem środków pieniężnych w obrocie krajowym i z
zagranicą;
2) wydawać karty
płatnicze i wykonywać operacje przy ich użyciu;
3) wykonywać
operacje czekowe i wekslowe;
4) nabywać i
zbywać wierzytelności oraz świadczyć usługi w tym zakresie;
5) udzielać
pożyczek ze środków własnych, w tym kredytów konsumenckich;
6) udzielać
poręczeń i gwarancji oraz zaciągać inne zobowiązania nieujmowane w bilansie;
7) prowadzić
sprzedaż skarbowych papierów wartościowych oraz obligacji jednostek samorządu terytorialnego
i wykonywać inne zlecone czynności z tym związane, zgodnie z zasadami i na warunkach
określonych w odrębnych przepisach regulujących działalność w tym zakresie;
8) wykonywać
usługi w zakresie przeliczania, sortowania i przechowywania znaków pieniężnych;
9) przechowywać
przedmioty i papiery wartościowe oraz udostępniać skrytki sejfowe;
10) transportować
wartości pieniężne, w tym papiery wartościowe i dokumenty bankowe;
11) świadczyć
usługi teleinformatyczne i przetwarzania danych, w tym na rzecz instytucji
finansowych i banków.
2.  Spółka
może w regulaminach podawanych do publicznej wiadomości określać warunki
świadczenia usług, o których mowa w ust. 1. 
Postanowienia tych regulaminów są wiążące dla stron, jeżeli w umowie o świadczenie
usług strony nie ustalą odmiennie swych praw i obowiązków.
 
Art. 14.
1.  W ramach
pośrednictwa w wykonywaniu usług finansowych, o którym mowa w art. 12 ust. 1
pkt 5, Spółka może:
1) świadczyć
usługi pośrednictwa ubezpieczeniowego;
2) na podstawie
umowy zawartej z bankiem na piśmie, wykonywać czynności, o których mowa w art.
6a ust. 1 ustawy z dnia 29 sierpnia 1997 r. – Prawo bankowe (Dz. U. z 2002 r.
Nr 72, poz. 665, z późn. zm.[7]));
3) świadczyć inne
usługi.
2.  Z
zastrzeżeniem ust. 1 pkt 2, Spółka – pod warunkiem posiadania prawa do wykonywania
ponad 50 % głosów na walnym zgromadzeniu banku – może na podstawie
pełnomocnictwa udzielonego przez ten bank, w zakresie zgodnym z przedmiotem
działalności banku określonym w jego statucie, wykonywać w jego imieniu i na jego
rzecz czynności bankowe określone w art. 5 ust. 1 i 2 ustawy z dnia 29 sierpnia
1997 r. – Prawo bankowe.
3. Bank
zawiadamia Komisję Nadzoru Finansowego o treści pełnomocnictwa do wykonywania
czynności, o których mowa w art. 5 ust. 1 pkt 1 i 2 ustawy z dnia 29 sierpnia
1997 r. – Prawo bankowe, w terminie 7 dni od dnia jego udzielenia.
4. 
Udzielenie przez bank pełnomocnictwa do wykonywania czynności, o których mowa w
art. 5 ust. 1 pkt 3-7 i ust. 2 ustawy z dnia 29 sierpnia 1997 r. – Prawo bankowe,
może nastąpić po uzyskaniu zezwolenia Komisji Nadzoru Finansowego. Zezwolenie
jest wydawane na wspólny wniosek banku i Spółki i określa czynności, które
Spółka może wykonywać w jego imieniu i na jego rzecz.
5.  Komisja
Nadzoru Finansowego udziela zezwolenia, o którym mowa w ust. 4, jeżeli:
1) nie zostanie
zakłócone ostrożne i stabilne zarządzanie bankiem;
2) bank i Spółka
będą posiadać wiarygodne plany działania zapewniające ciągłe i niezakłócone wykonywanie
czynności, o których mowa w ust. 2;
3) zostaną
zapewnione:
a)  wykonywanie
przez bank skutecznej kontroli wewnętrznej, 
b)  możliwość
wykonywania obowiązków biegłego rewidenta banku oraz 
c)  ochrona
tajemnicy prawnie chronionej w zakresie czynności powierzonych przez bank
Spółce;
4)  bank będzie
mógł kierować do Spółki wiążące zalecenia dotyczące wykonywania umowy obejmującej
pełnomocnictwo do działania w imieniu banku.
6. W zakresie
nieuregulowanym w ustawie do wykonywania przez Spółkę działalności określonej w
ust. 1 pkt 2 i ust. 2 stosuje się przepisy ustawy z dnia 29 sierpnia 1997 r. –
Prawo bankowe.
7. 
Działalność Spółki określona w ust. 2 podlega nadzorowi sprawowanemu przez
Komisję Nadzoru Finansowego na zasadach określonych w ustawie z dnia 29
sierpnia 1997 r. – Prawo bankowe i ustawie z dnia 21 lipca 2006 r. o nadzorze
nad rynkiem finansowym (Dz. U. Nr 157, poz. 1119 oraz z 2007 r. Nr 42, poz. 272
i Nr 49, poz. 328). 
 
Art. 15.
1.  Spółka może:
1) posiadać
rachunek bankowy w Narodowym Banku Polskim;
2) pobierać z
Narodowego Banku Polskiego oraz odprowadzać do tego Banku znaki pieniężne, stosując
się do zasad obowiązujących banki w tym zakresie.
2.  Spółka i
osoby w niej zatrudnione wykonujące lub uczestniczące w wykonywaniu czynności
bankowych są obowiązane zachować tajemnicę bankową, która obejmuje wszystkie
wiadomości dotyczące tych czynności. Zakres tajemnicy bankowej oraz zasady
udzielania informacji stanowiących tajemnicę bankową określają przepisy ustawy
z dnia 29 sierpnia 1997 r. – Prawo bankowe.
 
Art. 16.
Potwierdzone
przez Spółkę dowody przyjęcia wpłaty i dowody wypłaty, a w zakresie czynności
określonych w art. 13 ust. 1 oraz w art. 14 ust. 1 i 2 również wystawiane przez
Spółkę oświadczenia zawierające zobowiązania, zwolnienie z zobowiązań, zrzeczenie
się praw lub pokwitowanie odbioru należności oraz stwierdzające udzielenie kredytu,
pożyczki pieniężnej, wraz z informacją o ich wysokości, zasadach oprocentowania,
warunkach spłaty – mają moc prawną dokumentów urzędowych.
 
Rozdział 4
Gospodarowanie
mieniem Spółki
 
Art. 17.
1.  Mienie Spółki,
którego zagospodarowanie nie jest możliwe, a którego utrzymywania nie
uzasadniają względy ekonomiczne, może zostać zlikwidowane lub przekazane
nieodpłatnie Skarbowi Państwa, jednostkom samorządu terytorialnego lub
państwowym jednostkom organizacyjnym.
2.  Spółka może
pomniejszyć kapitał zapasowy o wartość księgową netto mienia w postaci środków
trwałych, przekazywanego zgodnie z ust. 1. 
 
Rozdział 5
Szczególne
uprawnienia pracownicze
 
Art. 18.
Do pracowników
spółki mają zastosowanie przepisy art. 2 pkt 5 oraz Działu IV Rozdziału 2
ustawy z dnia 30 sierpnia 1996 r. o komercjalizacji i prywatyzacji. 
 
Art. 19.
Listonoszom
używającym własnych pojazdów do celów służbowych, w jazdach lokalnych, może być
przyznane prawo do zwrotu kosztów związanych z używaniem tych pojazdów – do
wysokości miesięcznego ryczałtu pieniężnego lub do wysokości nieprzekraczającej
stawek za 1 kilometr przebiegu pojazdu, określonych w przepisach wydanych na
podstawie art. 34a ust. 2 ustawy z dnia 6 września 2001 r. o transporcie drogowym
(Dz. U. z 2007 r. Nr 125, poz. 874, z późn. zm.[8])),
jeżeli przebieg pojazdu, z wyłączeniem ryczałtu pieniężnego, jest
udokumentowany w ewidencji przebiegu pojazdu prowadzonej przez pracownika.
 
Art. 20.
Pracownikom
Spółki w związku z wykonywaniem obowiązku świadczenia powszechnych usług
pocztowych przysługuje ochrona prawna przewidziana w przepisach prawa karnego
dla funkcjonariuszy publicznych.
 
Rozdział 6
Zmiany w
przepisach obowiązujących
 
Art. 21.
W ustawie z dnia
21 listopada 1967 r. o powszechnym obowiązku obrony Rzeczypospolitej Polskiej
(Dz. U. z 2004 r. Nr 241, poz. 2416, z późn. zm.[9]))
wprowadza się następujące zmiany:
1) w art. 60 w
ust. 5 i 7 wyrazy "jednostki organizacyjne państwowego przedsiębiorstwa
użyteczności publicznej "Poczta Polska" zastępuje się wyrazami "jednostki
organizacyjne Poczty Polskiej Spółki Akcyjnej";
2) w art. 62
wyrazy "Poczty Polskiej" zastępuje się wyrazami "Poczty Polskiej  Spółki
Akcyjnej". 
 
Art. 22.
W ustawie z dnia
25 września 1981 r. o przedsiębiorstwach państwowych (Dz. U. z 2002 r. Nr 112,
poz. 981, z późn. zm.[10]))
w art. 4 w ust. 1 w pkt 3 przecinek zastępuje się kropką i uchyla się pkt 4. 
 
Art. 23.
W ustawie z dnia
26 października 1995 r. o niektórych formach popierania budownictwa
mieszkaniowego (Dz. U. z 2000 r. Nr 98, poz. 1070, z późn. zm.[11]))
w art. 30 w ust. 2 wyrazy "przedsiębiorstwa użyteczności publicznej »Poczta
Polska«" zastępuje się wyrazami "Poczty Polskiej Spółki Akcyjnej". 
 
Art. 24.
W ustawie z dnia
30 sierpnia 1996 r. o komercjalizacji i prywatyzacji (Dz. U. z 2002 r. Nr 171,
poz. 1397, z późn. zm.[12]))
w art. 3 w ust. 3 uchyla się pkt 10.
 
Art. 25.
W ustawie z dnia
28 sierpnia 1997 r. o organizacji i funkcjonowaniu funduszy emerytalnych (Dz.
U. z 2004 r. Nr 159, poz. 1667, z późn. zm.[13]))
w art. 93 w ust. 1 pkt 6 
otrzymuje
brzmienie:
"6) Poczta Polska
Spółka Akcyjna.". 
 
Art. 26.
W ustawie z dnia
29 sierpnia 1997 r. – Ordynacja podatkowa (Dz. U. z 2005 r. Nr 8, poz. 60, z
późn. zm.[14]))
w art. 54 w § 1 w pkt 5 wyrazy "Pocztę Polską" zastępuje się wyrazami "Pocztę
Polską Spółkę Akcyjną".
 
Art. 27.
W ustawie z dnia
16 listopada 2000 r. o przeciwdziałaniu wprowadzaniu do obrotu finansowego
wartości majątkowych pochodzących z nielegalnych lub nieujawnionych źródeł oraz
o przeciwdziałaniu finansowaniu terroryzmu (Dz. U. z 2003 r. Nr 153, poz. 1505,
z późn. zm.[15]))
w art. 2 w pkt 1 wyrazy "państwowe przedsiębiorstwo użyteczności publicznej
»Poczta Polska«" zastępuje się wyrazami "Poczta Polska Spółka Akcyjna". 
 
Art. 28. 
W ustawie z dnia
12 czerwca 2003 r. – Prawo pocztowe (Dz. U. Nr 130, poz. 1188, z późn. zm.4))
wprowadza się następujące zmiany:
1) art. 5
otrzymuje brzmienie:
"Art. 5. 
Zadania z zakresu działalności pocztowej, określone dla zarządów pocztowych lub
administracji pocztowych w międzynarodowych przepisach pocztowych, wykonuje Poczta
Polska Spółka Akcyjna, zwana dalej "Pocztą Polską S.A.".";
2) w art. 31 w
ust. 3, w art. 32 w ust. 1-6 i 8 oraz w art. 46 w ust. 2 użyte w różnym
przypadku wyrazy "Poczta Polska" zastępuje się użytymi w odpowiednim przypadku
wyrazami "Poczta Polska S.A.";
3) w art. 49 ust.
2 otrzymuje brzmienie:
"2. Operator
przedkłada Prezesowi UKE projekt regulaminu świadczenia powszechnych usług pocztowych,
o którym mowa w ust. 1, oraz projekt zmian do obowiązującego regulaminu, co
najmniej na 60 dni przed wprowadzeniem.";
4) po art. 52
dodaje się art. 52a w brzmieniu:
"Art. 52a. 1. 
Operator publiczny obowiązany do świadczenia powszechnych usług pocztowych
otrzymuje z budżetu państwa dotację podmiotową do działalności polegającej na
świadczeniu powszechnych usług pocztowych, jeżeli ich świadczenie przynosi stratę.
2.  Wysokość
dotacji określa ustawa budżetowa, przy czym kwota dotacji nie może przekroczyć
różnicy pomiędzy kosztami świadczenia powszechnych usług pocztowych a
przychodami z tego tytułu.
3.  Operator
publiczny jest obowiązany zgłaszać ministrowi właściwemu do spraw łączności
wysokość straty poniesionej na świadczeniu powszechnych usług pocztowych do
dnia 15 kwietnia roku następującego po roku, w którym strata ta została
poniesiona.
4.  Dotacja za
rok, w którym powstała strata, jest przyznawana w terminie do dnia 31 grudnia
roku następującego po roku, którego dotyczy dotacja, na podstawie przedłożonej
przez Prezesa UKE, w terminie do dnia 30 listopada roku następującego po roku,
którego dotyczy dotacja, ministrowi właściwemu do spraw łączności: 
1)  kopii
zbadanego przez biegłego rewidenta sprawozdania finansowego operatora
publicznego, o którym mowa w art. 52 ust. 6;
2) informacji
o spełnieniu przez operatora wymogów dotyczących świadczenia powszechnych usług
pocztowych, o których mowa w ustawie;
3)  informacji
o dokonaniu weryfikacji wymagań w zakresie prowadzenia przez operatora
publicznego ksiąg rachunkowych i rachunku kosztów, o których mowa w art. 52
ust. 1 i 2.
5.  Do
dotacji, o której mowa w ust. 1, stosuje się odpowiednio przepisy art. 33a.".
 
Rozdział 7
Przepisy
przejściowe i końcowe
 
Art. 29.
1.  Traci moc
ustawa z dnia 30 lipca 1997 r. o państwowym przedsiębiorstwie użyteczności
publicznej "Poczta Polska" (Dz. U. Nr 106,  poz. 675, z późn. zm.1)),
z wyjątkiem przepisów art. 15a-15c i art. 41, które zachowują moc w okresie 36
miesięcy od dnia wejścia w życie niniejszej ustawy. 
2.  Do dnia
wykreślenia Poczty Polskiej z rejestru przedsiębiorców Poczta Polska działa na
podstawie ustawy, o której mowa w ust. 1.
 
Art. 30.
Ustawa wchodzi w
życie po upływie 30 dni od dnia ogłoszenia, z wyjątkiem przepisów art. 21, 23 i
25-28, które wchodzą w życie w terminie, o którym mowa w art. 9 ust. 3.
 
 
 
 
                                                                                                                        MARSZAŁEK
SEJMU
 
 
                                                                                                                                                       
                                                                                                                   /-/
Bronisław Komorowski          
 
 




[1])    Zmiany wymienionej ustawy zostały
ogłoszone w Dz. U. z 2000 r. Nr 120, poz. 1268, z 2002 r. Nr 25, poz. 253, z
2003 r. Nr 130, poz. 1188, z 2004 r. Nr 93, poz. 894, z 2005 r. Nr 172, poz.
1442 i Nr 267, poz. 2258, z 2006 r. Nr 157, poz. 1119, z 2007 r. Nr 176, poz.
1238 oraz z 2008 r. Nr 96, poz. 606.


[2])    Zmiany wymienionej ustawy zostały
ogłoszone w Dz. U. z 2003 r. Nr 217, poz. 2125, z 2004 r. Nr 91, poz. 870 i
871, Nr 96, poz. 959, Nr 121, poz. 1264, Nr 146, poz. 1546, Nr 173, poz. 1808 i
Nr 210, poz. 2135, z 2005 r. Nr 94, poz. 785, Nr 183, poz. 1538 i Nr 184, poz.
1539, z 2006 r. Nr 47, poz. 347, Nr 133, poz. 935 i Nr 157, poz. 1119, z 2007
r. Nr 123, poz. 850, Nr 179, poz. 1279 oraz z 2008 r. Nr 96, poz. 606.


[3])   Zmiany tekstu jednolitego wymienionej ustawy
zostały ogłoszone w Dz. U. z 2002 r. Nr 240, poz. 2055, z 2003 r. Nr 60, poz.
535 i Nr 90, poz. 844, z 2004 r. Nr 6, poz. 39, Nr 116, poz. 1207, Nr 123, poz.
1291, Nr 238, poz. 2390 i Nr 273, poz. 2703 i 2722, z 2005 r. Nr 167, poz.
1400, Nr 169, poz. 1418, Nr 178, poz. 1479 i Nr 184, poz. 1539 oraz z 2006 r.
Nr 107, poz. 721 i Nr 208, poz. 1532.


[4]) Zmiany wymienionej ustawy zostały ogłoszone w Dz.U z
2001 r. Nr 102, poz. 1117, z 2003 r. Nr 49, poz. 408 i Nr 229, poz. 2276, z
2005 r. Nr 132, poz. 1108, Nr 183, poz. 1538 i Nr 184, poz. 1539, z 2006 r. Nr
133, poz. 935 i Nr 208, poz. 1540 oraz z 2008 r. Nr 86, poz. 524. 


[5]) Zmiany tekstu jednolitego wymienionej ustawy zostały
ogłoszone w Dz.U. z 1998 r. Nr 106, poz. 668 i Nr 113, poz. 717, z 1999 r. Nr
99, poz. 1152, z 2000 r. Nr 19, poz. 239, Nr 43, poz. 489, Nr 107, poz. 1127 i
Nr 120, poz. 1268, z 2001 r. Nr 11, poz. 84, Nr 28, poz. 301, Nr 52, poz. 538,
Nr 99, poz. 1075, Nr 111, poz. 1194, Nr 123, poz. 1354, Nr 128, poz. 1405 i Nr
154, poz. 1805, z 2002 r. Nr 74, poz. 676, Nr 135, poz. 1146, Nr 196, poz.
1660, Nr 199, poz. 1673 i Nr 200, poz. 1679, z 2003 r. Nr 166, poz. 1608 i Nr
213, poz. 2081, z 2004 r. Nr 96, poz. 959, Nr 99, poz. 1001, Nr 120, poz. 1252
i Nr 240, poz. 2407, z 2005 r. Nr 10, poz. 71, Nr 68, poz. 610, Nr 86, poz. 732
i Nr 167, poz. 1398, z 2006 r. Nr 104, poz. 708 i 711, Nr 133, poz. 935, Nr
217, poz. 1587 i Nr 221, poz. 1615, z 2007 r. Nr 64, poz. 426, Nr 89, poz. 589,
Nr 176, poz. 1239, Nr 181, poz. 1288 i Nr 225, poz. 1672 oraz z 2008 r. Nr 93,
poz. 586. 


[6])   Zmiany wymienionej ustawy zostały ogłoszone w Dz.
U. z 2004 r. Nr 69, poz. 627, Nr 96, poz. 959, Nr 171, poz. 1800 i Nr 173, poz.
1808, z 2005 r. Nr 267, poz. 2258, z 2006 r. Nr 104, poz. 708 i Nr 191, poz.
1413 oraz z 2007 r. Nr 176, poz. 1238.


[7])   Zmiany tekstu jednolitego wymienionej ustawy
zostały ogłoszone w Dz. U. z 2002 r. Nr 126, poz. 1070, Nr 141, poz. 1178, Nr
144, poz. 1208, Nr 153, poz. 1271, Nr 169, poz. 1385 i 1387 i Nr 241, poz.
2074, z 2003 r. Nr 50, poz. 424, Nr 60, poz. 535, Nr 65, poz. 594, Nr 228, poz.
2260 i Nr 229, poz. 2276, z 2004 r. Nr 64, poz. 594, Nr 68, poz. 623, Nr 91,
poz. 870, Nr 96, poz. 959, Nr 121, poz. 1264, Nr 146, poz. 1546 i Nr 173, poz.
1808, z 2005 r. Nr 83, poz. 719, Nr 85, poz. 727, Nr 167, poz. 1398 i Nr 183,
poz. 1538, z 2006 r. Nr 104, poz. 708, Nr 157, poz. 1119, Nr 190, poz. 1401, Nr
245, poz. 1775 oraz z 2007 r. Nr 42, poz. 272 i Nr 112, poz. 769.


[8]) Zmiany tekstu jednolitego wymienionej ustawy zostały
ogłoszone w Dz. U. z 2007 r. Nr 99, poz. 661, Nr 176, poz. 1238 i Nr 192, poz.
1381. 


[9]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 277, poz. 2742, z 2005 r. Nr 180, poz. 1496, z
2006 r. Nr 104, poz. 708 i 711 i Nr 220, poz. 1600 oraz z 2007 r. Nr 107, poz.
732 i Nr 176, poz. 1242. 


[10]) Zmiany tekstu jednolitego wymienionej ustawy zostały
ogłoszone w Dz. U. z 2002 r. Nr 240, poz. 2055, z 2004 r. Nr 273, poz. 2703, z
2005 r. Nr 167, poz. 1399 oraz z 2006 r. Nr 107, poz. 721 i Nr 220, poz. 1600. 


[11]) Zmiany tekstu jednolitego wymienionej ustawy zostały
ogłoszone w Dz. U. z 2001 r. Nr 4, poz. 27, Nr 16, poz. 167 i Nr 154, poz.
1800, z 2002 r. Nr 25, poz. 253, Nr 153, poz. 1271, Nr 216, poz. 1824 i Nr 240,
poz. 2058, z 2003 r. Nr 65, poz. 594, z 2004 r. Nr 141, poz. 1492, Nr 146, poz.
1546, Nr 213, poz. 2157, Nr 240, poz. 2408 i Nr 281, poz. 2783 oraz z 2006 r.
Nr 157, poz. 1119, Nr 220, poz. 1600 i Nr 251, poz. 1844. 


[12]) Zmiany tekstu jednolitego wymienionej ustawy zostały
ogłoszone w Dz. U. z 2002 r. Nr 240, poz. 2055, z 2003 r. Nr 60, poz. 535 i Nr
90, poz. 844, z 2004 r. Nr 6, poz. 39, Nr 116, poz. 1207, Nr 123, poz. 1291 i
Nr 273, poz. 2703 i 2722, z 2005 r. Nr 167, poz. 1400, Nr 169, poz. 1418, Nr
178, poz. 1479 i Nr 184, poz. 1539 oraz z 2006 r. Nr 107, poz. 721 i Nr 208,
poz. 1532. 


[13]) Zmiany tekstu jednolitego wymienionej ustawy zostały
ogłoszone w Dz. U. z 2003 r. Nr 170, poz. 1651, z 2005 r. Nr 143, poz. 1202 i
Nr 183, poz. 1538, z 2006 r. Nr 104, poz. 708 i 711 i Nr 157, poz. 1119 oraz z
2007 r. Nr 17, poz. 95. 


[14]) Zmiany tekstu jednolitego wymienionej ustawy zostały
ogłoszone w Dz. U. z 2005 r. Nr 85, poz. 727, Nr 86, poz. 732 i Nr 143, poz.
1199, z 2006 r. Nr 66, poz. 470, Nr 104, poz. 708, Nr 143, poz. 1031, Nr 217,
poz. 1590 i Nr 225, poz. 1635 oraz z 2007 r. Nr 112, poz. 769, Nr 120, poz.
818, Nr 192, poz. 1378 i Nr 225, poz. 1671. 


[15]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 62, poz. 577, Nr 96, poz. 959 i Nr 116, poz.
1203, z 2005 r. Nr 183, poz. 1538 oraz z 2006 r. Nr 104, poz. 708 i 711 i Nr
157, poz. 1119. 
