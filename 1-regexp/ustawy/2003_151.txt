


Tekst
ustawy ustalony ostatecznie po rozpatrzeniu poprawek Senatu
 
 
 
USTAWA
z
dnia 26 lipca 2013 r.
 
o
zmianie ustawy o Bankowym Funduszu Gwarancyjnym 
oraz niektórych innych ustaw1)
 
 
Art.
1. 
W
ustawie z dnia 14 grudnia 1994 r. o Bankowym Funduszu Gwarancyjnym (Dz. U. z 2009
r. Nr 84, poz. 711, z późn. zm.2)) wprowadza się następujące zmiany:
1)   w
art. 1 w pkt 5 kropkę zastępuje się średnikiem i dodaje się pkt 6 w brzmieniu:
„6)     źródła
finansowania funduszu stabilizacyjnego, rodzaje działań finansowanych ze
środków funduszu stabilizacyjnego oraz zasady i tryb wykorzystania środków
gromadzonych na tym funduszu.”;
2)
art. 3a otrzymuje brzmienie:
„Art.
3a. Celem działalności Funduszu jest podejmowanie działań na rzecz stabilności
krajowego systemu finansowego, o którym mowa w art. 2 pkt 1 ustawy z dnia 7
listopada 2008 r. o Komitecie Stabilności Finansowej (Dz. U. Nr 209, poz. 1317
oraz z …), w szczególności poprzez zapewnienie funkcjonowania obowiązkowego
systemu gwarantowania środków pieniężnych, udzielanie pomocy i wsparcia oraz
udzielanie lub wykonywanie gwarancji rekapitalizacyjnej, na zasadach określonych
w ustawie.”;
3)   w
art. 4 po ust. 1i dodaje się ust. 1j w brzmieniu:
„1j. Do zadań Funduszu
w zakresie udzielania pomocy finansowanej ze środków funduszu stabilizacyjnego należy:
1)    udzielanie
gwarancji zwiększania funduszy własnych banku krajowego, zwanej dalej „gwarancją
rekapitalizacyjną”, a w przypadku wykonania tej gwarancji – nabywanie lub obejmowanie
akcji, obligacji lub bankowych papierów wartościowych banku krajowego;
2)    określanie
wysokości stawki opłaty ostrożnościowej, o której mowa w art. 14a, wnoszonej przez
podmioty objęte systemem gwarantowania na rzecz Funduszu.”;
4)   w
art. 7:
a)   w
ust. 2:
–     pkt
5 otrzymuje brzmienie:
,,5)   określanie
na wniosek Zarządu Funduszu wysokości stawek obowiązkowej opłaty rocznej i
opłaty ostrożnościowej podmiotów objętych systemem gwarantowania oraz stawki
określającej wysokość funduszy ochrony środków gwarantowanych;”, 
–     po
pkt 7d dodaje się pkt 7e w brzmieniu:
„7e)
określanie zasad udzielania pomocy finansowej, o której mowa w art. 4 ust. 1j
pkt 1, oraz zasad zarządzania akcjami, obligacjami i bankowymi papierami
wartościowymi banku krajowego nabytymi lub objętymi w wyniku wykonania
gwarancji rekapitalizacyjnej;”,
b)   dodaje
się ust. 3 w brzmieniu:
„3.
Przy określaniu wysokości stawki obowiązkowej opłaty rocznej, o której mowa w
art. 13 ust. 1, oraz stawki opłaty ostrożnościowej, o której mowa w art. 14a,
Rada Funduszu uwzględnia w szczególności sytuację w sektorze finansowym oraz
jego otoczeniu makroekonomicznym.”;
5)   po
art. 14 dodaje się art. 14a w brzmieniu:
„Art. 14a. Podmioty
objęte systemem gwarantowania wnoszą na rzecz Funduszu opłatę ostrożnościową w
wysokości iloczynu stawki nieprzekraczającej 0,2% i podstawy naliczania opłaty
rocznej, o której mowa w art. 13 ust. 1a. Przepisy art. 13 ust. 2, 3, 3c i 5
oraz art. 14 ust. 2, 3 i 4 stosuje się odpowiednio.”;
6)   w
art. 15 po pkt 1 dodaje się pkt 1a w brzmieniu:
„1a) opłaty ostrożnościowe,
o których mowa w art. 14a, wnoszone przez podmioty objęte systemem
gwarantowania;”;
7)   w
art. 16:
a)   w
ust. 1 po pkt 2 dodaje się pkt 2a w brzmieniu:
„2a)   finansowanie
zadań Funduszu w zakresie udzielania pomocy, o której mowa w art. 4 ust. 1j pkt
1, przy czym pomoc ta może być udzielana jedynie ze środków funduszu stabilizacyjnego;”,
b)   ust.
2 otrzymuje brzmienie:
„2.
Nadwyżka bilansowa Funduszu w danym roku powiększa jego fundusz własny,
tworzony w celu zapewnienia środków na finansowanie zadań Funduszu w zakresie
udzielania pomocy podmiotom objętym systemem gwarantowania, fundusz kas oraz fundusz
stabilizacyjny, z zastrzeżeniem ust. 2a i 2b. Podział nadwyżki bilansowej jest
dokonywany w proporcji, w jakiej fundusze te uczestniczą w ich sumie na dzień
bilansowy ostatniego zatwierdzonego sprawozdania finansowego.”, 
c)   ust.
3 otrzymuje brzmienie:
„3.
Fundusz może, z zastrzeżeniem art. 4 ust. 1h oraz art. 20g ust. 2 pkt 1,  nabywać:
1)  papiery
wartościowe emitowane, poręczone lub gwarantowane przez Skarb Państwa lub
Narodowy Bank Polski; 
2)  papiery
wartościowe emitowane, poręczone lub gwarantowane przez rządy lub banki
centralne państw będących członkami Unii Europejskiej, stronami umowy o
Europejskim Obszarze Gospodarczym lub członkami Organizacji Współpracy Gospodarczej
i Rozwoju;
3)  jednostki
uczestnictwa funduszy rynku pieniężnego, o których mowa w art. 178 ustawy z
dnia 27 maja 2004 r. o funduszach inwestycyjnych;
4)  w
wykonaniu gwarancji rekapitalizacyjnej – akcje, obligacje lub bankowe papiery
wartościowe banku krajowego;
5)  prawa
z nabytych lub objętych w sposób określony w pkt 4, w art. 4 ust. 1h lub art.
20g ust. 2 pkt 1 papierów wartościowych.”,
 d)
po ust. 4a dodaje się ust. 4b w brzmieniu:
„4b.
W celu nabywania lub zbywania papierów wartościowych, o których mowa w ust. 3
pkt 2, Fundusz może również posiadać rachunki papierów wartościowych w zagranicznej
izbie rozliczeniowej i posiadać rachunek bankowy do przeprowadzania rozliczeń z
tym związanych.”;
 e)  ust.
5 otrzymuje brzmienie:
,,5.
Koszty działalności biura Funduszu oraz inne wydatki związane z wykonywaniem
zadań Funduszu pokrywane są ze środków, o których mowa w art. 15 pkt 1, 1a i
3–7.”;
8)   w
art. 16a ust. 3 otrzymuje brzmienie:
„3. W przypadku gdy
wielkość zobowiązań z tytułu środków gwarantowanych przewyższa sumę środków, o
których mowa w ust. 1 i 2, Fundusz dokonuje wypłat środków gwarantowanych ze
środków funduszu własnego, tworzonego w celu zapewnienia środków na
finansowanie zadań Funduszu w zakresie udzielania pomocy podmiotom objętym systemem
gwarantowania. Kwota wypłat nie może przewyższać wartości funduszu
pomniejszonej o wartość bilansową wierzytelności sfinansowanych z tego
funduszu.”;
9)   po
art. 16a dodaje się art. 16b w brzmieniu:
,,Art. 16b. 1. W razie
konieczności dokonania wypłat środków gwarantowanych w przypadku, o którym mowa
w art. 16a ust. 3, jeżeli dokonano przeniesienia środków, o którym mowa w art. 18a
ust. 3, minister właściwy do spraw instytucji finansowych przekazuje Funduszowi
środki finansowe na wypłatę środków gwarantowanych do wysokości środków
przeniesionych z funduszu własnego, tworzonego w celu zapewnienia środków na finansowanie
zadań Funduszu w zakresie udzielania pomocy podmiotom objętym systemem
gwarantowania na fundusz stabilizacyjny, w terminach umożliwiających Funduszowi
dokonanie wypłaty środków gwarantowanych w terminie określonym w art. 22 ust.
3. 
2.
Środki finansowe mogą być przekazane Funduszowi w formie dotacji z budżetu
państwa lub skarbowych papierów wartościowych.
3.
Warunki emisji skarbowych papierów wartościowych oraz sposób realizacji wynikających
z nich świadczeń określi minister właściwy do spraw instytucji finansowych
przez wydanie listu emisyjnego.
4.
List emisyjny zawiera w szczególności:
1)   datę
emisji;
2)   powołanie
podstawy prawnej emisji;
3)   jednostkową
wartość nominalną;
4)   określenie
waluty, w której może następować emisja, lub sposób określenia waluty emisji;
5)   cenę
lub sposób jej ustalenia;
6)   stopę
procentową lub sposób jej obliczania;
7)   określenie
sposobu i terminów wypłaty należności głównej oraz należności ubocznych;
8)   datę,
od której nalicza się oprocentowanie skarbowych papierów wartościowych tej
emisji;
9)   termin
wykupu oraz zastrzeżenie możliwości wcześniejszego wykupu.
5.
Emisja skarbowych papierów wartościowych następuje z dniem zarejestrowania
skarbowych papierów wartościowych w depozycie papierów wartościowych oraz w
kwocie równej wartości nominalnej wyemitowanych papierów wartościowych.
6.
Do emisji skarbowych papierów wartościowych, o których mowa w ust. 2, nie stosuje
się przepisów art. 97, art. 98 i art. 102 ustawy z dnia 27 sierpnia 2009 r. o
finansach publicznych (Dz. U. Nr 157, poz. 1240, z późn. zm.3)).
7.
Emisji skarbowych papierów wartościowych nie wlicza się do limitów określonych
w ustawie budżetowej.
8.
Wartość nominalną zobowiązań z tytułu wyemitowanych skarbowych papierów wartościowych
zalicza się do długu Skarbu Państwa zgodnie z ustawą z dnia 27 sierpnia 2009 r.
o finansach publicznych.”;
10)  po art. 18 dodaje
się rozdział 2a w brzmieniu:
„Rozdział 2a
Fundusz stabilizacyjny i udzielanie pomocy ze środków tego
funduszu
Art. 18a. 1. Z wpłat
opłaty ostrożnościowej, o której mowa w art. 14a, tworzy się fundusz stabilizacyjny
będący funduszem własnym Funduszu.
2.
Rada Funduszu, na wniosek Zarządu Funduszu, po uzyskaniu opinii ministra właściwego
do spraw instytucji finansowych, może przenieść całość lub część środków
funduszu stabilizacyjnego na fundusz własny, tworzony w celu zapewnienia środków
na finansowanie zadań Funduszu w zakresie udzielania pomocy podmiotom objętym
systemem gwarantowania.
3.
Rada Funduszu, na wniosek Zarządu Funduszu, po uzyskaniu zgody ministra właściwego
do spraw instytucji finansowych, może dokonać czasowego przeniesienia całości
lub części środków funduszu własnego, tworzonego w celu zapewnienia środków na
finansowanie zadań Funduszu w zakresie udzielania pomocy podmiotom objętym systemem
gwarantowania, na fundusz stabilizacyjny.
Art. 18b. Środki
funduszu stabilizacyjnego przeznacza się na: 
1)   finansowanie
pomocy, o której mowa w art. 4 ust. 1j pkt 1;
2)   wypłatę
środków gwarantowanych w przypadku, o którym mowa w art. 16a ust. 4.
Art. 18c. 1. W
przypadku gdy w ramach postępowania naprawczego konieczne jest zwiększenie
funduszy własnych banku krajowego, Fundusz, uwzględniając działania, o których
mowa w art. 3a, stan środków funduszu stabilizacyjnego oraz możliwość udzielenia
pomocy w sposób, o którym mowa w art. 19 ust. 1, może udzielić gwarancji rekapitalizacyjnej.
2.
W przypadku, o którym mowa w ust. 1, do udzielania gwarancji rekapitalizacyjnej
stosuje się odpowiednio przepisy art. 3–8, art. 9 ust. 1, 3 i 4, art. 12 i art.
22 ustawy z dnia 12 lutego 2010 r. o rekapitalizacji niektórych instytucji
finansowych (Dz. U. Nr 40, poz. 226, z 2011 r. Nr 38, poz. 196 oraz z …). 
3.
Fundusz może odmówić udzielenia gwarancji rekapitalizacyjnej, w szczególności w
przypadku istotnego zaangażowania środków Funduszu w stosunku do banku krajowego,
w ramach zadań określonych w art. 4 ust. 1j pkt 1 lub ust. 2 pkt 1 lub pkt 1a.
Art. 18d. 1. Fundusz
może udzielić gwarancji rekapitalizacyjnej wyłącznie na wniosek, o którym mowa
w art. 6 ust. 2a ustawy z dnia 12 lutego 2010 r. o rekapitalizacji niektórych
instytucji finansowych. 
2.
Udzielenie gwarancji rekapitalizacyjnej następuje po wniesieniu przez bank
krajowy na rzecz Funduszu opłaty prowizyjnej naliczonej od kwoty zobowiązania
objętego tą gwarancją.
3.
Odmowa udzielenia gwarancji rekapitalizacyjnej nie stanowi podstawy roszczeń
banku krajowego ani osób trzecich wobec Funduszu i jego organów.”;
11)  w art. 19 ust. 1
otrzymuje brzmienie:
„1. Realizując zadania
Funduszu, o których mowa w art. 4 ust. 2 pkt 1,
Fundusz może w szczególności udzielać podmiotom objętym systemem gwarantowania
pożyczek, gwarancji lub poręczeń.”;
12)  art. 36 otrzymuje
brzmienie:
„Art. 36. Z tytułu
opóźnień w dokonywaniu opłat rocznych, o których mowa w art. 13 ust. 1, opłaty
ostrożnościowej, o której mowa w art. 14a, oraz wpłat, o których mowa w art.
26a ust. 2 i art. 26c, Funduszowi przysługują odsetki w wysokości odsetek
pobieranych od zaległości podatkowych.”;
13)  w art. 38 po ust.
4a dodaje się ust. 4b w brzmieniu:
„4b. Fundusz i
Narodowy Bank Polski przekazują sobie informacje, w tym informacje niejawne w rozumieniu
przepisów o ochronie informacji niejawnych, w zakresie niezbędnym do wykonywania
ich ustawowo określonych zadań.”.
 
Art.
2. 
W
ustawie z dnia 15 lutego 1992 r. o podatku dochodowym od osób prawnych (Dz. U.
z 2011 r. Nr 74, poz. 397, z późn. zm.4)) w art. 16 w ust. 1 w pkt 67 kropkę
zastępuje się średnikiem i dodaje się pkt 68 w brzmieniu:
„68) opłaty
ostrożnościowej, o której mowa w art. 14a ustawy z dnia 14 grudnia 1994 r. o
Bankowym Funduszu Gwarancyjnym (Dz. U. z 2009 r. Nr 84, poz. 711, z późn. zm.5)).”.
 
Art.
3. 
W
ustawie z dnia 21 lipca 2006 r. o nadzorze nad rynkiem finansowym (Dz. U. z
2012 r. poz. 1149, z późn. zm.6)) art. 17a otrzymuje brzmienie:
 „Art. 17a. Przewodniczący
Komisji może przekazywać Ministrowi Finansów, Narodowemu Bankowi Polskiemu oraz
Bankowemu Funduszowi Gwarancyjnemu informacje uzyskane przez Komisję, w tym także
informacje chronione na podstawie odrębnych ustaw, niezbędne do realizacji celu
działalności i zadań Komitetu Stabilności Finansowej.”.
 
Art.
4. 
W
ustawie z dnia 7 listopada 2008 r. o Komitecie Stabilności Finansowej (Dz. U. Nr
209, poz. 1317) wprowadza się następujące zmiany:
1)   w
art. 3 ust. 2–5 otrzymują brzmienie:
„2. Procedury, o których
mowa w ust. 1 pkt 2, są przekazywane Ministrowi Finansów, Narodowemu Bankowi Polskiemu,
Komisji Nadzoru Finansowego i Bankowemu Funduszowi Gwarancyjnemu w celu wdrożenia.
3.
W przypadku, o którym mowa w ust. 1 pkt 3, Przewodniczący Komisji Nadzoru Finansowego
przedstawia Komitetowi opinię dotyczącą wypłacalności zagrożonych podmiotów, Prezes
Narodowego Banku Polskiego – opinię dotyczącą płynności sektora bankowego, Minister
Finansów – opinię w sprawie możliwości wsparcia zagrożonych podmiotów ze środków
publicznych, a Prezes Zarządu Bankowego Funduszu Gwarancyjnego – opinię w sprawie
możliwych wypłat środków gwarantowanych oraz możliwości wsparcia podmiotów zagrożonych
ze środków Bankowego Funduszu Gwarancyjnego.
4.
Przewodniczący Komisji Nadzoru Finansowego, Prezes Narodowego Banku Polskiego i
Prezes Zarządu Bankowego Funduszu Gwarancyjnego w przypadku, o którym mowa w ust.
1 pkt 3, przedstawiają Komitetowi, w zakresie swoich kompetencji, opinie dotyczące
znaczenia systemowego zagrożonych podmiotów.
5.
Realizacja zadań, o których mowa w ust. 1, w tym zasady i zakres wymiany informacji,
odbywa się zgodnie z przepisami określającymi zadania i kompetencje Ministra Finansów,
Narodowego Banku Polskiego, Komisji Nadzoru Finansowego i Bankowego Funduszu Gwarancyjnego.”;
2)   w
art. 4 w ust. 1 w pkt 3 kropkę zastępuje się średnikiem i dodaje się pkt 4 w brzmieniu:
„4)     Prezes Zarządu
Bankowego Funduszu Gwarancyjnego.”;
3)   w
art. 8 ust. 1 otrzymuje brzmienie:
„1. Komitet może tworzyć
grupy robocze, w których skład wchodzą pracownicy urzędu obsługującego Ministra
Finansów, Narodowego Banku Polskiego, Urzędu Komisji Nadzoru Finansowego oraz Bankowego
Funduszu Gwarancyjnego. Za zgodą Komitetu w skład grup roboczych mogą również wchodzić
inne osoby posiadające odpowiednią wiedzę lub doświadczenie z zakresu działań na
rzecz utrzymania stabilności krajowego systemu finansowego.”;
4)   w
art. 10 ust. 4 otrzymuje brzmienie:
„4. Minister Finansów,
Prezes Narodowego Banku Polskiego, Przewodniczący Komisji Nadzoru Finansowego oraz
Prezes Zarządu Bankowego Funduszu Gwarancyjnego mogą upoważnić inne osoby do dostępu
do informacji, o których mowa w ust. 1 pkt 1. Do osób tych przepis ust. 1 pkt 2
stosuje się odpowiednio.”;
5)   art.
13 otrzymuje brzmienie:
„Art. 13. Informacje opublikowane
przez Komitet nie stanowią podstawy roszczeń ani zobowiązań osób trzecich wobec
Skarbu Państwa, Narodowego Banku Polskiego lub Bankowego Funduszu Gwarancyjnego.”.
 
Art.
5.
W
ustawie z dnia 12 lutego 2009 r. o udzielaniu przez Skarb Państwa wsparcia
instytucjom finansowym (Dz. U. Nr 39, poz. 308, z późn. zm.7)) uchyla
się art. 20.
 
Art.
6. 
W
ustawie z dnia 12 lutego 2010 r. o rekapitalizacji niektórych instytucji finansowych
(Dz. U. Nr 40, poz. 226 oraz z 2011 r. Nr 38, poz. 196) wprowadza się
następujące zmiany:
1)
w art. 1 pkt 1 otrzymuje brzmienie:
„1) udzielaniu przez
Skarb Państwa lub Bankowy Fundusz Gwarancyjny gwarancji zwiększania funduszy
własnych instytucji finansowych;”;
2)
tytuł rozdziału 2 otrzymuje brzmienie:
„Udzielanie gwarancji
zwiększania funduszy własnych instytucji finansowych”;
3)
w art. 3 ust. 1 otrzymuje brzmienie:
„1. W przypadku gdy w
ramach postępowania naprawczego konieczne jest zwiększenie funduszy własnych,
instytucja finansowa może uzyskać gwarancję Skarbu Państwa lub Bankowego Funduszu
Gwarancyjnego zwiększenia funduszy własnych, na zasadach określonych w ustawie,
zwaną dalej „gwarancją”.”;
4)
w art. 4 ust. 1 otrzymuje brzmienie:
„1. Warunkiem
udzielenia gwarancji Skarbu Państwa lub Bankowego Funduszu Gwarancyjnego jest
akceptacja programu naprawczego przez Komisję Nadzoru Finansowego.”;
5)
w art. 6:
a)
ust. 1 otrzymuje brzmienie:
„1.
Gwarancji może udzielić, w imieniu Skarbu Państwa, minister właściwy do spraw
instytucji finansowych, na wniosek instytucji finansowej.”,
b)
po ust. 2 dodaje się ust. 2a w brzmieniu:
„2a.
W przypadku podjęcia decyzji o udzieleniu gwarancji zwiększenia funduszy
własnych minister właściwy do spraw instytucji finansowych, uwzględniając
konieczność zapewnienia stabilności krajowego systemu finansowego, o którym
mowa art. 2 pkt 1 ustawy z dnia 7 listopada 2008 r. o Komitecie Stabilności Finansowej
(Dz. U. Nr 209, poz. 1317 oraz z …), oraz zasadność wykorzystania budżetowych
i pozabudżetowych źródeł finansowania, może zwrócić się z wnioskiem do
Bankowego Funduszu Gwarancyjnego o udzielenie we własnym imieniu gwarancji ze
środków funduszu stabilizacyjnego, o którym mowa w art. 18a ust. 1 ustawy z
dnia 14 grudnia 1994 r. o Bankowym Funduszu Gwarancyjnym (Dz. U. z 2009 r. Nr
84, poz. 711, z późn. zm.8)), w zakresie całości lub części kwoty
objętej wnioskiem banku krajowego.”;
6)
w art. 14 uchyla się ust. 2a i 2b.
 
Art.
7. 
Podmioty
objęte obowiązkowym systemem gwarantowania są obowiązane do wniesienia po raz pierwszy
opłaty ostrożnościowej za rok wejścia w życie ustawy w wysokości określonej w art.
14a ustawy zmienianej w art. 1, w brzmieniu nadanym niniejszą ustawą, w terminie
60 dni od dnia opublikowania uchwały Rady Bankowego Funduszu Gwarancyjnego o wysokości
stawki tej opłaty w dwóch dziennikach o zasięgu ogólnokrajowym.
 
Art.
8. 
Ustawa
wchodzi w życie po upływie 30 dni od dnia ogłoszenia.
 
 
 
                                                                                                                                    MARSZAŁEK
SEJMU
 
 
 
                                                                                                                                        /
– / Ewa Kopacz




1) Niniejszą ustawą
zmienia się ustawy: ustawę z dnia 15 lutego 1992 r. o podatku dochodowym od
osób prawnych, ustawę z dnia 21 lipca 2006 r. o nadzorze nad rynkiem
finansowym, ustawę z dnia 7 listopada 2008 r. o Komitecie Stabilności
Finansowej, ustawę z dnia 12 lutego 2009 r. o udzielaniu przez Skarb Państwa
wsparcia instytucjom finansowym oraz ustawę z dnia 12 lutego 2010 r. o
rekapitalizacji niektórych instytucji finansowych.


2) Zmiany tekstu
jednolitego wymienionej ustawy zostały ogłoszone w Dz. U. z 2009 r. Nr 144,
poz. 1176, z 2010 r. Nr 140, poz. 943 i Nr 257, poz. 1724, z 2011 r. Nr 134,
poz. 781, z 2012 r. poz. 596 i 1166 oraz z 2013 r. poz. 613.


3) Zmiany wymienionej
ustawy zostały ogłoszone w Dz. U. z 2010 r. Nr 28, poz. 146, Nr 96, poz. 620,
Nr 123, poz. 835, Nr 152, poz. 1020, Nr 238, poz. 1578 i Nr 257, poz. 1726, z
2011 r. Nr 185, poz. 1092, Nr 201, poz. 1183, Nr 234, poz. 1386, Nr 240, poz.
1429 i Nr 291, poz. 1707 oraz z 2012 r. poz. 1456, 1530 i 1548.
 


4) Zmiany tekstu
jednolitego wymienionej ustawy zostały ogłoszone w Dz. U. z 2011 r. Nr 102,
poz. 585, Nr 106, poz. 622, Nr 134, poz. 781, Nr 178, poz. 1059, Nr 205,
poz. 1202 i Nr 234, poz. 1389 i 1391, z 2012 r. poz. 362, 596, 769, 1010,
1342, 1448 i 1540 oraz z 2013 r. poz. 21 i 613.


5) Zmiany tekstu
jednolitego wymienionej ustawy zostały ogłoszone w Dz. U. z 2009 r. Nr 144,
poz. 1176, z 2010 r. Nr 140, poz. 943 i Nr 257, poz. 1724, z 2011 r. Nr 134,
poz. 781, z 2012 r. poz. 596 i 1166 oraz z 2013 r. poz. 613 i … 


6) Zmiany tekstu
jednolitego wymienionej ustawy zostały ogłoszone w Dz. U. z 2012 r. poz. 1166 i
1385 oraz z 2013 r. poz. 70.


7) Zmiany wymienionej
ustawy zostały ogłoszone w Dz. U. z 2009 r. Nr 157, poz. 1241, z 2010 r. Nr 3,
poz. 12, z 2011 r. Nr 38, poz. 196 i Nr 186, poz. 1101 oraz z 2012 r. poz.
1166.


8) Zmiany tekstu
jednolitego wymienionej ustawy zostały ogłoszone w Dz. U. z 2009 r. Nr 144,
poz. 1176, z 2010 r. Nr 140, poz. 943 i Nr 257, poz. 1724, z 2011 r. Nr 134,
poz. 781, z 2012 r. poz. 596 i 1166 oraz z 2013 r. poz. 613 i  ...
