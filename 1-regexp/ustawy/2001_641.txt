



Dz.U. z 2001 r. Nr 63, poz. 641
                                                                                
                                                                                
                                        
                                     USTAWA
                           z dnia  8 czerwca  2001 r.
                                        
     o zmianie ustawy o przeciwdziałaniu wprowadzaniu do obrotu finansowego
   wartości majątkowych pochodzących z nielegalnych lub nieujawnionych źródeł
                                        
                                        
                                     Art. 1.
W ustawie z dnia 16 listopada 2000 r. o przeciwdziałaniu wprowadzaniu do obrotu
finansowego wartości majątkowych pochodzących z nielegalnych lub nieujawnionych
źródeł (Dz.U. Nr 116, poz. 1216) wprowadza się następujące zmiany:
1) w art. 9 w ust. 2 pkt 1 otrzymuje brzmienie:
     "1) w przypadku osób fizycznych i ich przedstawicieli - ustalenie i
       zapisanie cech dokumentu stwierdzającego na podstawie odrębnych
       przepisów tożsamość lub paszportu, a także imienia, nazwiska,
       obywatelstwa oraz adresu osoby dokonującej transakcji, a ponadto numer
       PESEL  w przypadku ustalenia tożsamości na podstawie dowodu osobistego
       lub kod kraju w przypadku paszportu. W przypadku osoby, w imieniu i na
       rzecz której dokonywana jest transakcja - ustalenie i zapisanie imienia,
       nazwiska oraz adresu,";
2) w art. 12 w ust. 1 pkt 2 otrzymuje brzmienie:
     "2) imię, nazwisko, obywatelstwo, adres, numer PESEL oraz cechy dokumentu,
       na podstawie którego dokonano identyfikacji osoby dokonującej
       transakcji,";
3) w art. 33:
   a) w ust. 1 wyrazy "przekazywane są przez Generalnego Inspektora na
     wniosek:" zastępuje się wyrazami "mogą być przekazywane przez Generalnego
     Inspektora na pisemny i uzasadniony wniosek:",
   b) w ust. 2 wyrazy "przez Generalnego Inspektora na wniosek:" zastępuje się
     wyrazami "przez Generalnego Inspektora na pisemny i uzasadniony wniosek:";
4) art. 48 skreśla się;
5) art. 49 otrzymuje brzmienie:
    "Art. 49. Ustawa wchodzi w życie po upływie 6 miesięcy od dnia ogłoszenia,
           z wyjątkiem:
           1) art. 3-6, art. 13 oraz art. 15, które wchodzą w życie po upływie
             14 dni od dnia ogłoszenia,
           2) art. 8 ust. 1:
             a) w zakresie obowiązku rejestracji wpłat i wypłat gotówkowych,
               który wchodzi w życie z dniem 1 kwietnia 2002 r.,
             b) w zakresie obowiązku rejestracji pozostałych transakcji
               wymienionych w art. 2 pkt 2, który wchodzi w życie z dniem 1
               kwietnia 2003 r.",
           3) art. 45 pkt 3 lit. b) w zakresie dotyczącym art. 106 ust. 4 i 5,
             który wchodzi w życie z dniem 31 marca 2002 r.
                                        
                                     Art. 2.
Ustawa wchodzi w życie z dniem ogłoszenia.
