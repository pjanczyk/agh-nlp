



Dz.U. z 2004 r. Nr 202, poz. 2067
                                        
                                        
                                        
                                        
                                   U S T A W A
                             z dnia 30 lipca 2004 r.
                                        
       o zmianie ustawy – Prawo o adwokaturze, ustawy o radcach prawnych,
   ustawy – Prawo o notariacie oraz ustawy o komornikach sądowych i egzekucji
                                        
                                        
                                     Art. 1.
W ustawie z dnia 26 maja 1982 r. – Prawo o adwokaturze (Dz.U. z 2002 r. Nr 123,
poz. 1058, z późn. zm.)[1] wprowadza się następujące zmiany:
1) w art. 8a dodaje się ust. 3 i 4 w brzmieniu:
  "3. Okręgowa rada adwokacka właściwa ze względu na miejsce zamieszkania
     adwokata jest obowiązana do przeprowadzania kontroli spełnienia obowiązku
     zawarcia umowy ubezpieczenia, o którym mowa w ust. 1. Spełnienie tego
     obowiązku ustala się na podstawie okazanej przez adwokata polisy lub
     innego dokumentu ubezpieczenia, potwierdzającego zawarcie umowy tego
     ubezpieczenia, wystawionego przez zakład ubezpieczeń.
   4.  Minister Sprawiedliwości nadzoruje wykonywanie przez okręgowe rady
     adwokackie zadań określonych w ust. 3. Dziekani okręgowych rad adwokackich
     obowiązani są do składania Ministrowi Sprawiedliwości raz w roku,
     w terminie do dnia 15 marca, sprawozdań z kontroli przeprowadzonych
     w poprzednim roku kalendarzowym.";
2) art. 80 otrzymuje brzmienie:
     "Art. 80. Adwokaci i aplikanci adwokaccy podlegają odpowiedzialności
          dyscyplinarnej za postępowanie sprzeczne z prawem, zasadami etyki lub
          godności zawodu bądź za naruszenie swych obowiązków zawodowych, a
          adwokaci również za niespełnienie obowiązku zawarcia umowy
          ubezpieczenia, o którym mowa w art. 8a ust. 1, zgodnie z przepisami
          wydanymi na podstawie art. 8b.".
                                        
                                     Art. 2.
W ustawie z dnia 6 lipca 1982 r. o radcach prawnych (Dz.U. z 2002 r. Nr 123,
poz. 1059, z późn. zm.)[2] wprowadza się następujące zmiany:
1) w art. 227 dodaje się ust. 4 i 5 w brzmieniu:
  "4. Rada okręgowej izby radców prawnych właściwa ze względu na miejsce
     zamieszkania radcy prawnego jest obowiązana do przeprowadzania kontroli
     spełnienia obowiązku zawarcia umowy ubezpieczenia, o którym mowa w ust. 1.
     Spełnienie tego obowiązku ustala się na podstawie okazanej przez radcę
     prawnego polisy lub innego dokumentu ubezpieczenia, potwierdzającego
     zawarcie umowy tego ubezpieczenia, wystawionego przez zakład ubezpieczeń.
   5. Minister Sprawiedliwości nadzoruje wykonywanie przez rady okręgowe izb
     radców prawnych zadań określonych w ust. 4. Dziekani rad okręgowych izb
     radców prawnych obowiązani są do składania Ministrowi Sprawiedliwości raz
     w roku, w terminie do dnia 15 marca, sprawozdań z kontroli przeprowa
   dzonych w poprzednim roku kalendarzowym.";
2) w art. 64 po ust. 1 dodaje się ust. 1a w brzmieniu:
  "1a. Radcowie prawni podlegają odpowiedzialności dyscyplinarnej również za
     niespełnienie obowiązku zawarcia umowy ubezpieczenia, o którym mowa w art.
     227 ust. 1, zgodnie z przepisami wydanymi na podstawie art. 228 .".
                                     Art. 3.
W ustawie z dnia 14 lutego 1991 r. – Prawo o notariacie (Dz.U. z 2002 r. Nr 42,
poz. 369, z późn. zm.)[3] wprowadza się następujące zmiany:
1) po art. 19b dodaje się art. 19c i 19d w brzmieniu:
    "Art. 19c. Rada izby notarialnej właściwej ze względu na siedzibę
           kancelarii notarialnej jest obowiązana do przeprowadzania kontroli
           spełnienia obowiązku zawarcia umowy ubezpieczenia, o którym mowa w
           art. 19a. Spełnienie tego obowiązku ustala się na podstawie okazanej
           przez notariusza polisy lub innego dokumentu ubezpieczenia,
           potwierdzającego zawarcie umowy tego ubezpieczenia, wystawionego
           przez zakład ubezpieczeń.
    Art. 19d. Minister Sprawiedliwości nadzoruje wykonywanie przez rady izb
           notarialnych zadań określonych w art. 19c. Prezesi rad izb
           notarialnych obowiązani są do składania Ministrowi Sprawiedliwości
           raz w roku, w terminie do dnia 15 marca, sprawozdań z kontroli
           przeprowadzonych w poprzednim roku kalendarzowym.";
2) art. 50 otrzymuje brzmienie:
     "Art. 50. Notariusz odpowiada dyscyplinarnie za przewinienia zawodowe, w
           tym za oczywistą i rażącą obrazę przepisów prawnych, uchybienia
           powadze lub godności zawodu, jak również za niespełnienie obowiązku
           zawarcia umowy ubezpieczenia, o którym mowa w art. 19a, zgodnie z
           przepisami wydanymi na podstawie art. 19b.".
                                     Art. 4.
W ustawie z dnia 29 sierpnia 1997 r. o komornikach sądowych i egzekucji (Dz.U.
Nr 133, poz. 882, z późn. zm.)[4] wprowadza się następujące zmiany:
1) w art. 15 ust. 1 pkt 7 otrzymuje brzmienie:
  "7) nie zawarł umowy ubezpieczenia odpowiedzialności cywilnej zgodnie z
     przepisami wydanymi na podstawie art. 24 ust. 2 lub utracił to
     ubezpieczenie z zawinionych przez siebie przyczyn.";
2) po art. 24 dodaje się art. 24a w brzmieniu:
    "Art. 24a. 1. Prezes sądu rejonowego, przy którym działa komornik,
             kontroluje spełnienie obowiązku zawarcia umowy ubezpieczenia, o
             którym mowa w art. 24, w ramach kontroli, o której mowa w art. 3
             ust. 3. Spełnienie tego obowiązku ustala się na podstawie okazanej
             przez komornika polisy lub innego dokumentu ubezpieczenia,
             potwierdzającego zawarcie umowy tego ubezpieczenia, wystawionego
             przez zakład ubezpieczeń.
         2. W razie stwierdzenia okoliczności, o których mowa w art. 15 ust. 1
           pkt 7, prezes sądu rejonowego zawiadamia o tym prezesa właściwego
           sądu okręgowego.".
                                        
                                     Art. 5.
Ustawa wchodzi w życie po upływie 14 dni od dnia ogłoszenia.
_______________________________
[1]  Zmiany  wymienionej ustawy zostały ogłoszone w Dz.U. z 2002 r. Nr 126,  poz.
1069  i  Nr  153, poz. 1271, z 2003 r. Nr 124, poz. 1152 oraz z 2004 r.  Nr  34,
poz. 303 i Nr 62, poz. 577.
[2]  Zmiany  wymienionej ustawy zostały ogłoszone w Dz.U. z 2002 r. Nr 126,  poz.
1069  i  Nr  153, poz. 1271, z 2003 r. Nr 124, poz. 1152 oraz z 2004 r.  Nr  34,
poz. 303 i Nr 62, poz. 577.
[3] Zmiany wymienionej ustawy zostały ogłoszone w Dz.U. z 2003 r. Nr 49, poz. 408
i Nr 124, poz. 1152 oraz z 2004 r. Nr 62, poz. 577 i Nr 147, poz. 1547.
[4]  Zmiany ustawy zostały ogłoszone w Dz.U. z 1999 r. Nr 110, poz. 1255, z  2000
r.  Nr 48, poz. 554, z 2001 r. Nr 98, poz. 1069 i 1070 i Nr 130, poz. 1452  oraz
z 2003 r. Nr 41, poz. 361 i Nr , poz. .
