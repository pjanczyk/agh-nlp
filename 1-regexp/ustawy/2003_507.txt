


Tekst ustawy
ustalony ostatecznie po rozpatrzeniu poprawek Senatu
 
 
 
 
USTAWA
z dnia 7 grudnia 2006 r.
 
o zmianie ustawy o
organizacji rynków owoców i warzyw, rynku chmielu, rynku tytoniu oraz rynku
suszu paszowego
 
Art. 1.
W ustawie z dnia
19 grudnia 2003 r. o organizacji rynków owoców i warzyw, rynku chmielu, rynku
tytoniu oraz rynku suszu paszowego (Dz. U. Nr 223, poz. 2221, z późn. zm.1)) wprowadza się następujące zmiany:
1) w art. 15:
a) w ust. 1 w pkt
6 kropkę zastępuje się średnikiem i dodaje się pkt 7 w brzmieniu:
„7) przeprowadza
kontrole w zakresie spełniania przez handlowców obowiązku przekazywania
informacji, o których mowa w art. 17 ust. 1, oraz zgodności tych
informacji ze stanem faktycznym.”,
b) ust. 3
otrzymuje brzmienie:
„3. Do kontroli,
o których mowa w ust. 1 pkt 3-7, stosuje się odpowiednio przepisy rozdziału 4
ustawy z dnia 21 grudnia 2000 r. o jakości handlowej do artykułów
rolno-spożywczych (Dz.U. z 2005 r. Nr 187, poz. 1577 oraz z 2006 r. Nr 170,
poz. 1217 i Nr 171, poz. 1225).”;   
2) w art. 27:
a) w ust. 1 w pkt
2:
– lit. a i b
otrzymują brzmienie:
„a) przestał
spełniać warunek, o którym mowa w art. 26 ust. 2 pkt 1 lub 2, lub
b) zbył
surowiec tytoniowy przed pierwszym przetworzeniem, lub zbył surowiec tytoniowy
po pierwszym przetworzeniu niezgodnie z warunkami określonymi w art. 29 ust. 1
lub 2, lub”,
– w lit. c kropkę
zastępuje się przecinkiem i dodaje się lit. d w brzmieniu:
„d)
przechowuje surowiec tytoniowy lub surowiec tytoniowy po pierwszym przetworzeniu
niezgodnie z warunkami określonymi w art. 29 ust. 3.”,
b) w ust. 4 pkt 1
otrzymuje brzmienie:
„1) roku od dnia,
w którym decyzja o skreśleniu z rejestru pierwszych przetwórców stała się
ostateczna w przypadku:
a)
przechowywania surowca tytoniowego lub surowca tytoniowego po pierwszym przetworzeniu
niezgodnie z warunkami określonymi w art. 29 ust. 3 lub
b)
przekroczenia przynajmniej o 30 dni terminu płatności, o którym mowa w art. 33d
ust. 2 pkt 5;”;
3) w art. 28 ust.
3 otrzymuje brzmienie:
„3. Pierwszy
przetwórca informuje dyrektora oddziału terenowego Agencji, na formularzu
opracowanym i udostępnionym przez Agencję, o zmianie danych lub
informacji, o których mowa w art. 26 ust. 4, w terminie 14 dni od dnia jej
zaistnienia, dołączając do formularza dokumenty potwierdzające tę zmianę.”;
4) w art. 29
dodaje się ust. 3 w brzmieniu:
„3. Pierwszy
przetwórca może przechowywać surowiec tytoniowy oraz surowiec tytoniowy po pierwszym
przetworzeniu jedynie w posiadanych przez siebie obiektach.”;
5) w art. 30
dodaje się ust. 7 w brzmieniu:
„7. Surowiec
tytoniowy może opuścić zatwierdzony punkt odbioru surowca tytoniowego wyłącznie
w celu przemieszczenia go do obiektu, w którym odbywa się pierwsze
przetwarzanie surowca tytoniowego.”;
6) w art. 33d:
a) ust. 1
otrzymuje brzmienie:
„1. W umowie na
uprawę tytoniu, o której mowa w art. 32 pkt 2:
1) producent
surowca tytoniowego, niebędący członkiem grupy producentów tytoniu, wpisany do
rejestru producentów albo
2) grupa
producentów tytoniu, w ramach umów kontraktacji zawartych z członkami grupy
wpisanymi do rejestru producentów
 – zobowiązują się
do wytworzenia i dostarczenia pierwszemu przetwórcy oznaczonej ilości surowca
tytoniowego, a pierwszy przetwórca zobowiązuje się ten surowiec odebrać w
umówionym terminie i zapłacić za niego umówioną cenę.”,
b) po ust. 1
dodaje się ust. 1a w brzmieniu:
„1a. Następca
prawny, który przejął gospodarstwo rolne producenta surowca tytoniowego będącego
członkiem grupy producentów tytoniu i mającego z tą grupą zawartą umowę kontraktacji,
realizuje prawa i obowiązki wynikające z tej umowy niezależnie od tego, czy
jest członkiem grupy producentów tytoniu.”,
c) po ust. 3
dodaje się ust. 3a w brzmieniu:
„3a. W sprawach
nieuregulowanych w niniejszej usta­wie do umowy na uprawę tytoniu stosuje
się przepisy Kodeksu cywilnego dotyczące umowy kontraktacji.”,
d) dodaje się ust.
7 w brzmieniu:
„7. Terminu
określonego w ust. 6 nie stosuje się w przypadku, gdy prawa i obowiązki wynikające
z umowy kontrakta­cji lub umowy na uprawę tytoniu przeszły na nowego posiadacza
gospodarstwa rolnego na skutek:
1) śmierci
producenta surowca tytoniowego albo
2) przekazania
przez producenta surowca tytoniowego gospodarstwa rolnego w celu uzyskania
renty strukturalnej.”;
7) uchyla się art.
34;
8) w art. 35 w
ust. 1:
a) w pkt 1 lit. a
otrzymuje brzmienie:
„a) zatwierdzenia
przedsiębiorstwa przetwórczego w rozumieniu art. 2 pkt 2 rozporządzenia
Komisji (WE) nr 382/2005 z dnia 7 marca 2005 r. ustanawiającego szczegółowe
zasady stosowania rozporządzenia Rady (WE) nr 1786/2003 w sprawie wspólnej
organizacji rynku suszu paszowego (Dz.Urz. UE L 61 z 8.03.2005, str. 4, z późn.
zm.), zwanego dalej „rozporządzeniem Komisji 382/2005,”,
b) w pkt 2 lit. a
otrzymuje brzmienie:
„a) ponownym
wprowadzeniem na teren przedsię­biorstwa przetwórczego suszu paszowego,
wyprodukowanego przez to przedsiębiorstwo, w celu przepakowania,”;
9) w art. 36 w
ust. 13 uchyla się pkt 1;
10) w art. 39 w
ust. 2 pkt 1 otrzymuje brzmienie:
„1) o ewolucji
powierzchni przeznaczonych pod uprawę roślin motylkowych i innych pasz zielonych,
zgodnie z załącznikiem nr II do rozporządzenia Komisji 382/2005;”;
11) w art. 40 w
ust. 4b:
a) pkt 4 otrzymuje
brzmienie:
„4) będąc
pierwszym przetwórcą, zbywa surowiec tytoniowy lub surowiec tytoniowy po pierwszym
przetworzeniu niezgodnie z warunkami określonymi w art. 29 ust. 1 lub 2,”,
b) po pkt 4 dodaje
się pkt 4a w brzmieniu:
„4a) będąc
pierwszym przetwórcą, przechowuje surowiec tytoniowy lub surowiec tytoniowy po
pierwszym przetworzeniu niezgodnie z warunkami określonymi w art. 29 ust. 3,”,
c) w pkt 5 na
końcu dodaje się przecinek i dodaje się pkt 6 w brzmieniu:
„6) umyślnie
powoduje opuszczenie przez surowiec tytoniowy punktu odbioru surowca tytoniowego
lub przyjmuje ten surowiec w celu innym niż określony w art. 30 ust. 7”.
 
Art. 2. 
Pierwsi
przetwórcy dostosują swoją działalność do wymagań określonych w art. 29 ust. 3
ustawy, o której mowa w art. 1, w terminie 30 dni od dnia wejścia w życie
niniejszej ustawy.
 
Art. 3.
Ustawa wchodzi w
życie po upływie 14 dni od dnia ogłoszenia.
 
 
 
 
                                                                                                                              MARSZAŁEK
SEJMU
 
 
                                                                                                                                   /
- / Marek Jurek
 
                                                                                                                                              
 
 
 
 




1)
Zmiany wymienionej ustawy zostały ogłoszone w Dz. U. z 2004 r. Nr 42, poz. 386
i Nr 96, poz. 959, z 2005 r. Nr 10, poz. 64, Nr 14, poz. 115, Nr 141, poz. 1182
i Nr 175, poz. 1462 oraz z 2006 r. Nr 66, poz. 473 i Nr 92, poz. 638.
