



Dz.U. z 1999 r. Nr 96, poz. 1106
                                       
                                       
                                       
                                    USTAWA
                          z dnia 4 listopada 1999 r.
                                       
                     o zmianie ustawy o kulturze fizycznej
                                       
                                   Art.  1.
W ustawie z dnia 18 stycznia 1996 r. o kulturze fizycznej (Dz.U. Nr 25, poz.
113 i Nr 137, poz. 639, z 1997 r. Nr 106, poz. 680, Nr 121, poz. 769 i  770 i
Nr 160, poz. 1078 oraz z 1998 r. Nr 106, poz. 668) wprowadza się następujące
zmiany:
1)  w art. 10 w ust. 6, w art. 22 w ust. 6,  w art. 24 w ust. 3, w art. 28 w
  ust. 2, w art. 42 w ust. 3, w art. 44 w ust. 3, w art. 45 w ust. 3, w art.
  46 w ust. 3 i w art. 49 w ust. 3 wyrazy "Prezes Urzędu Kultury Fizycznej i
  Turystyki" zastępuje się wyrazami "Minister właściwy do spraw kultury
  fizycznej i sportu", a wyraz "zarządzenia" zastępuje się wyrazem
  "rozporządzenia";
2) w art. 19 ust. 3 i 4 otrzymują brzmienie:
     "3. Zajęcia, o których mowa w ust. 1, prowadzone są również w jednostkach
       organizacyjnych podległych Ministrowi Obrony Narodowej, ministrowi
       właściwemu do spraw wewnętrznych oraz Szefowi Obrony Cywilnej Kraju.
     4. Minister właściwy do spraw kultury fizycznej i sportu w porozumieniu
       z Ministrem Obrony Narodowej i ministrem właściwym do spraw
       wewnętrznych określa, w drodze rozporządzenia, wzorcowy program zajęć
       dla jednostek organizacyjnych, o których mowa w ust. 3.";
3) w art. 22:
   a) w ust. 2 po wyrazie "pracę" dodaje się wyrazy "lub umowy
     cywilnoprawnej",
   b) w ust. 5 wyrazy "Minister Pracy i Polityki Socjalnej" zastępuje się
     wyrazami "Minister właściwy  do spraw pracy";
4) w art. 23 ust. 3 otrzymuje brzmienie:
     "3. Minister właściwy do spraw kultury fizycznej i sportu w porozumieniu
       z ministrem właściwym do spraw oświaty i wychowania określa, w drodze
       rozporządzenia, zasady współzawodnictwa sportowego dzieci i
       młodzieży.";
5) w art. 27 ust. 5 otrzymuje brzmienie:
     "5. Minister Obrony Narodowej w porozumieniu z ministrem właściwym do
       spraw kultury fizycznej i sportu określa, w drodze rozporządzenia,
       warunki szkolenia sportowego i przygotowań do udziału w reprezentacji
       narodowej zawodnika, o którym mowa w ust. 3, powołanego do czynnej
       służby wojskowej.";
6) po art. 28 dodaje się art. 28a w brzmieniu:
    "Art. 28a. 1. Reprezentantom Polski na igrzyskach olimpijskich zimowych
             lub letnich, którzy:
           1) zdobyli co najmniej jeden medal olimpijski,
           2) ukończyli 35 rok życia i nie uprawiają wyczynowo sportu,
           3) mają obywatelstwo polskie,
           4) mają stałe miejsce zamieszkania na terytorium Rzeczypospolitej
             Polskiej,
           5) nie byli karani za przestępstwo umyślne
          - przysługuje świadczenie pieniężne z budżetu państwa, zwane dalej
           "świadczeniem".
         2. Świadczenie przysługuje w danym roku kalendarzowym w wysokości
           przeciętnego wynagrodzenia w poprzednim roku kalendarzowym,
           ogłaszanego na podstawie art. 20 pkt 1 ustawy z dnia 17 grudnia
           1998 r. o emeryturach i rentach z Funduszu Ubezpieczeń Społecznych
           (Dz.U. Nr 162, poz. 1118 oraz z 1999 r. Nr 38, poz. 360, Nr 70,
           poz. 774 i Nr 72, poz. 801 i 802), z tym że świadczenie za styczeń
           i luty przysługuje w wysokości świadczenia w grudniu poprzedniego
           roku kalendarzowego.
         3. Świadczenie przyznaje Prezes Urzędu Kultury Fizycznej i Sportu na
           wniosek osoby zainteresowanej lub z własnej inicjatywy.
         4. Osoby zainteresowane obowiązane są udokumentować spełnienie
           warunków, o których mowa w ust. 1, w tym przedstawić zaświadczenie
           Polskiego Komitetu Olimpijskiego o zdobyciu medalu olimpijskiego.
         5. Prezes Urzędu Kultury Fizycznej i Sportu wydaje decyzje w
           przedmiocie przyznania świadczenia w ciągu miesiąca od dnia
           złożenia wniosku.
         6. Świadczenie wypłaca się poczynając od miesiąca, w którym zostało
           przyznane.
         7. Świadczenie ulega zawieszeniu począwszy od miesiąca, w którym
           osoba je otrzymująca nie spełnia któregokolwiek z warunków
           wymaganych do przyznania świadczenia.
         8. W zakresie postępowania dotyczącego ustalenia lub odmowy
           przyznania świadczenia mają zastosowanie przepisy Kodeksu
           postępowania administracyjnego.
         9. Świadczenie wypłacane jest co miesiąc przez Urząd Kultury
           Fizycznej i Sportu.";
7) w art. 32 skreśla się ust. 1-3;
8) w art. 35 ust. 1 otrzymuje brzmienie:
     "1. Sportowa spółka akcyjna może być klubem sportowym jednosekcyjnym lub
       wielosekcyjnym. W danej dyscyplinie lub dziedzinie sportu sportowa
       spółka akcyjna może prowadzić tylko jedną sekcję sportową.";
9) po art. 36 dodaje się art. 36a w brzmieniu:
     "Art. 36a. Sportowa spółka akcyjna przystępująca do ligi zawodowej w
            miejsce sekcji stowarzyszenia kultury fizycznej przejmuje z dniem
            zgłoszenia do ligi zawodowej ogół praw i obowiązków majątkowych
            oraz niemajątkowych tej sekcji.";
10) w art. 39 skreśla się ust. 3;
11) w art. 48:
   a) ust. 1 otrzymuje brzmienie:
     "1.    Organem właściwym w sprawach dopingu jest Komisja do Zwalczania
       Dopingu w Sporcie, zwana dalej "Komisją". Członków Komisji powołuje,
       po porozumieniu z ministrem właściwym do spraw zdrowia, i odwołuje
       Prezes Urzędu Kultury Fizycznej i  Turystyki.",
   b) ust. 3 otrzymuje brzmienie:
     "3. Listę, o której mowa w ust. 2 pkt 4, zatwierdza Prezes Urzędu Kultury
       Fizycznej i Turystyki po porozumieniu z ministrem właściwym do spraw
       zdrowia.",
   c) ust. 5 otrzymuje brzmienie:
     "5. Minister właściwy do spraw kultury fizycznej i sportu w porozumieniu
       z ministrem właściwym do spraw zdrowia określa, w drodze
       rozporządzenia, zakres i tryb działania Komisji.";
12) w art. 49 ust. 4 otrzymuje brzmienie:
     "4. Minister właściwy do spraw kultury fizycznej i sportu w porozumieniu
       z ministrem właściwym do spraw zdrowia określa, w drodze
       rozporządzenia, placówki odpowiedzialne za przeprowadzenie analiz
       antydopingowych oraz tryb, sposób i zasady odpłatności za kontrolne
       badania antydopingowe.";
13) w art. 62 skreśla się ust. 4.
                                    Art. 2.
Do dnia 30 czerwca 2002 r. w skład ligi zawodowej, o której mowa w art. 36
ustawy wymienionej w art. 1, mogą wchodzić oprócz sportowych spółek akcyjnych
również stowarzyszenia kultury fizycznej.
                                       
                                    Art. 3.
W styczniu i lutym 2000 r. świadczenie, o którym mowa w art. 28a ustawy
wymienionej w art. 1, przysługuje w wysokości przeciętnego wynagrodzenia w
1998 r., ogłoszonego na podstawie art. 20 pkt 1 ustawy z dnia 17 grudnia 1998
r. o emeryturach i rentach z Funduszu Ubezpieczeń Społecznych (Dz.U. Nr 162,
poz. 1118 oraz z 1999 r. Nr 38, poz. 360, Nr 70, poz. 774 i Nr 72, poz. 801 i
802).
                                    Art. 4.
Do czasu wydania przepisów wykonawczych przewidzianych w art. 1 zachowują moc
dotychczasowe przepisy wykonawcze, z wyjątkiem przepisów wydanych na podstawie
art. 48 ust. 1 i 3 ustawy, o której mowa w art. 1.
     
                                    Art. 5.
Ustawa wchodzi w życie po upływie 14 dni od dnia ogłoszenia, z wyjątkiem art.
1 pkt  6, który wchodzi w życie z dniem 1 stycznia 2000 r.
                                                                              
