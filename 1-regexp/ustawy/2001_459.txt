



Dz.U. z 2001 r. Nr 39, poz. 459
                                  USTAWA
                        z dnia 11 kwietnia 2001 r.
                                     
   o zmianie ustawy - Ordynacja podatkowa oraz zmianie niektórych innych
                                   ustaw
                                     
                                     
                                  Art. 1.
W ustawie z dnia 29 sierpnia 1997 r. - Ordynacja podatkowa (Dz.U. Nr 137,
poz. 926 i Nr 160, poz. 1083, z 1998 r. Nr 106, poz. 668, z 1999 r. Nr 11,
poz. 95 i Nr 92, poz.1062 oraz z 2000 r. Nr 94, poz. 1037, Nr 116, poz.
1216, Nr 120, poz. 1268 i Nr 122, poz. 1315) wprowadza się następujące
zmiany:
1) w art. 14 w § 5 wyrazy "przepis art. 170 § 1" zastępuje się wyrazami
  "przepisy art. 139 § 1 i 4, art. 140, art. 169 § 1 i 2 oraz art. 170 §
  1";
2) w art. 18 § 2 otrzymuje brzmienie:
     "§ 2. Minister właściwy do spraw finansów publicznych może określić, w
         drodze rozporządzenia, przypadki, w których, w razie zmiany
         właściwości miejscowej w trakcie roku podatkowego lub okresu
         rozliczeniowego, właściwym organem podatkowym jest organ inny niż
         wymieniony w § 1, uwzględniając w szczególności zmianę miejsca
         zamieszkania, pobytu lub siedziby podatnika.";
3) w art. 22 skreśla się § 3 i 4;
4) w art. 23 § 5 otrzymuje brzmienie:
       "§ 5. Minister właściwy do spraw finansów publicznych, po
          zasięgnięciu opinii właściwych organizacji samorządu społecznozawodowego
i gospodarczego, może określić, w drodze
          rozporządzenia, dla niektórych rodzajów działalności
          gospodarczej, uproszczone normy służące oszacowaniu podstawy
          opodatkowania uwzględniające wskaźnik zyskowności, liczbę
          zatrudnionych pracowników i koszty ich zatrudnienia oraz  koszty
          zakupu materiałów.";
5) skreśla się art. 25;
6) w art. 28 § 3  otrzymuje brzmienie:
   "§ 3. Minister właściwy do spraw finansów publicznych określi, w drodze
       rozporządzenia:
         1) szczegółowe zasady ustalania wynagrodzenia płatników i
           inkasentów pobierających podatki na rzecz budżetu państwa, w
           relacji do kwoty pobranych podatków oraz tryb pobrania
           wynagrodzenia,
         2) szczegółowe zasady oraz tryb zwrotu otrzymanego wynagrodzenia
           w razie pobrania przez płatnika lub inkasenta podatku, zaliczki
           na podatek lub raty podatku nienależnie lub w wysokości wyższej
           od należnej.";
7) w art.  29 w § 2:
   a) w zdaniu wstępnym skreśla się wyraz "ustawowej",
   b) w pkt 2 skreśla się wyraz "ustawowej";
8)  w art. 34:
      a) § 1 otrzymuje brzmienie:
      "§ 1. Skarbowi Państwa i jednostce samorządu terytorialnego przysługuje
          hipoteka na wszystkich nieruchomościach podatnika z tytułu
          zobowiązań podatkowych powstałych w sposób przewidziany w art. 21
          § 1 pkt 2 oraz z tytułu zaległości podatkowych w podatkach
          stanowiących ich dochód, zwana dalej "hipoteką przymusową".",
   b) w § 2 wyraz "ustawowej" zastępuje się wyrazem "przymusowej",
   c) w § 3 w zdaniu wstępnym wyraz "ustawowej" zastępuje się wyrazem
     "przymusowej",
   d) skreśla się § 5 i 6,
   e) § 7 otrzymuje brzmienie:
      "§ 7. Przepisy § 1-4 stosuje się odpowiednio do należności
          przypadających od płatnika lub inkasenta.";
9)  art. 35 otrzymuje brzmienie:
   "Art. 35. § 1. Hipoteka przymusowa powstaje przez dokonanie wpisu do
             księgi wieczystej, z zastrzeżeniem art. 38 § 2.
         § 2. Podstawą wpisu hipoteki przymusowej jest doręczona decyzja:
           1) ustalająca wysokość zobowiązania podatkowego,
           2) określająca wysokość zaległości podatkowej,
           3)  o odpowiedzialności podatkowej płatnika lub inkasenta.
        § 3. Wpisu hipoteki przymusowej do księgi wieczystej dokonuje
           właściwy sąd rejonowy na wniosek organu podatkowego.";
10) art. 36 otrzymuje brzmienie:
     "Art. 36. §1. Hipoteka przymusowa jest skuteczna wobec każdorazowego
              właściciela przedmiotu hipoteki i przysługuje jej
              pierwszeństwo zaspokojenia przed hipotekami ustanowionymi dla
              zabezpieczenia innych należności.
           § 2. Przepisu § 1 nie stosuje się, jeżeli przedmiot hipoteki
              przymusowej ustanowionej dla zabezpieczenia należności, o
              których mowa w art. 34 § 1, jest obciążony hipoteką
              ustanowioną dla zabezpieczenia należności z tytułu kredytu
              bankowego.";
11) skreśla się art. 37;
12) art. 38 otrzymuje brzmienie:
    "Art. 38. § 1. Organy podatkowe mogą występować z wnioskiem o założenie
             księgi wieczystej dla nieruchomości podatnika, płatnika lub
             inkasenta.
        § 2. Jeżeli przedmiot hipoteki przymusowej nie posiada księgi
           wieczystej, zabezpieczenie zobowiązań podatkowych dokonywane
           jest przez złożenie wniosku o wpis do zbioru dokumentów.";
13) w art. 39 :
   a) w § 1 wyraz "ustawowej" zastępuje się wyrazem "przymusowej",
   b) skreśla się § 3,
   c) dodaje się § 3a w brzmieniu:
       "§ 3a. Minister właściwy do spraw finansów publicznych może określić,
           w drodze rozporządzenia, wzór formularza oświadczenia, o którym
           mowa w § 2, uwzględniający dane identyfikujące osobę składającą
           oświadczenie, rodzaj, miejsce położenia i powierzchnię
           nieruchomości, rodzaj prawa majątkowego, które może być
           przedmiotem hipoteki, miejsce położenia rzeczy w stosunku do
           której przysługuje prawo majątkowe, numer księgi wieczystej lub
           zbioru dokumentów i oznaczenie sądu właściwego do prowadzenia
           księgi wieczystej lub zbioru dokumentów oraz ich stan prawny
           wraz z ewentualnymi obciążeniami.";
14) skreśla się art. 40;
15) w art. 41 w § 2 wyrazy "Wszczęcie postępowania w sprawie ustanowienia
  zastawu" zastępuje się wyrazami "Ustanowienie zastawu";
16) w art. 44:
   a) dotychczasową treść oznacza się jako § 1,
   b) po § 1 dodaje się § 2 w brzmieniu:
       "§ 2. Dla zobowiązań podatkowych powstających w sposób przewidziany
           w art. 21 § 1 pkt 1, podstawę wpisu zastawu skarbowego stanowi
           również deklaracja, jeżeli wykazane w niej zobowiązanie
           podatkowe nie zostało wykonane. Wpis zastawu skarbowego nie może
           być dokonany wcześniej niż po upływie 14 dni od upływu terminu
           płatności zobowiązania podatkowego.";
17) art. 45 otrzymuje brzmienie:
    "Art. 45. Spisu rzeczy ruchomych oraz praw majątkowych, które mogą być
           przedmiotem zastawu skarbowego, dokonuje organ podatkowy.
           Przepisy art. 39 § 1 i 2 stosuje się odpowiednio.";
18) w art. 46 § 3 otrzymuje brzmienie:
    "§ 3. Minister właściwy do spraw finansów publicznych określi, w drodze
       rozporządzenia:
         1) wzór rejestrów, o których mowa w art. 43, sposób prowadzenia
           tych rejestrów, uwzględniając termin wpisu zastawu skarbowego
           do rejestru oraz termin przekazywania informacji z rejestrów do
           Centralnego Rejestru Zastawów Skarbowych,
         2) wysokość opłaty, o której mowa w § 2, uwzględniając koszty
           związane z wydaniem wypisu.";
19) w art. 47:
   a) w § 4 skreśla się wyrazy "i inkasentów",
   b) po § 4 dodaje się § 4a w brzmieniu:
      "§ 4a. Terminem płatności dla inkasentów jest dzień następujący po
           ostatnim dniu, w którym, zgodnie z przepisami prawa podatkowego
           wpłata podatku powinna nastąpić, chyba że właściwy organ
           jednostki samorządu terytorialnego wyznaczył termin
           późniejszy.",
   c) § 5 otrzymuje brzmienie:
       "§ 5. Minister właściwy do spraw finansów publicznych może określić, w
           drodze rozporządzenia, terminy płatności poszczególnych
           podatków, zaliczek na podatek lub rat podatku, wskazując dzień,
           miesiąc i rok, w którym upływa termin płatności.";
20) art. 50 otrzymuje brzmienie:
    "Art. 50. Minister właściwy do spraw finansów publicznych może, w
           drodze rozporządzenia, przedłużać terminy przewidziane w
           przepisach prawa podatkowego z wyjątkiem terminów określonych w
           art. 68-71, art. 76 § 1, art. 78 § 1, art. 80 § 1, art. 87 § 3 i
           4, art. 88 § 1 i art. 118, określając grupy podatników, którym
           przedłużono terminy, rodzaje czynności, których termin wykonania
           został przedłużony oraz dzień upływu przedłużonego terminu.";
21) w art. 52:
   a) w § 1 w pkt 3 kropkę zastępuje się przecinkiem i dodaje pkt 4 w
     brzmieniu:
         "4) oprocentowanie nienależnej nadpłaty bądź zwrotu podatku
           zwrócone lub zaliczone na poczet zaległych, bieżących lub
           przyszłych zobowiązań podatkowych.",
        b) w  § 2 wyrazy "art. 275" zastępuje się wyrazami "art. 274";
22) w art. 54:
   a) w § 1 w pkt 4 kropkę zastępuje się przecinkiem i dodaje pkt 5
     w brzmieniu:
         "5) od zaległości z tytułu podatków stanowiących dochody budżetu
           państwa, jeżeli ich wysokość nie przekraczałaby 2,00 zł.",
   b) skreśla się § 3;
23) w art. 60 po § 2 dodaje się § 3 w brzmieniu:
   "§ 3. Minister właściwy do spraw finansów publicznych, po porozumieniu z
       ministrem właściwym do spraw łączności i Prezesem Narodowego Banku
       Polskiego, może określić, w drodze rozporządzenia, wzór formularza
       wpłaty gotówkowej oraz polecenia przelewu na rachunek organu
       podatkowego, uwzględniając dane identyfikujące wpłacającego oraz
       tytuł wpłaty.";
24) w art. 61 § 4 otrzymuje brzmienie:
    "§ 4. Minister właściwy do spraw finansów publicznych może, w drodze
        rozporządzenia, dopuścić zapłatę niektórych podatków papierami
        wartościowymi, określając szczegółowe zasady stosowania tej formy
        zapłaty podatku, termin i sposób dokonania zapłaty, rodzaj papieru
        wartościowego oraz sposób obliczenia jego wartości dla potrzeb
        zapłaty podatku.";
25) w art. 66:
    a) po § 3 dodaje się § 3a w brzmieniu:
       "§ 3a. Starosta powiadamia właściwy urząd skarbowy o zawarciu umowy,
            o której mowa w § 2, przesyłając jednocześnie jej kopię.",
   b) po § 4 dodaje się § 5 w brzmieniu:
       "§ 5. W przypadku zawarcia umowy, o której mowa w § 2, organ podatkowy
           pierwszej instancji wydaje decyzję stwierdzającą wygaśnięcie
           zobowiązania podatkowego. Przepis art. 55 § 2 stosuje się
           odpowiednio.";
 26) w art. 67  4 otrzymuje brzmienie:
   "§ 4. Organ podatkowy może umorzyć zaległość podatkową z urzędu, jeżeli:
         1) zachodzi uzasadnione przypuszczenie, że w postępowaniu
           egzekucyjnym nie uzyska się kwoty przewyższającej wydatki
           egzekucyjne,
         2) kwota zaległości podatkowej nie przekracza pięciokrotnej
           wartości kosztów upomnienia w postępowaniu egzekucyjnym,
         3) kwota zaległości podatkowej nie została zaspokojona w
           zakończonym   postępowaniu likwidacyjnym lub upadłościowym,
         4) podatnik zmarł, niepozostawiając żadnego majątku lub
           pozostawił ruchomości niepodlegające egzekucji na podstawie
           odrębnych przepisów albo pozostawił przedmioty codziennego
           użytku domowego, których łączna wartość nie przekracza kwoty
           stanowiącej trzykrotność przeciętnego wynagrodzenia ogłaszanego
           przez Prezesa Głównego Urzędu Statystycznego na podstawie
           przepisów o emeryturach i rentach z Funduszu Ubezpieczeń
           Społecznych w poprzednim kwartale i jednocześnie brak jest
           następców prawnych oraz nie ma możliwości orzeczenia
           odpowiedzialności podatkowej osoby trzeciej; w takim przypadku
           decyzję umarzającą zaległość podatkową pozostawia się w aktach
           sprawy.";
27) w art. 72 po § 2 dodaje się § 3 w brzmieniu:
   "§ 3. Jeżeli wpłata dotyczyła zaległości podatkowej, na równi z nadpłatą
       traktuje się także część wpłaty, która została zaliczona na poczet
       odsetek za zwłokę.";
28) w art. 76 w § 1 w pkt 3 kropkę zastępuje się przecinkiem i dodaje pkt 4
  w brzmieniu:
     "4) 2 miesięcy od dnia złożenia wniosku o stwierdzenie nadpłaty wraz
       ze skorygowanym zeznaniem (deklaracją) w przypadku wymienionym w
       art. 79 § 2b, lecz nie wcześniej niż po upływie 3 miesięcy od dnia
       złożenia zeznania lub deklaracji, o których mowa w art. 74 § 2.";
29) w art. 77 w § 2 pkt 2 i 3 otrzymują brzmienie:
     "2) w przypadkach przewidzianych w art. 76 § 1 pkt 1 lit. e) i pkt 4 "
       od dnia złożenia wniosku o stwierdzenie nadpłaty wraz ze
       skorygowanym zeznaniem (deklaracją):
         a) jeżeli nadpłata nie została zwrócona w terminie 30 dni od dnia
           wydania decyzji o stwierdzeniu nadpłaty,
         b) jeżeli decyzja o stwierdzeniu nadpłaty nie została wydana w
           terminie 2 miesięcy od dnia złożenia wniosku o stwierdzenie
           nadpłaty,
         c) jeżeli nadpłata nie została zwrócona w terminie, o którym mowa
           w art. 76  § 1 pkt 4,
     3) w przypadku przewidzianym w art. 76 § 1 pkt 3 - od dnia powstania
       nadpłaty, jeżeli nadpłata nie została zwrócona w terminie 3
       miesięcy od dnia złożenia zeznania lub deklaracji, o których mowa w
       art. 74 § 2
       - do dnia zwrotu nadpłaty lub do dnia zaliczenia jej na poczet
      zaległych bądź bieżących zobowiązań podatkowych lub do dnia złożenia
      wniosku o zaliczenie nadpłaty na poczet przyszłych zobowiązań
      podatkowych.";
30) w art. 78:
   a) § 2 otrzymuje brzmienie:
      "§ 2. Po upływie terminu określonego w § 1 wygasa również prawo do
          złożenia wniosku o zaliczenie nadpłaty na poczet przyszłych
          zobowiązań podatkowych oraz możliwość zaliczenia nadpłaty na
          poczet zaległych oraz bieżących zobowiązań podatkowych.",
   b) w § 3 skreśla się wyrazy "bieżących lub";
31) w art. 79:
    a) w § 1 wyrazy "żądanie stwierdzenia" zastępuje się wyrazami "wniosek
     o stwierdzenie",
   b) po § 2 dodaje się § 2a-2c w brzmieniu:
      "§ 2a. W przypadkach, o których mowa w § 2 pkt 1 lit. a) i b) oraz w
          pkt 2 podatnik, płatnik lub inkasent równocześnie z wnioskiem o
          stwierdzenie nadpłaty składają skorygowane zeznanie
          (deklarację).
      § 2b. Jeżeli prawidłowość skorygowanego zeznania (deklaracji) nie
          budzi wątpliwości organ podatkowy zwraca nadpłatę bez wydawania
          decyzji o stwierdzeniu nadpłaty.
      § 2c. Jeżeli po dokonaniu zwrotu nadpłaty, w trybie o którym mowa w §
          2b, organ podatkowy albo organ kontroli skarbowej określi
          zaległość podatkową; odsetki za zwłokę nalicza się tylko do tej
          części zaległości, która przekracza kwotę zwróconej uprzednio
          nadpłaty. W tym zakresie nie stosuje się kar przewidzianych w
          Kodeksie karnym skarbowym.";
32) w art. 80 w § 1 wyrazy "żądania stwierdzenia" zastępuje się wyrazami
  "złożenia wniosku o stwierdzenie";
33) w art. 81:
   a) skreśla się § 1,
   b) § 2 i 3 otrzymują brzmienie:
        "§ 2. Uprawnienie do skorygowania deklaracji przysługuje:
           1) podatnikom, którzy w złożonej deklaracji wykazali
             zobowiązanie podatkowe w wysokości mniejszej od należnej albo
             kwotę nadpłaty bądź podatku przypadającego do zwrotu w
             wysokości większej od należnej,
           2) płatnikom lub inkasentom - w przypadkach określonych w art.
             79 § 2 pkt 2.
        § 3. W przypadku skorygowania deklaracji nie stosuje się kar
           przewidzianych w Kodeksie karnym skarbowym.",
   c) w § 4 w pkt 1 i 2 po wyrazach "kontroli podatkowej" dodaje się wyrazy
     "albo  skarbowej",
     d) skreśla się § 5;
34) w art. 82 :
   a) w § 1 w pkt 2 wyrazy "osobami zagranicznymi" zastępuje się wyrazami
     "nierezydentami w rozumieniu przepisów prawa dewizowego",
   b) w § 4 wyrazy "wiadomości stanowiące tajemnicę służbową w rozumieniu
     przepisów o ochronie tajemnicy państwowej i służbowej" zastępuje się
     wyrazami "informacje niejawne stanowiące tajemnicę służbową w
     rozumieniu przepisów o ochronie informacji niejawnych",
   c) w § 5 wyrazy "§ 1 i 2" zastępuje się wyrazami "§1 pkt 1 i  w § 2",
   d) w § 6 pkt 1 otrzymuje brzmienie:
         "1) przypadki oraz zakres informacji, o których mowa w § 1 pkt 2,
           a także szczegółowe zasady, termin oraz tryb ich sporządzania i
           przekazywania, ze szczególnym uwzględnieniem powiązań
           kapitałowych oraz nadzorczych pomiędzy rezydentami i
           nierezydentami w rozumieniu przepisów prawa dewizowego oraz
           posiadania przez nierezydentów przedsiębiorstw, oddziałów i
           przedstawicielstw na terytorium Rzeczypospolitej Polskiej,";
35) art. 83 otrzymuje brzmienie:
    "Art. 83. Minister właściwy do spraw finansów publicznych w
           porozumieniu z Ministrem Obrony Narodowej, ministrem właściwym
           do spraw wewnętrznych oraz ministrem właściwym do spraw
           administracji publicznej określi, w drodze rozporządzenia,
           zakres i termin przekazywania informacji, o których mowa w art.
           82 § 1, przez organy lub jednostki podległe tym ministrom,
           uwzględniając dane identyfikujące strony zawartej umowy oraz
           tryb ich przekazywania zapewniający szczególną ochronę
           informacji w nich zawartych.";
36) art. 85 otrzymuje brzmienie:
     "Art. 85. Minister właściwy do spraw finansów publicznych może
           określić, w drodze rozporządzenia, w zakresie niezbędnym do
           kontroli prawidłowości wykonywania obowiązków podatkowych oraz
           korzystania z uprawnień przewidzianych w przepisach prawa
           podatkowego, grupy podmiotów obowiązanych do składania zeznań,
           wykazów, informacji lub deklaracji oraz ustalać zakres danych
           zawartych w tych dokumentach, a także terminy ich składania i
           rodzaje dokumentów, które powinny być do nich dołączone.";
37) w art. 87 § 5 otrzymuje brzmienie:
   "§ 5. Minister właściwy do spraw finansów publicznych określi, w drodze
       rozporządzenia, zakres informacji, które muszą być zawarte w
       rachunkach, uwzględniając w szczególności dane identyfikujące
       sprzedawcę i kupującego, wykonawcę i odbiorcę usług oraz oznaczenie
       wartości i rodzaju transakcji.";
38) art. 89 otrzymuje brzmienie:
     "Art. 89. Minister właściwy do spraw finansów publicznych może
           określić, w  drodze rozporządzenia:
           1) grupy podatników zwolnionych z obowiązku wystawiania
             rachunków, o których mowa w art. 87 § 1, w przypadkach w
             których rodzaj i sposób prowadzenia działalności gospodarczej
             lub wykonywania wolnego zawodu znacznie utrudnia wystawianie
             rachunków,
           2) przypadki, w których w zakresie niezbędnym do kontroli
             prawidłowości wykonywania obowiązków podatkowych oraz
             korzystania z uprawnień przewidzianych w przepisach prawa
             podatkowego, podatnicy są obowiązani do:
             a) dokumentowania rachunkami nabycia towarów lub usług,
             b) prowadzenia ewidencji rachunków dokumentujących nabycie
               towarów lub usług.";
39) w art. 109 wyrazy "art. 64, 66" zastępuje się wyrazami "art. 64-66";
40) w art. 145 po § 2 dodaje się § 3 w brzmieniu:
      "§ 3. Strona ustanawiając pełnomocników wyznacza jednego z nich jako
          właściwego do doręczeń. W przypadku niewyznaczenia pełnomocnika
          właściwego do doręczeń organ podatkowy doręcza pismo jednemu
          z pełnomocników.";
41) w art. 147 § 2 otrzymuje brzmienie:
      "§ 2. Obowiązek, o którym mowa w § 1, dotyczy również osób fizycznych
          będących nierezydentami w rozumieniu przepisów prawa
          dewizowego.";
42) w art. 148 w § 2 w pkt 2 po wyrazach "osobie upoważnionej" dodaje się
  wyrazy "przez pracodawcę";
43) art. 150 otrzymuje brzmienie:
   "Art. 150. § 1. W razie niemożności doręczenia pisma w sposób wskazany
             w art. 148 lub art. 149:
           1) poczta przechowuje pismo przez okres 7 dni w swojej placówce
             pocztowej - w przypadku doręczania pisma przez pocztę,
           2) pismo składa się na okres 7 dni w urzędzie gminy (miasta) - w
             przypadku doręczania pisma przez pracownika organu podatkowego
             lub przez inną upoważnioną osobę.
        § 2. Zawiadomienie o pozostawaniu pisma w miejscu określonym w § 1
           umieszcza się w oddawczej skrzynce pocztowej lub, gdy nie jest
           to możliwe na drzwiach mieszkania adresata, jego biura lub
           innego pomieszczenia, w którym adresat wykonuje swoje czynności
           zawodowe, bądź w widocznym miejscu przy wejściu na posesję
           adresata. W tym przypadku doręczenie uważa się za dokonane z
           upływem ostatniego dnia okresu, o którym mowa w § 1, a pismo
           pozostawia się w aktach sprawy.";
44) art. 151 otrzymuje brzmienie:
   "Art. 151. Osobom prawnym oraz jednostkom organizacyjnym niemającym
           osobowości prawnej pisma doręcza się w lokalu ich siedziby lub w
           miejscu prowadzenia działalności - osobie upoważnionej do
           odbioru korespondencji. Przepisy art. 146, art. 148 § 2  pkt 1 i
           art. 150 stosuje się odpowiednio.";
45) w art. 154 w § 3 po wyrazie "przyjętych" skreśla się przyimek "w";
46) w art. 163 w § 1 i 2 wyrazy "O przywróceniu" zastępuje się wyrazami "W
  sprawie   przywrócenia";
47) w art. 165 po § 4 dodaje się § 5 w brzmieniu:
     " 5. Przepisów  2 i § 4 nie stosuje się do postępowania w sprawie:
         1) ustalenia zobowiązań podatkowych, które zgodnie z odrębnymi
           przepisami, ustalane są corocznie, jeżeli stan faktyczny, na
           podstawie którego ustalono wysokość zobowiązania podatkowego za
           poprzedni okres, nie uległ zmianie,
         2) umorzenia zaległości podatkowych w przypadkach, o których mowa
           w art. 67 § 4.";
48) w art. 171:
   a) w § 1 wyrazy "art. 66 § 2 Kodeksu postępowania administracyjnego"
     zastępuje się  wyrazami "§ 2",
   b) w § 2 wyrazy "art. 66 § 1 Kodeksu postępowania administracyjnego"
     zastępuje się  wyrazami "§ 1";
49) art. 200 § 2 otrzymuje brzmienie:
   "§ 2. Przepisu § 1 nie stosuje się w przypadkach przewidzianych w art.
       123 § 2 i art. 165 § 5.";
50) w art. 233 w § 1 w pkt 2 lit. b) otrzymuje brzmienie:
     "b) w całości i sprawę przekazuje do ponownego rozpatrzenia właściwemu
       organowi pierwszej instancji, jeżeli decyzja tego organu została
       wydana z naruszeniem przepisów art. 240 lub 247, albo";
51) w art. 234 wyraz "społeczny" zastępuje się wyrazem "publiczny";
52) w art. 248 w  1 wyrazy "do stwierdzenia" zastępuje się wyrazami "w
  sprawie stwierdzania";
53) w art. 252:
    a) w § 1 wyrazy "art. 247" zastępuje się wyrazami "art.247 § 1",
    b) w § 2 wyrazy "o wstrzymaniu" zastępuje się wyrazami "w sprawie
     wstrzymania";
54) w art. 258:
   a) w § 1 w pkt 4 przecinek zastępuje się kropką i skreśla się pkt 5,
   b) w § 3 wyrazy "§ 1 pkt 3-5" zastępuje się wyrazami "§ 1 pkt 3 i 4";
55) art. 259 otrzymuje brzmienie:
      "Art. 259. § 1. W razie niedotrzymania terminu płatności odroczonego
             podatku bądź terminu płatności którejkolwiek z rat, na jakie
             został rozłożony podatek lub zaległość podatkowa, następuje z
             mocy prawa wygaśnięcie decyzji:
           1) o odroczeniu terminu płatności podatku - w całości,
           2) o rozłożeniu na raty zapłaty podatku lub zaległości
             podatkowej - w części dotyczącej raty niezapłaconej w terminie
             płatności.
         § 2. Przepis § 1 stosuje się odpowiednio do rozłożonych na raty
           należności płatników lub inkasentów, wynikających z decyzji o
           ich odpowiedzialności podatkowej.";
56) w art. 260 w § 2  pkt 2  otrzymuje brzmienie:
     "2) decyzji nie można uchylić lub stwierdzić jej nieważności z
       przyczyn wymienionych w art. 245 § 2 lub w art. 247 § 2.";
57) w art. 267 w § 1 skreśla się pkt 2;
58) w art. 272 w pkt 1 lit. a) skreśla się wyrazy "i oświadczeń
  majątkowych";
59) w art. 295 w § 1 wyrazy "art. 184" zastępuje się wyrazami "art. 182";
60) w art. 296 w § 1 wyrazy "tajemnicy państwowej i służbowej" zastępuje
  się wyrazami "informacji niejawnych";
61) w art. 298 po pkt 3 dodaje się pkt 3a w następującym brzmieniu:
     "3a) pracownikom wywiadu skarbowego,";
62) w art. 299:
    a)  § 3 otrzymuje brzmienie:
         § 3. Informacje, o których mowa w § 1, udostępniane są również:
           1) organom celnym,
           2) organom inspekcji celnej,
           3) powiatowym oraz wojewódzkim urzędom pracy,
           4) jednostkom organizacyjnym Kasy Rolniczego Ubezpieczenia
             Społecznego,
           5) jednostkom organizacyjnym Zakładu Ubezpieczeń Społecznych,
           6) ministrowi właściwemu do spraw wewnętrznych w celu realizacji
             zadań, o których mowa w art. 1 ust. 1, art. 3e oraz w art. 8
             ust. 4 ustawy z dnia 24 marca 1920 r. o nabywaniu
             nieruchomości przez cudzoziemców (Dz.U. z 1996 r. Nr 54, poz.
             245, z 1997 r. Nr 140, poz. 939, z 1998 r. Nr 106, poz. 668
             oraz z 2001 r. Nr 16, poz. 166).",
  b)  w  §  4  po  wyrazie  "Społecznych"  dodaje  się  wyrazy  "oraz  Kasy
    Rolniczego Ubezpieczenia Społecznego";
63) art. 303 otrzymuje brzmienie:
    "Art. 303. Minister właściwy do spraw finansów publicznych określi, w
            drodze rozporządzenia, szczegółowe zasady i tryb wydawania
            zaświadczeń, o których mowa w art. 98 § 3, art. 112 § 7 oraz
            art. 302, ze szczególnym uwzględnieniem właściwości miejscowej
            i rzeczowej organów podatkowych oraz udziału podatnika w
            procedurze wydania zaświadczenia.";
64) w art. 13 § 2-4, art. 14 § 1 i 2, art. 19 pkt 2 i 3, art. 22 § 6, art.
  43 § 2, art. 48 § 3,  art. 56 § 3, art. 58, art. 63 § 2, art. 67 § 3,
  art. 82 § 3 i 6, art. 84 § 2, art. 119 § 2, art. 130 § 4 i 5, art. 131 §
  2 pkt 2, art. 196 § 4, art. 221, art. 244 § 3, art. 246 § 2, art. 248 §
  1, art. 278 § 5 i § 6 pkt 2, art. 283 § 3, art. 294 § 1 pkt 4, art. 297
  § 1 pkt 1, art. 298 pkt 1, art. 299 § 1, art. 304 § 1 oraz w art. 305 § 1
  użyte w  różnych przypadkach wyrazy "Minister Finansów" zastępuje się
  użytymi w odpowiednich przypadkach wyrazami "minister właściwy do spraw
  finansów publicznych".
                                     
                                  Art. 2.
W ustawie z dnia 6 lipca 1982 r. o księgach wieczystych i hipotece (Dz.U.
Nr 19, poz.147, z 1991 r. Nr 22, poz.92 i Nr 115, poz. 496, z 1994 r. Nr
85, poz. 388, z 1996 r. Nr 107, poz. 499, z 1997 r. Nr 117, poz. 752, Nr
137, poz.926 i Nr 140, poz. 940, z 1998 r. Nr 106, poz.668 oraz z 2000 r.
Nr 74, poz. 855) wprowadza się następujące zmiany:
1) skreśla się art. 66;
2) art. 67 otrzymuje brzmienie:
      "Art. 67. Do powstania hipoteki niezbędny jest wpis w księdze
            wieczystej.";
3) art. 110 otrzymuje brzmienie:
    "Art. 110. Hipotekę przymusową można uzyskać także na podstawie
            tymczasowego zarządzenia sądu, postanowienia prokuratora albo
            na mocy przepisów szczególnych na podstawie decyzji, chociażby
            decyzja nie była ostateczna.";
4) art.111 otrzymuje brzmienie:
      "Art. 111. Hipoteka przymusowa wpisana na podstawie nieprawomocnego
            orzeczenia, tymczasowego zarządzenia sądu, postanowienia
            prokuratora albo nieostatecznej decyzji jest hipoteką
            kaucyjną.".
                                     
                                  Art. 3.
W ustawie z dnia 8 stycznia 1993 r. o podatku od towarów i usług oraz o
podatku akcyzowym (Dz.U. Nr 11, poz. 50, Nr 28, poz. 127 i Nr 129, poz.
599, z 1994 r. Nr 132, poz. 670, z 1995 r. Nr 44, poz. 231 i Nr 142,
poz. 702 i 703, z 1996 r. Nr 137, poz. 640, z 1997 r. Nr 111, poz. 722,
Nr 123, poz. 776 i 780, Nr 137, poz. 926, Nr 141, poz. 943 i Nr 162,
poz. 1104, z 1998 r. Nr 139, poz. 905 i Nr 161, poz. 1076, z 1999 r. Nr 50,
poz. 499, Nr 57, poz. 596 i Nr 95, poz. 1100, z 2000 r. Nr 68, poz. 805 i
Nr 105, poz. 1107 oraz z 2001 r. Nr 12, poz. 92) art. 24a otrzymuje
brzmienie:
   "Art. 24a. 1. Skarbowi Państwa przysługuje hipoteka przymusowa z tytułu
            warunkowych wierzytelności wynikających z wypłacenia zaliczki
            naliczonego podatku.
         2. Do hipoteki przymusowej, o której mowa w ust.1, stosuje się
           przepisy ustawy z dnia 29 sierpnia 1997 r. - Ordynacja
           podatkowa (Dz.U. Nr 137, poz.926 i Nr 160, poz. 1083, z 1998 r.
           Nr 106, poz. 668, z 1999 r. Nr 11, poz. 95 i Nr 92, poz. 1062,
           z 2000 r. Nr 94, poz. 1037, Nr 116, poz. 1216, Nr 120, poz.
           1268, Nr 122, poz. 1315 oraz z 2001 r. Nr ..., poz. ...).".
                                     
                                  Art. 4.
W ustawie z dnia 27 sierpnia 1997 r. o rehabilitacji zawodowej i społecznej
oraz zatrudnianiu osób niepełnosprawnych (Dz.U. Nr 123, poz. 776 i Nr 160,
poz. 1082 z 1998 r. Nr 99, poz. 628, Nr 106, poz. 668, Nr 137, poz. 887, Nr
156, poz. 1019, Nr 162, poz. 1118 i poz. 1126, z 1999 r. Nr 49, poz. 486,
Nr 90, poz. 1001, Nr 95, poz. 1101 i Nr 111, poz. 1280 oraz z 2000 r. Nr
48, poz. 550 i Nr 119, poz. 1249) w art. 49a:
1) ust. 3 otrzymuje brzmienie:
     "3. Należności z tytułu wpłat, o których mowa w art. 49 ust. 1, są
       zabezpieczane hipoteką przymusową na wszystkich nieruchomościach
       dłużnika. Podstawą ustanowienia hipoteki jest doręczona decyzja
       określająca wysokość należności z tytułu wpłat, o których mowa w
       art. 49 ust. 1.",
2) w ust. 4 wyraz "ustawowej" zastępuje się wyrazem "przymusowej".
                                  Art. 5.
W ustawie z dnia 29 sierpnia 1997 r. o listach zastawnych i bankach
hipotecznych (Dz.U. Nr 140, poz. 940, z 1998 r. Nr 107, poz. 669, z 2000 r.
Nr 6, poz. 70 i Nr 60, poz. 702 oraz z 2001 r. Nr 15, poz. 148) w art. 24 w
ust. 5 wyraz "ustawowej" zastępuje się wyrazem "przymusowej".
                                  Art. 6.
W ustawie z dnia 13 października 1998 r. o systemie ubezpieczeń społecznych
(Dz. U. Nr 137, poz.887 i Nr 162, poz. 1118 i 1126, z 1999 r. Nr 26,
poz.228, Nr 60, poz. 636, Nr 72, poz.802, Nr 78, poz. 875 i  Nr 110, poz.
1256, z 2000 r. Nr 9, poz.118, Nr 95, poz. 1041, Nr 104, poz. 1104 i Nr
119, poz. 1249 oraz z 2001 r. Nr 8, poz. 64) w art. 26:
1) ust. 3 otrzymuje brzmienie:
     "3. Należności z tytułu składek są zabezpieczane hipoteką przymusową
       na   wszystkich nieruchomościach dłużnika. Podstawą ustanowienia
       hipoteki jest doręczona decyzja określająca wysokość należności z
       tytułu składek.",
2) w ust. 4 wyraz "ustawowej" zastępuje się wyrazem "przymusowej".
                                     
                                  Art. 7.
W ustawie z dnia 26 listopada 1998 r. o dochodach jednostek samorządu
terytorialnego w latach 1999-2001 (Dz.U. Nr 150, poz. 983 i Nr 162, poz.
1119 oraz z 2000 r. Nr 95, poz. 1041) w art. 17:
1) w ust. 1 wyrazy "umarzanie, rozkładanie na raty oraz zaniechanie poboru"
  zastępuje się wyrazami "umarzanie oraz rozkładanie na raty",
2) w ust. 2 wyrazy "umarzać, rozkładać na raty lub zaniechać poboru
  podatków" zastępuje się wyrazami "umarzać lub rozkładać na raty podatki",
3) w ust. 3 wyrazy "umarzanie, rozkładanie na raty oraz zaniechanie poboru"
  zastępuje się wyrazami "umarzanie oraz rozkładanie na raty".
                                     
                                  Art. 8.
1. Hipoteki ustawowe wpisane do księgi wieczystej przed dniem wejścia w
  życie niniejszej ustawy stają się z tym dniem hipotekami przymusowymi.
2. W dniu wejścia w życie niniejszej ustawy wygasają hipoteki ustawowe
  niewpisane do księgi wieczystej.
3. Wnioski o wpis do księgi wieczystej hipoteki ustawowej złożone do sądu
  rejonowego przed dniem wejścia w życie niniejszej ustawy traktuje się
  jako wnioski o wpis hipoteki przymusowej.
                                     
                                  Art. 9.
W sprawach stwierdzania wygaśnięcia decyzji o odroczeniu terminu płatności
podatku oraz o rozłożeniu na raty zapłaty zaległości podatkowej wraz z
odsetkami za zwłokę wydanych przed dniem wejścia w życie niniejszej ustawy
stosuje się dotychczasowe przepisy art. 258 § 1 pkt 5 i § 3 oraz art. 259
ustawy, o której mowa w art. 1.
                                 Art. 10.
Żądania stwierdzenia nadpłaty podatku wniesione przed dniem wejścia w życie
niniejszej ustawy są rozpatrywane na podstawie przepisów dotychczasowych.
                                     
                                 Art. 11.
Pozostają w mocy, do czasu ich zastąpienia, nie dłużej jednak niż do dnia 7
maja 2001 r., przepisy wydane na podstawie dotychczasowych przepisów
ustawy, o której mowa w art. 1, o ile nie są sprzeczne z przepisami
niniejszej ustawy.
                                     
                                 Art. 12.
Ustawa wchodzi w życie po upływie miesiąca od dnia ogłoszenia, z wyjątkiem
przepisów art. 1 pkt 2, 4-6, 13 lit. b) i c), pkt 18, 19 lit. c), pkt 20,
22-24, 26, 33 lit. d), pkt 34 lit. d), pkt 35-38 oraz pkt 63, które wchodzą
w życie z dniem ogłoszenia.
