



Dz.U. z 2004 r. Nr 187, poz. 1925
                                                                                
                                 
                                               
                                                                                
                                   U S T A W A
                             z dnia 30 lipca 2004 r.
                                        
            o uposażeniu posłów do Parlamentu Europejskiego wybranych
                          w Rzeczypospolitej Polskiej[1]
                                        
                                     Art. 1.
1. Posłom do Parlamentu Europejskiego wybranym w Rzeczypospolitej Polskiej,
  zwanym dalej "posłami do Parlamentu Europejskiego", przysługuje w okresie
  sprawowania mandatu, licząc od pierwszego posiedzenia Parlamentu
  Europejskiego, uposażenie wypłacane miesięcznie, także za niepełne miesiące
  sprawowania mandatu.
2. Posłom do Parlamentu Europejskiego, którzy obejmują mandat w trakcie trwania
  kadencji Parlamentu Europejskiego, przysługuje w okresie sprawowania mandatu,
  licząc od pierwszego posiedzenia Parlamentu Europejskiego, w którym wzięli
  udział, uposażenie wypłacane miesięcznie, także za niepełne miesiące
  sprawowania mandatu.
                                     Art. 2.
1. Uposażenie odpowiada wysokości wynagrodzenia podsekretarza stanu, ustalonego
  na podstawie przepisów o wynagrodzeniu osób zajmujących kierownicze
  stanowiska państwowe, z wyłączeniem dodatku z tytułu wysługi lat.
2. Uposażenie jest traktowane jako wynagrodzenie ze stosunku pracy.
3. Okres pobierania uposażenia jest traktowany jak okres zatrudnienia.
                                     Art. 3.
Wydatki wynikające z uprawnień określonych w ustawie są pokrywane z budżetu
państwa w części dotyczącej Kancelarii Sejmu.
                                     Art. 4.
1. Posłowi do Parlamentu Europejskiego, który uległ wypadkowi przy sprawowaniu
  mandatu, przysługują świadczenia na zasadach i w wysokości określonych
  przepisami o ubezpieczeniu społecznym z tytułu wypadków przy pracy i chorób
  zawodowych.
2. Minister właściwy do spraw zabezpieczenia społecznego, w porozumieniu z
  ministrem właściwym do spraw pracy, po zasięgnięciu opinii Marszałka Sejmu,
  określa, w drodze rozporządzenia:
   1) wzór dokumentu potwierdzającego okres i wysokość pobieranego uposażenia i
     składek od tego świadczenia;
   2) skład zespołu powypadkowego badającego okoliczności i przyczyny wypadku
     przy sprawowaniu mandatu oraz zakres zadań Kancelarii Sejmu w stosunku do
     poszkodowanych w tych wypadkach posłów do Parlamentu Europejskiego,
     uwzględniając w szczególności czynności niezbędne do ustalenia uprawnienia
     do świadczeń należnych z tytułu wypadku.
   
                                     Art. 5.
W ustawie z dnia 13 października 1998 r. o systemie ubezpieczeń społecznych
(Dz.U. Nr 137, poz. 887, z późn. zm.)[2] wprowadza się następujące zmiany:
1) w art. 4 w pkt 2 lit. e otrzymuje brzmienie:
   "e) Kancelaria Sejmu w stosunku do posłów i posłów do Parlamentu
      Europejskiego wybranych w Rzeczypospolitej Polskiej oraz Kancelaria
      Senatu w stosunku do senatorów,";
2) w art. 6 w ust. 1 pkt 6 otrzymuje brzmienie:
   "6) posłami i senatorami pobierającymi uposażenie oraz posłami do Parlamentu
      Europejskiego wybranymi w Rzeczypospolitej Polskiej, zwanymi dalej
      "posłami i senatorami",".
   
                                     Art. 6.
W ustawie z dnia 30 października 2002 r. o ubezpieczeniu społecznym z tytułu
wypadków przy pracy i chorób zawodowych (Dz.U. Nr 199, poz. 1673, z późn. zm.)[3]
wprowadza się następujące zmiany:
1) w art. 3 w ust. 3 dodaje się pkt 3a w brzmieniu:
     "3a) sprawowania mandatu posła do Parlamentu Europejskiego wybranego w
         Rzeczypospolitej Polskiej;";
2) w art. 5 w ust. 1 pkt 3 otrzymuje brzmienie:
     "3) Kancelaria Sejmu w stosunku do posłów i posłów do Parlamentu
       Europejskiego wybranych w Rzeczypospolitej Polskiej oraz Kancelaria
       Senatu w stosunku do senatorów;".
     
                                     Art. 7.
W ustawie z dnia 23 stycznia 2003 r. o powszechnym ubezpieczeniu w Narodowym
Funduszu Zdrowia (Dz.U. Nr 45, poz. 391, z późn. zm.)[4] wprowadza się
następujące zmiany:
1) w art. 9 w ust. 1 dodaje się pkt 13a w brzmieniu:
   "13a) posłowie do Parlamentu Europejskiego wybrani w Rzeczypospolitej
       Polskiej;";
2) w art. 14 po wyrazach "w art. 9 ust. 1 pkt 13" dodaje się wyrazy "i 13a";
3) w art. 27 dodaje się ust. 7a w brzmieniu:
    "7a. Za osobę pobierającą uposażenie posła do Parlamentu Europejskiego
      wybranego w Rzeczypospolitej Polskiej składkę jako płatnik oblicza,
      pobiera z dochodu ubezpieczonego i odprowadza Kancelaria Sejmu.".
  
                                     Art. 8.
W 2004 r. wydatki wynikające z uprawnień określonych w ustawie są pokrywane ze
środków budżetu państwa przekazanych na ten cel Kancelarii Sejmu.
                                     Art. 9.
Ustawa wchodzi w życie z dniem ogłoszenia.
_______________________________
[1] Niniejszą ustawą zmiania się ustawy: ustawę z dnia 13 października 1998 r.  o
systemie  ubezpieczeń  społecznych, ustawę z dnia  30  października  2002  r.  o
ubezpieczeniu  społecznym z tytułu wypadków przy pracy i chorób zawodowych  oraz
ustawę  z  dnia  23  stycznia  2003 r. o powszechnym ubezpieczeniu  w  Narodowym
Funduszu Zdrowia.
[2]  Zmiany  wymienionej ustawy zostały ogłoszone w Dz.U. z 1998 r. Nr 162,  poz.
1118  i poz. 1126, z 1999 r. Nr 26, poz. 228, Nr 60, poz. 636, Nr 72, poz.  802,
Nr  78,  poz.  875 i Nr 110, poz. 1256, z 2000 r. Nr 9, poz. 118,  Nr  95,  poz.
1041,  Nr  104, poz. 1104 i Nr 119, poz. 1249, z 2001 r. Nr 8, poz. 64,  Nr  27,
poz.  298,  Nr  39, poz. 459, Nr 72, poz. 748, Nr 100, poz. 1080, Nr  110,  poz.
1189,  Nr  111, poz. 1194; Nr 130, poz. 1452 i Nr 154, poz. 1792, z 2002  r.  Nr
25,  poz. 253, Nr 41, poz. 365, Nr 74, poz. 676, Nr 155, poz. 1287, Nr 169, poz.
1387,  Nr  199, poz. 1673, Nr 200, poz. 1679 i Nr 241, poz. 2074, z 2003  r.  Nr
56,  poz.  498, Nr 65, poz. 595, Nr 135, poz. 1268, Nr 149, poz. 1450,  Nr  166,
poz.  1609,  Nr  170, poz. 1651, Nr 190, poz. 1864, Nr 210, poz. 2037,  Nr  223,
poz.  2217 i Nr 228, poz. 2255 oraz z 2004 r. Nr 19, poz. 177, Nr 64, poz.  593,
Nr 99, poz. 1001, Nr 121, poz. 1264 i Nr 146, poz. 1546.
[3]  Zmiany  wymienionej ustawy zostały ogłoszone w Dz.U. z 2002 r. Nr 241,  poz.
2074, z 2003 r. Nr 83, poz. 760 i Nr 223, poz. 2217 oraz z 2004 r. Nr 99,  poz.
1001 i Nr 121, poz. 1264.
[4] Zmiany  wymienionej ustawy zostały ogłoszone w Dz.U. z 2003 r. Nr  73,  poz.
660,  Nr 96, poz. 874, Nr 122, poz. 1143, Nr 128, poz. 1176, Nr 135, poz.  1268,
Nr  166,  poz.  1609, poz. 1864, Nr 202, poz. 1956, Nr 210, poz. 2037,  Nr  223,
poz. 2217 i Nr 228, poz. 2255 oraz z 2004 r. Nr 5, poz. 37, Nr 19, poz. 177,  Nr
64,  poz. 593, Nr 93, poz. 892 i 896, Nr 96, poz. 959, Nr 99, poz. 1001, Nr 120,
poz. 1252, Nr 121, poz. 1264 i Nr 146, poz. 1546.
