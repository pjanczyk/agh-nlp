


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 24 maja
2007 r.
 
o zmianie ustawy o powszechnym obowiązku obrony
Rzeczypospolitej Polskiej oraz o zmianie niektórych innych ustaw[1])
 
 
Art. 1.     
W ustawie z dnia 21 listopada 1967 r. o
powszechnym obowiązku obrony Rzeczypospolitej Polskiej (Dz. U. z 2004 r.
Nr 241, poz. 2416, z późn. zm.[2]))
wprowadza się następujące zmiany:
1)   w art. 3:
a) ust. 3 i 4
otrzymują brzmienie:
„3. W skład Sił
Zbrojnych wchodzą jako ich rodzaje:
1) Wojska Lądowe;
2) Siły
Powietrzne;
3) Marynarka
Wojenna;
4) Wojska
Specjalne.
4.    Siły
Zbrojne składają się z jednostek wojskowych i związków organizacyjnych.”,
b) po ust. 4
dodaje się ust. 4a w brzmieniu:
„4a. Dowódcami rodzajów Sił Zbrojnych są: Dowódca Wojsk Lądo­wych,
Dowódca Sił Powietrznych, Dowódca Marynarki Wojennej oraz Dowódca Wojsk Specjalnych.”;
2)   po art. 13
dodaje się art. 13a-13c w brzmieniu:
„Art. 13a. 1.
Do zakresu działania Dowódcy Wojsk Lądowych w szczególności należy:
1) dowodzenie
związkami organizacyjnymi i jed­nostkami wojskowymi Wojsk Lądowych
niewydzielonymi w podporządkowanie Do­wód­cy Operacyjnego Sił Zbrojnych;
2) planowanie
oraz realizacja mobilizacyjnego i operacyjnego rozwinięcia Wojsk Lądowych;
3) szkolenie
podległych związków organizacyjnych i jednostek wojskowych;
4)
przygotowanie sił i środków Wojsk Lądowych do działań bojowych oraz
w sytuacjach przewidzianych w ustawach i ratyfikowanych umowach międzynarodowych.
2.  Do zakresu
działania Dowódcy Sił Powietrznych w szczególności należy:
1) dowodzenie
związkami organizacyjnymi i jednostkami wojskowymi Sił Powietrznych
niewydzielonymi w podporządkowanie Dowódcy Operacyjnego Sił Zbrojnych;
2) planowanie
oraz realizacja mobilizacyj­nego i operacyjnego rozwinięcia Sił Powie­trz­­nych;
3) szkolenie
podległych związków organizacyjnych i jednostek wojskowych;
4)
przygotowanie sił i środków Sił Powietrznych do działań bojowych oraz
w sytuacjach przewidzianych w ustawach i ratyfikowanych umowach międzynarodowych.
3.  Do zakresu
działania Dowódcy Marynarki Wojennej w szczególności należy:
1)   dowodzenie
związkami organizacyjnymi i jednostkami wojskowymi Marynarki Wojennej
niewydzielonymi w podporządkowanie Dowódcy Operacyjnego Sił Zbrojnych;
2)   planowanie
oraz realizacja mobilizacyjnego i operacyjnego rozwinięcia Marynarki Wojennej;
3)   szkolenie
podległych związków organizacyjnych i jednostek wojskowych;
4)   przygotowanie
sił i środków Marynarki Wojennej do działań bojowych oraz w sytuacjach
przewidzianych w ustawach i ratyfikowanych umowach międzynarodowych.
4.  Do zakresu
działania Dowódcy Wojsk Specjalnych w szczególności należy:
1) dowodzenie
związkami organizacyjnymi i jednostkami wojskowymi Wojsk Specjalnych;
2) planowanie
oraz realizacja mobilizacyjnego i operacyjnego rozwinięcia oraz
użycia Wojsk Specjalnych;
3) szkolenie
podległych związków organizacyjnych i jednostek wojskowych;
4)
przygotowanie sił i środków Wojsk Specjalnych do działań bojowych oraz
w sytuacjach przewidzianych w ustawach i ratyfikowanych umowach międzynarodowych.
5.  Dowódcy, o
których mowa w ust. 1-4, wykonują swoje zadania odpowiednio przy pomocy
Dowództwa Wojsk Lądowych, Dowództwa Sił Powietrznych, Dowództwa Marynarki
Wojennej i Dowództwa Wojsk Specjalnych. 
6.  Minister
Obrony Narodowej określi, w drodze zarządzeń, szczegółowe zakresy
działania, struktury organizacyjne oraz siedziby dowództw, o których mowa
w ust. 5.
Art. 13b. 1. W
Siłach Zbrojnych tworzy się stanowisko Dowódcy Operacyjnego Sił Zbrojnych, równorzędne
stanowisku dowódcy rodzaju Sił Zbrojnych.
2.  Do zakresu
działania Dowódcy Operacyjnego Sił Zbrojnych w szczególności należy:
1) planowanie
operacyjne i dowodzenie operacyjne częścią Sił Zbrojnych, wydzieloną z Wojsk
Lądowych, Sił Powietrznych oraz Marynarki Wojennej i przekazaną w jego
podporządkowanie decyzją Ministra Obrony Narodowej dla przeprowadzenia
operacji; 
2) wykonywanie
zadań Ministra Obrony Narodowej w zakresie ochrony granicy państwowej w
przestrzeni powietrznej Rzeczypospolitej Polskiej oraz przewodniczenie Radzie
SAR, o której mowa w art. 47 ustawy z dnia 9 listopada 2000 r. o bezpieczeństwie
morskim (Dz.U. z 2006 r. Nr 99, poz. 693);
3) określanie
wymagań w zakresie zdolności bojowej dla związków organizacyjnych
i jednostek wojskowych przewidywanych do wydzielenia w jego podporządkowanie;
4)
szkolenie organów dowodzenia operacyjnego Sił Zbrojnych, a także
ich zgrywanie z dowództwami związków organizacyjnych i jednostek
wojskowych przewidywanych do wydzielenia w jego podporządkowanie.
3. Dowódca
Operacyjny Sił Zbrojnych wykonuje swoje zadania przy pomocy Dowództwa
Operacyjnego Sił Zbrojnych.
4. Minister
Obrony Narodowej określi, w drodze zarządzenia, szczegółowy zakres działania,
strukturę organizacyjną oraz siedzibę Dowództwa Operacyjnego Sił Zbrojnych. 
Art. 13c. 1.
W Siłach Zbrojnych tworzy się stanowisko Szefa Inspektoratu Wsparcia
Sił Zbrojnych.
2. Do zakresu
działania Szefa Inspektoratu Wsparcia Sił Zbrojnych w szczególności należy:
1)
organizowanie i kierowanie systemem wsparcia logistycznego Sił Zbrojnych, w tym
zabezpieczeniem logistycznym jednostek wojskowych użytych lub przebywających
poza granicami państwa;
2) kierowanie
procesem planowania i realizacji zadań wynikających z pełnienia funkcji
państwa-gospodarza (HNS) i państwa wysyłającego;
3) zarządzanie
obroną terytorialną, wydzielonymi siłami inżynierii wojskowej i obrony przed
bronią masowego rażenia;
4) kierowanie
terenowymi organami wykonawczymi Ministra Obrony Narodowej w sprawach
operacyjno-obronnych i rządowej administracji niezespolonej.
3. Szef
Inspektoratu Wsparcia Sił Zbrojnych wykonuje swoje zadania przy pomocy Inspektoratu
Wsparcia Sił Zbrojnych.
4.  Minister
Obrony Narodowej określi, w drodze zarządzenia, szczegółowy zakres działania,
strukturę organizacyjną oraz siedzibę Inspektoratu Wsparcia Sił Zbrojnych.”;
3) w art. 76:
a) ust. 8a
otrzymuje brzmienie:
„8a. W
przypadkach, o których mowa w ust. 8 pkt 2, mianowanie może nastąpić tylko w ramach
danego korpusu kadry zawodowej Sił Zbrojnych.”,
b) po ust. 11
dodaje się ust. 11a w brzmieniu:
„11a. Mianowaniu,
o którym mowa w ust. 11, mogą podlegać również żołnierze rezerwy niespełniający
warunków określonych w ust. 11, jeżeli mianowanie to jest uznaniem ich zasług
za wykonywanie prac lub zadań na rzecz obronności państwa.”.
 
Art. 2.     
W ustawie z dnia
12 października 1990 r. o ochronie granicy państwowej (Dz. U. z 2005 r. Nr 226,
poz. 1944) wprowadza się następujące zmiany:
1) w art. 7 ust. 4
otrzymuje brzmienie:
„4. Zadania
Ministra Obrony Narodowej w zakresie ochrony granicy państwowej w przestrzeni powietrznej
Rzeczypospolitej Polskiej wykonuje Dowódca Operacyjny Sił Zbrojnych.”;
2) w art. 18a ust.
1 otrzymuje brzmienie:
„1.     Przekroczenie
granicy państwowej i lot obcego wojskowego statku powietrznego
w przestrzeni powietrznej Rzeczypospolitej Polskiej może nastąpić na
podstawie zezwolenia wydanego przez Dowódcę Operacyjnego Sił Zbrojnych,
udzielonego na wniosek zainteresowanego podmiotu.”;
3) w art. 18b ust.
3 otrzymuje brzmienie:
„3.     Decyzję o
zastosowaniu środków, o których mowa w ust. 2 pkt 1 i 2 oraz pkt 3
lit. a i b, podejmuje Dowódca Operacyjny Sił Zbrojnych, a środka, o którym mowa
w ust. 2 pkt 3 lit. c – Minister Obrony Narodowej.”.
 
Art. 3.     
W ustawie z dnia 14 grudnia 1995 r. o
urzędzie Ministra Obrony Narodowej (Dz. U. z 1996 r. Nr 10, poz. 56, z późn.
zm.[3]))
w art. 8 w ust. 1: 
1) pkt 4 otrzymuje
brzmienie: 
„4)     określanie
celów, kierunków i głównych zadań szkolenia, w tym działalności sportowej w
Siłach Zbrojnych,”;
2) uchyla się pkt
5.
 
Art. 4.     
W ustawie z dnia
4 września 1997 r. o działach administracji rządowej (Dz. U. z 2007 r. Nr 65,
poz. 437) w art. 32 w ust. 1 pkt 4 otrzymuje brzmienie:
„4)     promocji
Rzeczypospolitej Polskiej i języka polskiego za granicą, w tym:
a) działalności
gospodarczej, naukowej, kulturalnej i sportowej,
b) w zakresie
obronności państwa – w porozumieniu z Ministrem Obrony Narodowej.”. 
 
Art. 5.     
W ustawie z dnia
9 listopada 2000 r. o bezpieczeństwie morskim (Dz. U. z 2006 r. Nr 99, poz.
693) w art. 47 ust. 4 otrzymuje brzmienie:
„4.     Radzie
SAR przewodniczy Dowódca Operacyjny Sił Zbrojnych.”. 
 
Art. 6.     
W ustawie z dnia
11 września 2003 r. o służbie wojskowej żołnierzy zawodowych (Dz. U. Nr 179,
poz. 1750, z 2004 r. Nr 116, poz. 1203, Nr 210, poz. 2135, z 2005 r. Nr
122, poz. 1025 oraz z 2006 r. Nr 104, poz. 711, Nr 191, poz. 1414 i Nr 220,
poz. 1600 i 1602) wprowadza się następujące zmiany:
1) po art. 43
dodaje się art. 43a w brzmieniu:
„Art.
43a. 1. Na stanowisko służbowe Dowódcy Operacyjnego Sił Zbrojnych
oraz Szefa Inspektoratu Wsparcia Sił Zbrojnych żołnierza zawodowego wyznacza
Prezydent Rzeczypospolitej Polskiej na wniosek Ministra Obrony Narodowej.
2.  Kadencja
na stanowisku służbowym Dowódcy Operacyjnego Sił Zbrojnych oraz Szefa
Inspektoratu Wsparcia Sił Zbrojnych wynosi trzy lata, z możliwością wyznaczenia
na ponowną kadencję, z zastrzeżeniem ust. 3.
3.  Żołnierz
zawodowy zajmujący stanowisko służbowe Dowódcy Operacyjnego Sił Zbrojnych albo
Szefa Inspektoratu Wsparcia Sił Zbrojnych może być zwolniony z zajmowanego
stanowiska przed upływem kadencji przez Prezydenta Rzeczypospolitej Polskiej w porozu­mieniu
lub na wniosek Ministra Obrony Naro­dowej, jeżeli przemawiają za tym
uzasadnione potrzeby Sił Zbrojnych.”;
2) w art. 44 w
ust. 1 pkt 3 otrzymuje brzmienie:
„3) Dowódca
rodzaju Sił Zbrojnych, Dowódca Operacyjny Sił Zbrojnych, Szef Inspektoratu
Wsparcia Sił Zbrojnych i Komendant Główny Żandarmerii Wojskowej - w odniesieniu
do stanowisk służbowych do stopnia etatowego podpułkownika (komandora
porucznika) włącznie w podległych jednostkach wojskowych, z zastrzeżeniem pkt
4-6;”;
3) w art. 143 w ust.
2 pkt 3 otrzymuje brzmienie:
„3) Szef Sztabu
Generalnego Wojska Polskiego, dowódca rodzaju Sił Zbrojnych, Dowódca Operacyjny
Sił Zbrojnych, Szef Inspektoratu Wsparcia Sił Zbrojnych, Szef Służby
Kontrwywiadu Wojskowego, Szef Służby Wywiadu Wojskowego i Komendant Główny
Żandarmerii Wojskowej - w odniesieniu do stanowisk służbowych do stopnia
etatowego pułkownika (komandora) włącznie, w podległych jednostkach wojskowych,
z zastrzeżeniem pkt 4-7;”.
 
Art. 7. 
Ustawa wchodzi w
życie po upływie 14 dni od dnia ogłoszenia, z wyjątkiem:
1) art. 4, który
wchodzi w życie z dniem 1 stycznia 2008 r.;
2) art. 1 pkt 2 w
zakresie art. 13b ust. 2 pkt 2 ustawy, o której mowa w art. 1, oraz art. 2 i
art. 5, które wchodzą w życie z dniem 1 lipca 2008 r.
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
- / Ludwik Dorn




[1])
Niniejszą ustawą zmienia się
ustawy: ustawę z dnia 12 października 1990 r. o ochronie granicy państwowej,
ustawę z dnia 14 grudnia 1995 r. o urzędzie Ministra Obrony Narodowej, ustawę z
dnia 4 września 1997 r. o działach administracji rządowej, ustawę
z dnia 9 listopada 2000 r. o bezpieczeństwie morskim i ustawę z dnia 11
września 2003 r. o służbie wojskowej żołnierzy zawodowych.


[2]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 277, poz. 2742,
z 2005 r. Nr 180, poz. 1496 oraz z 2006 r. Nr 104, poz. 708 i 711 i Nr
220, poz. 1600.


[3])
Zmiany wymienionej ustawy
zostały ogłoszone w Dz. U. z 1996 r. Nr 102, poz. 474, z 1997 r. Nr 121,
poz. 770 i Nr 141, poz. 944, z 1999 r. Nr 11, poz. 95, z 2001 r. Nr 123, poz.
1353 i Nr 154, poz. 1800, z 2002 r. Nr 156, poz. 1301, z 2003 r. Nr
210, poz. 2036 oraz z 2006 r. Nr 104, poz. 711.
