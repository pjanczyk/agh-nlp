


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA 
z dnia 16 lutego
2007 r.
 
o zmianie ustawy o
restrukturyzacji górnictwa węgla kamiennego w latach 2003-2006
 
 
Art. 1.
W ustawie z dnia
28 listopada 2003 r. o restrukturyzacji górnictwa węgla kamiennego w latach
2003-2006 (Dz. U. Nr 210, poz. 2037, z 2005r. Nr 150, poz. 1250 oraz z 2006 r.
Nr 249, poz. 1835) po art. 30 dodaje się art. 30a w brzmieniu:
„Art. 30a. W
latach 2007-2011 gminę górniczą zwalnia się z wpłat do budżetu państwa
przeznaczonych na część równoważącą subwencji ogólnej dla gmin od przypadającej
jej części opłaty eksploatacyjnej od przedsiębiorstwa górniczego.”.
 
Art. 2.
1. Jeżeli roczna
kwota wpłat do budżetu państwa, z przeznaczeniem na część równoważącą subwencji
ogólnej dla gmin, o której gmina została poinformowana na podstawie art. 33
ust. 1 pkt 2 ustawy z dnia 13 listopada 2003 r. o dochodach jednostek samorządu
terytorialnego (Dz.U. Nr 203, poz. 1966, z 2005 r. Nr 249, poz. 2104 oraz z
2006 Nr 141, poz. 1011, Nr 225, poz. 1635 i Nr 249, poz. 1828), jest wyższa od
kwoty ustalonej z uwzględnieniem zwolnienia, o którym mowa w art. 1, zmniejsza
się roczną kwotę wpłat na 2007 r. Przepis art. 33 ust. 4 ustawy, o której mowa
w zdaniu poprzednim, stosuje się odpowiednio.
2. Jeżeli roczna
kwota części równoważącej subwencji ogólnej, o której gmina została poinformowana
na postawie art. 33 ust. 1 pkt 2 ustawy, o której mowa w ust. 1, jest wyższa od
kwoty ustalonej z uwzględnieniem zwolnienia, o którym mowa w art. 1, zmniejsza
się roczną kwotę części równoważącej subwencji ogólnej na 2007 r. Przepis art.
33 ust. 2 ustawy,  o której mowa w ust. 1, stosuje się odpowiednio.
3. W terminie 30
dni od dnia wejścia w życie niniejszej ustawy, minister właściwy do spraw
finansów publicznych poinformuje gminy górnicze oraz gminy otrzymujące część
równoważącą subwencji ogólnej o zmniejszeniu rocznych kwot części subwencji
ogólnej i wpłat na 2007 r., o których gminy zostały poinformowane stosownie do
art. 33 ust. 1 pkt 2 ustawy, o której mowa w ust. 1.
 
Art. 3.
Ustawa wchodzi w
życie po upływie 14 dni od dnia ogłoszenia i ma zastosowanie od dnia 1 stycznia
2007 r.
 
 
 
                                                                                                              MARSZAŁEK
SEJMU
 
 
                                                                                                                   /
- / Marek Jurek
