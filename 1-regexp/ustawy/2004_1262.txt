



Dz.U. z 2004 r. Nr 121, poz. 1262
                                        
                                        
                                        
                                        
                                   U S T A W A
                           z dnia 16 kwietnia 2004 r.
                                        
                         o Funduszu Poręczeń Unijnych[1]
                                        
                                        
                                   Rozdział 1
                                 Przepisy ogólne
                                        
                                     Art. 1.
Ustawa reguluje utworzenie Funduszu Poręczeń Unijnych oraz zasady udzielania
przez Bank Gospodarstwa Krajowego ze środków tego Funduszu gwarancji lub
poręczeń spłaty kredytów bądź pożyczek udzielanych przez banki oraz wykonania
zobowiązań wynikających z emisji obligacji.
                                        
                                     Art. 2.
1.  Użyte w ustawie określenia oznaczają:
   1) kredyt - kredyt lub pożyczkę udzielane przez bank będący rezydentem w
     rozumieniu ustawy z dnia 27 lipca 2002 r. - Prawo dewizowe (Dz.U. Nr 141,
     poz. 1178 oraz z 2003 r. Nr 228, poz. 2260);
   2) przedsięwzięcie - każdy projekt współfinansowany ze środków Unii Euro
     pejskiej, a w szczególności inwestycyjny, szkoleniowy, badawczy,
     realizowany na terytorium Rzeczypospolitej Polskiej;
   3) kredytobiorca - kredytobiorcę, pożyczkobiorcę lub emitenta obligacji
     realizujących przedsięwzięcie;
   4) środki Unii Europejskiej - środki pochodzące z funduszy oraz z
     pozostałych środków budżetu Wspólnoty, określonych w przepisach Unii
     Europejskiej[2];
   5) nakłady podlegające refinansowaniu ze środków Unii Europejskiej - tę
     część nakładów finansowych ponoszonych przez kredytobiorcę, które są
     zwracane kredytobiorcy ze środków Unii Europejskiej z tytułu realizacji
     przez niego przedsięwzięcia;
   6) wkład własny - tę część nakładów finansowych ponoszonych przez kredyto
     biorcę realizującego przedsięwzięcie, które nie podlegają refinansowaniu
     ze środków Unii Europejskiej;
   7) portfel kredytowy - zbiór pojedynczych kredytów, udzielonych przez jeden
     bank, dla którego łączną kwotę limitu gwarancji lub poręczeń na określony
     czas ustalono umową między tym bankiem a Bankiem Gospodarstwa Krajowego;
   8) obligacje - obligacje w rozumieniu ustawy z dnia 29 czerwca 1995 r.
     o obligacjach (Dz.U. z 2001 r. Nr 120, poz. 1300, z 2002 r. Nr 216, poz.
     1824 oraz z 2003 r. Nr 217, poz. 2124) emitowane na sfinansowanie przedsię
     wzięcia;
   9) Rada Nadzorcza - Radę Nadzorczą Banku Gospodarstwa Krajowego.
2.  Kwoty wyrażone w ustawie w euro przelicza się na walutę polską według kursu
  średniego ogłaszanego przez Narodowy Bank Polski na ostatni dzień roboczy
  roku kalendarzowego poprzedzającego rok udzielenia gwarancji lub poręczenia.
                                        
                                   Rozdział 2
                            Fundusz Poręczeń Unijnych
                                        
                                     Art. 3.
1. W Banku Gospodarstwa Krajowego, zwanym dalej "BGK", tworzy się Fundusz
  Poręczeń Unijnych, zwany dalej "Funduszem".
2.  Celem Funduszu jest zwiększenie dostępności kredytu oraz możliwości
  pozyskiwania środków z emisji obligacji na realizację przedsięwzięć.
3. Środkami Funduszu są:
   1) środki pieniężne przekazywane przez Narodowy Bank Polski z tytułu
     oprocentowania rezerwy obowiązkowej, w części określonej w art. 39 ust. 5
     ustawy z dnia 29 sierpnia 1997 r. o Narodowym Banku Polskim (Dz. U. Nr
     140, poz. 938, z późn. zm.)[3];
   2) wpływy z inwestycji środków Funduszu w papiery wartościowe emitowane
     przez Skarb Państwa albo Narodowy Bank Polski, a także gwarantowane lub
     poręczane przez Skarb Państwa;
   3) otrzymane odsetki od lokat bankowych środków Funduszu;
   4) kwoty odzyskane w drodze dochodzenia należności powstałych w związku z
     udzielonymi przez BGK gwarancjami lub poręczeniami ze środków Funduszu;
   5) opłaty prowizyjne od udzielonych gwarancji lub poręczeń;
   6) darowizny i zapisy;
   7) inne wpływy.
4. Środki Funduszu nie są środkami publicznymi w rozumieniu ustawy z dnia 26
  listopada 1998 r. o finansach publicznych (Dz.U. z 2003 r. Nr 15, poz. 148, z
  późn. zm.)[4].
                                        
                                     Art. 4.
1. Środki Funduszu są przeznaczane na:
   1) wypłaty zrealizowanych przez BGK gwarancji lub poręczeń udzielonych ze
     środków Funduszu na zabezpieczenie spłaty kredytów;
   2) wypłaty kwot należnych z tytułu zobowiązań wynikających z obligacji
     gwarantowanych lub poręczanych przez BGK ze środków Funduszu;
   3) pokrycie uzasadnionych kosztów i wydatków ponoszonych przez BGK w związku
     z udzielaniem gwarancji lub poręczeń ze środków Funduszu oraz wypłatę
     należności, o której mowa w art. 15 ust. 4;
   4) wynagrodzenia, o których mowa w art. 9 ust. 3.
2. Środki Funduszu mogą być również przeznaczone na nabywanie papierów
  wartościowych, o których mowa w art. 3 ust. 3 pkt 2, oraz na lokaty bankowe,
  o których mowa w art. 3 ust. 3 pkt 3.
                                        
                                     Art. 5.
1. BGK wyodrębnia w swoim planie finansowym plan finansowy Funduszu.
2. Plan finansowy Funduszu określa co najmniej:
   1) łączną kwotę, do której przewiduje się udzielenie gwarancji lub poręczeń;
   2) przewidywane przychody i koszty;
   3) przewidywane wydatki wynikające z udzielonych gwarancji i poręczeń;
   4) prognozowaną kwotę należności nieściągalnych zapisywanych w ciężar
     Funduszu.
3. Plan finansowy Funduszu zatwierdza minister właściwy do spraw finansów
  publicznych.
4. BGK sporządza dla Funduszu odrębny bilans oraz rachunek zysków i strat.
                                        
                                     Art. 6.
1.  BGK przekazuje ministrowi właściwemu do spraw finansów publicznych oraz
  ministrowi właściwemu do spraw gospodarki półroczne sprawozdania Funduszu o:
   1) liczbie i wartości udzielonych gwarancji i poręczeń;
   2) aktualnym stanie należności i zobowiązań z tytułu udzielonych gwarancji i
     poręczeń;
   3) przebiegu dochodzenia roszczeń z tytułu wierzytelności powstałych w
     związku z realizacją gwarancji i poręczeń.
2. Sprawozdania, o których mowa w ust. 1, są przekazywane w terminie do końca
  sierpnia - za pierwsze półrocze oraz do końca lutego - za drugie półrocze.
                                        
                                     Art. 7.
1.  W BGK tworzy się Komitet Sterujący Funduszu Poręczeń Unijnych, zwany dalej
  "Komitetem".
2.  Do zadań Komitetu należy:
   1) opiniowanie projektów planu działalności i planu finansowego Funduszu;
   2) okresowe analizowanie wyników finansowych działania Funduszu;
   3) opiniowanie projektów sprawozdań z działalności Funduszu za rok poprzedni
     wraz z bilansem i rachunkiem zysków i strat;
   4) opiniowanie projektów szczegółowych zasad udzielania gwarancji lub
     poręczeń przez BGK ze środków Funduszu;
   5) opiniowanie projektów zasad i form zabezpieczania zwrotu środków
     należnych Funduszowi z tytułu realizacji gwarancji lub poręczeń;
   6) opiniowanie projektów regulaminów wydawanych przez BGK w związku z
     udzielaniem gwarancji lub poręczeń ze środków Funduszu;
   7) opiniowanie projektu umowy, o której mowa w art. 15 ust. 3;
   8) opiniowanie wniosków o ustanowienie limitu gwarancji lub poręczeń
     portfela kredytowego;
   9) opiniowanie wniosków o umorzenie przez BGK środków należnych Funduszowi z
     tytułu zrealizowanych gwarancji lub poręczeń i spisanie należności w
     ciężar Funduszu.
3. Komitet może wystąpić z wnioskiem do Rady Nadzorczej o likwidację Funduszu.
4. Warunkiem zaakceptowania przez Zarząd BGK dokumentów, o których mowa w ust.
  2 pkt 1 i 3-6, jest wyrażenie pozytywnej opinii w tych kwestiach przez
  Komitet.
                                        
                                     Art. 8.
1. Komitet składa się z 5 członków.
2. Członków Komitetu powołuje i odwołuje:
   1) jednego - minister właściwy do spraw finansów publicznych;
   2) jednego - minister właściwy do spraw gospodarki;
   3) trzech - Związek Banków Polskich.
3. Członkowie Komitetu wybierają spośród siebie Przewodniczącego Komitetu.
                                        
                                     Art. 9.
1. Komitet opracuje regulamin swojego działania.
2. Regulamin, o którym mowa w ust. 1, podlega zatwierdzeniu przez Radę
  Nadzorczą.
3. Członkom Komitetu jest wypłacane wynagrodzenie za udział w posiedzeniu w
  wysokości minimalnego wynagrodzenia określonego na zasadach ustalonych w
  ustawie z dnia 10 października 2002 r. o minimalnym wynagrodzeniu za pracę
  (Dz.U. Nr 200, poz. 1679). W przypadku gdy w danym miesiącu odbędzie się
  więcej niż jedno posiedzenie, wynagrodzenie przysługuje za jedno posiedzenie.
                                        
                                   Rozdział 3
                    Zasady udzielania gwarancji lub poręczeń
                                        
                                    Art. 10.
1. BGK może udzielić gwarancji lub poręczenia spłaty kredytu lub wykonania
  zobowiązań wynikających z obligacji, jeżeli kredyt lub środki z emisji
  obligacji są przeznaczone na wkład własny lub nakłady podlegające
  refinansowaniu ze środków Unii Europejskiej.
2. Gwarancja lub poręczenie nie mogą być udzielone po uruchomieniu kredytu lub
  emisji obligacji.
                                        
                                    Art. 11.
BGK może udzielić gwarancji lub poręczenia ze środków Funduszu, jeżeli kwota
jednostkowej gwarancji lub poręczenia nie przekracza równowartości w złotych
5 000 000 euro.
                                        
                                    Art. 12.
1. Warunkiem udzielenia gwarancji lub poręczenia jest złożenie przez
  kredytobiorcę do BGK wniosku o udzielenie gwarancji lub poręczenia wraz z
  dokumentami, zawierającymi dane umożliwiające dokonanie analizy, o której
  mowa w art. 13 ust. 1.
2. Wniosek może być złożony do BGK za pośrednictwem banku udzielającego
  kredytu.
                                        
                                    Art. 13.
1. Gwarancja lub poręczenie mogą być udzielone po dokonaniu przez BGK analizy
  ryzyka wypłaty zobowiązania z tytułu udzielonej gwarancji lub poręczenia lub
  analizy formalno-prawnej, z zastrzeżeniem ust. 3.
2. Gwarancji lub poręczenia nie udziela się, jeżeli z analizy, o której mowa w
  ust. 1, wynika, że kredytobiorca, którego zobowiązania mają być objęte
  gwarancją lub poręczeniem nie będzie w stanie wykonać tych zobowiązań.
3. Przepisu ust. 1 nie stosuje się w przypadku udzielenia bankom gwarancji lub
  poręczenia portfela kredytowego.
                                        
                                    Art. 14.
Warunkiem udzielenia gwarancji lub poręczenia jest ustanowienie przez
kredytobiorcę zabezpieczenia na rzecz BGK na wypadek roszczeń wynikających z
tytułu wykonania obowiązków gwaranta lub poręczyciela. Podstawowym
zabezpieczeniem gwarancji lub poręczenia jest weksel "in blanco".
                                        
                                    Art. 15.
1. Gwarancja lub poręczenie są udzielane po wniesieniu opłaty prowizyjnej od
  gwarancji lub poręczenia.
2. Opłata prowizyjna jest naliczana jednorazowo od kwoty zobowiązania objętego
  gwarancją lub poręczeniem.
3. Wysokość, warunki i tryb pobierania opłaty prowizyjnej od gwarancji lub
  poręczenia, uwzględniając w szczególności okres, na jaki została udzielona
  gwarancja lub poręczenie, określa umowa zawarta między ministrem właściwym do
  spraw finansów publicznych a BGK.
4. Opłata prowizyjna jest wpłacana na rachunek Funduszu w BGK, z tym że 50% tej
  opłaty jest przekazywane z tego rachunku na dochody własne BGK.
                                        
                                    Art. 16.
1. Gwarancja lub poręczenie spłaty kredytu nie obejmuje odsetek ani innych
  kosztów związanych z udzieleniem kredytu.
2. Gwarancja lub poręczenie mogą być udzielone do wysokości:
   1) 80% kwoty kredytu - w przypadku nakładów podlegających refinansowaniu ze
     środków Unii Europejskiej;
   2) 60% kwoty kredytu - w przypadku wkładu własnego.
                                        
                                    Art. 17.
1. BGK może udzielać bankom na ich wniosek gwarancji lub poręczenia portfela
  kredytowego.
2. Kwota gwarancji lub poręczenia spłaty pojedynczego kredytu w ramach portfela
  kredytowego nie może przekroczyć równowartości w złotych 100 000 euro.
  Przepis art. 16 stosuje się odpowiednio.
                                        
                                    Art. 18.
1. Gwarancja lub poręczenie wykonania zobowiązań wynikających z obligacji
  obejmują spłatę należności głównej bez odsetek i innych kosztów związanych
  z emisją obligacji.
2. Gwarancja lub poręczenie mogą być udzielone do wysokości:
   1) 80% wartości nominalnej emisji obligacji - jeżeli wpływy z tej emisji są
     przeznaczone na sfinansowanie nakładów podlegających refinansowaniu ze
     środków Unii Europejskiej;
   2) 60% wartości nominalnej emisji obligacji - jeżeli wpływy z tej emisji są
     przeznaczone na sfinansowanie wkładu własnego.
3. Gwarancja lub poręczenie stanowią częściowe zabezpieczenie w rozumieniu
  ustawy z dnia 29 czerwca 1995 r. o obligacjach.
                                        
                                    Art. 19.
Gwarancja lub poręczenie wygasają w przypadku wykorzystania środków z kredytu
lub emisji obligacji niezgodnie z przeznaczeniem.
                                        
                                   Rozdział 4
      Zmiany w przepisach obowiązujących, przepisy dostosowujące i końcowe
                                        
                                    Art. 20.
W ustawie z dnia 15 lutego 1992 r. o podatku dochodowym od osób prawnych (Dz.U.
z 2000 r. Nr 54, poz. 654, z poźn. zm.)[5] wprowadza się następujące zmiany:
1) w art. 17 w ust. 1 po pkt 4y dodaje się pkt 4z w brzmieniu:
  "4z) dochody Banku Gospodarstwa Krajowego prowadzącego Fundusz Poręczeń
      Unijnych, stanowiące równowartość dochodu przekazanego na ten Fundusz,";
2) po art. 38 dodaje się art. 38a w brzmieniu:
      "Art. 38a. 1. W latach 2007-2009 banki są uprawnione do pomniejszenia
             zobowiązania podatkowego (kwoty podatku) o kwotę równą odpo
             wiednio:
           1) za 2007 r. - 20%,
           2) za 2008 r. - 40%,
           3) za 2009 r. - 40%
           - kwoty 8% łącznej wartości utworzonych i niezaliczonych na dzień 31
             grudnia 2002 r. do kosztu uzyskania przychodów, rezerw celowych na
             pokrycie wierzytelności z tytułu kredytów (pożyczek) zakwali
             fikowanych przez banki do kategorii straconych i wątpliwych oraz
             należności z tytułu udzielonych przez bank po dniu 1 stycznia 1997
             r. gwarancji (poręczeń) spłaty kredytów i pożyczek
             zakwalifikowanych do kategorii stracone i wątpliwe; pomniejszenie
             nie dotyczy tych rezerw rozwiązanych lub zmniejszonych albo
             zaliczonych do kosztów uzyskania przychodów w 2003 r.
         2. Rozwiązanie części lub całości rezerw, które stanowiły podstawę
           pomniejszenia zobowiązania podatkowego (kwoty podatku), o którym
           mowa w ust. 1, na które utworzono rezerwy celowe, powoduje obowiązek
           podwyższenia zobowiązania podatkowego (kwoty podatku) o kwotę 8%
           rozwiązanej rezerwy celowej. Podwyższenie zobowiązania (kwoty
           podatku) następuje w roku rozwiązania rezerwy celowej, nie wcześniej
           jednak niż z chwilą pomniejszenia zobowiązania podatkowego (kwoty
           podatku) zgodnie z ust. 1. Jeżeli podwyższenie zobowiązania
           podatkowego (kwoty podatku) wynikające z rozwiązania rezerwy celowej
           przewyższa wartość pomniejszonego zobowiązania podatkowego (kwoty
           podatku) w roku określonym w ust. 1 pkt 1, wartość ta zostaje
           uwzględniona w latach następnych.
         3.  Łączna kwota pomniejszenia zobowiązania podatkowego banków (kwota
         podatku), o której mowa w ust. 1, nie może być wyższa od łącznej
           kwoty środków pieniężnych przekazanych na zasilenie Funduszu
           Poręczeń Unijnych z tytułu oprocentowania rezerwy obowiązkowej
           w latach 2004-2006, o których mowa w art. 39 ust. 5 ustawy z dnia 29
           sierpnia 1997 r. o Narodowym Banku Polskim (Dz. U. Nr 140, poz. 938,
           z późn. zm.)[6].".
                                        
                                    Art. 21.
W ustawie z dnia 14 grudnia 1994 r. o Bankowym Funduszu Gwarancyjnym (Dz.U. z
2000 r. Nr 9, poz. 131, z późn. zm.)[7] w art. 14 po ust. 3a dodaje się ust. 3b w
brzmieniu:
  "3b. Nie nalicza się obowiązkowej opłaty rocznej od aktywów Funduszu Poręczeń
     Unijnych utworzonego w Banku Gospodarstwa Krajowego oraz od zobowiązań
     pozabilansowych wynikających z udzielania gwarancji lub poręczeń ze
     środków tego Funduszu.".
                                        
                                    Art. 22.
W ustawie z dnia 29 sierpnia 1997 r. o Narodowym Banku Polskim (Dz.U. Nr 140,
poz. 938, z późn. zm.)[8] w art. 39:
1) ust. 5 otrzymuje brzmienie:
     "5. Na wyodrębniony rachunek w NBP przekazuje się:
         1) 80% środków pieniężnych z tytułu oprocentowania rezerwy
           obowiązkowej utrzymywanej w 2004 r.,
         2) 60% środków pieniężnych z tytułu oprocentowania rezerwy
           obowiązkowej utrzymywanej w 2005 r.,
         3) 50% środków pieniężnych z tytułu oprocentowania rezerwy
           obowiązkowej utrzymywanej w 2006 r.
      - z przeznaczeniem na zasilenie Funduszu Poręczeń Unijnych, utworzonego
       na podstawie ustawy z dnia 16 kwietnia 2004 r. o Funduszu Poręczeń
       Unijnych (Dz.U. Nr ..., poz. ...).";
2) po ust. 5 dodaje się ust. 6 w brzmieniu:
     "6. Szczegłowy tryb i sposb przekazywania środkw pienięnych z tytułu
       oprocentowania rezerwy obowiązkowej określi umowa zawarta pomiędzy
       Bankiem Gospodarstwa Krajowego a Narodowym Bankiem Polskim.".
                                        
                                    Art. 23.
Środki pieniężne z tytułu oprocentowania rezerwy obowiązkowej utrzymywanej w
2004 r., pozostające na wyodrębnionym rachunku w Narodowym Banku Polskim,
z przeznaczeniem na cele związane z prefinansowaniem oraz współfinansowaniem
zadań realizowanych z udziałem środków pochodzących z funduszy pomocowych Unii
Europejskiej przekazuje się do Funduszu w trybie przepisw art. 39 ust. 6 ustawy,
o której mowa w art. 22, w brzmieniu nadanym niniejszą ustawą.
                                        
                                    Art. 24.
1. Fundusz ulega likwidacji, jeżeli poziom środków jest zbyt mały, a poziom
  zobowiązań Funduszu zbyt wysoki z punktu widzenia bezpieczeństwa
  kontynuowania udzielania gwarancji lub poręczeń ze środków Funduszu, nie
później niż z dniem 1 maja 2010 r.
2. BGK dokonuje oceny bezpieczeństwa kontynuowania udzielania gwarancji lub
  poręczeń ze środków Funduszu.
3. W przypadku negatywnej oceny, o której mowa w ust. 2, Rada Nadzorcza na
  wniosek Zarządu BGK lub na wniosek Komitetu postanawia o likwidacji Funduszu.
4. Zarząd BGK ogłasza w Monitorze Sądowym i Gospodarczym likwidację Funduszu co
  najmniej na trzy miesiące przed terminem likwidacji.
5. Z dniem likwidacji Funduszu środki oraz należności i zobowiązania Funduszu,
  powstałe z tytułu udzielenia gwarancji lub poręczeń ze środków Funduszu,
  stają się środkami, należnościami i zobowiązaniami Krajowego Funduszu
  Poręczeń Kredytowych, o którym mowa w art. 35 ustawy z dnia 8 maja 1997 r. o
  poręczeniach i gwarancjach udzielanych przez Skarb Państwa oraz niektóre
  osoby prawne (Dz.U. z 2003 r. Nr 174, poz. 1689).
                                    Art. 25.
Członkowie Komitetu zostaną powołani nie później niż w terminie 6 tygodni od
dnia wejścia w życie ustawy.
                                        
                                    Art. 26.
Ustawa traci moc z dniem 1 maja 2010 r.
                                    Art. 27.
Ustawa wchodzi w życie po upływie 14 dni od dnia ogłoszenia.
_______________________________
[1]  Niniejszą  ustawą  zmienia się ustawę z dnia 15 lutego  1992  r.  o  podatku
dochodowym  od  osób  prawnych, ustawę z dnia 14  grudnia  1994  r.  o  Bankowym
Funduszu  Gwarancyjnym oraz ustawę z dnia 29 sierpnia 1997 r. o Narodowym  Banku
Polskim.
[2]  Rozporządzenie nr 1260/1999 z dnia 21 czerwca 1999 r. ustanawiające przepisy
ogólne  w sprawie funduszy strukturalnych (Dz. Urz. WE L 161 z 26.06.1999,  str.
1  i  n.)  oraz rozporządzenie nr 1164/1994 z dnia 16 maja 1994 r. ustanawiające
Fundusz Spójności (Dz. Urz. WE L 130 z 25.05.1994, str. 1 i n.).
[3]  Zmiany  wymienionej ustawy zostały ogłoszone w Dz.U. z 1998 r. Nr 160,  poz.
1063, z 2000 r. Nr 53, poz. 648, Nr 62, poz. 718 i Nr 119, poz. 1252, z 2001  r.
Nr  8, poz. 64, Nr 110, poz. 1189 i Nr 154, poz. 1784 i 1800, z 2002 r. Nr  126,
poz.  1070  i  Nr 141, poz. 1178 oraz z 2003 r. Nr 65, poz. 594,  Nr  137,  poz.
1303, Nr 209, poz. 2035 i Nr 228, poz. 2260.
[4] Zmiany tekstu jednolitego wymienionej ustawy zostały ogłoszone w Dz.U. z 2003
r.  Nr  45, poz. 391, Nr 65, poz. 594, Nr 96, poz. 874, Nr 166, poz. 1611  i  Nr
189, poz. 1851 oraz z 2004 r. Nr 19, poz. 177.
[5] Zmiany tekstu jednolitego wymienionej ustawy zostały ogłoszone w Dz.U. z 2000
r.  Nr 60, poz. 700 i 703, Nr 86, poz. 958, Nr 103, poz. 1100, Nr 117, poz. 1228
i  Nr 122, poz. 1315 i 1324, z 2001 r. Nr 106, poz. 1150, Nr 110, poz. 1190 i Nr
125, poz. 1363, z 2002 r. Nr 25, poz. 253, Nr 74, poz. 676, Nr 93, poz. 820,  Nr
141,  poz.  1179,  Nr  169,  poz. 1384, Nr 199, poz. 1672,  Nr  200,  poz.  1684
i  Nr 230, poz. 1922, z 2003 r. Nr 7, poz. 79, Nr 45, poz. 391, Nr 96, poz. 874,
Nr  137, poz. 1302, Nr 180, poz. 1759, Nr 202, poz. 1957, Nr 217, poz. 2124 i Nr
223, poz. 2218 oraz z 2004 r. Nr 6, poz. 39, Nr 29, poz. 257 i Nr 54, poz. 535.
[6]  Zmiany  wymienionej ustawy zostały ogłoszone w Dz.U. z 1998 r. Nr 160,  poz.
1063, z 2000 r. Nr 53, poz. 648, Nr 62, poz. 718 i Nr 119, poz. 1252, z 2001  r.
Nr  8,  poz. 64, Nr 110, poz. 1189 i Nr 154, poz. 1784 i 1800, 2002 r.  Nr  126,
poz.  1070  i  Nr 141, poz. 1178 oraz z 2003 r. Nr 65, poz. 594,  Nr  137,  poz.
1303, Nr 209, poz. 2035 i Nr 228, poz. 2260.
[7] Zmiany tekstu jednolitego wymienionej ustawy zostały ogłoszone w Dz.U. z 2000
r.  Nr  86, poz. 958, Nr 119, poz. 1252 i Nr 122, poz. 1316, z 2001 r.  Nr  154,
poz.  1802  oraz  z 2003 r. Nr 60, poz. 535, Nr 217, poz. 2124 i  Nr  223,  poz.
2218.
[8]  Zmiany  wymienionej ustawy zostały ogłoszone w Dz.U. z 1998 r. Nr 160,  poz.
1063, z 2000 r. Nr 53, poz. 648, Nr 62, poz. 718 i Nr 119, poz. 1252, z 2001  r.
Nr  8, poz. 64, Nr 110, poz. 1189 i Nr 154, poz. 1784 i 1800, z 2002 r. Nr  126,
poz.  1070  i  Nr 141, poz. 1178 oraz z 2003 r. Nr 65, poz. 594,  Nr  137,  poz.
1303, Nr 209, poz. 2035 i Nr 228, poz. 2260.
