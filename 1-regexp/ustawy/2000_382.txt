



Dz.U. z 2000 r. Nr 70, poz. 816
                                       
                                       
                                    USTAWA
                            z dnia 26 maja 2000 r.
                                       
           o zmianie ustawy o grach losowych i zakładach wzajemnych
                    oraz o zmianie niektórych innych ustaw
                                       
                                       
                                    Art. 1.
W ustawie z dnia 29 lipca 1992 r. o grach losowych i zakładach wzajemnych
(Dz.U. z 1998 r. Nr 102, poz. 650, Nr 145, poz. 946, Nr 155, poz. 1014 i Nr
160, poz. 1061 oraz z 2000 r. Nr 9, poz. 117)  wprowadza się następujące
zmiany:
1) tytuł ustawy otrzymuje brzmienie:
   "o grach losowych, zakładach wzajemnych i grach na automatach";
2) art. 1 otrzymuje brzmienie:
     "Art. 1. Ustawa określa warunki urządzania i zasady prowadzenia
           działalności w zakresie gier losowych, zakładów wzajemnych i gier
           na automatach.";
3) w art. 2:
   a) w ust. 1:
     - zdanie wstępne otrzymuje brzmienie:
        "Grami losowymi są gry o wygrane pieniężne lub rzeczowe, których
         wynik w szczególności zależy od przypadku, a warunki gry określa
         regulamin.",
     - po pkt 5 dodaje się pkt 5a w brzmieniu:
         "5a) gry w kości,",
     - skreśla się pkt 6,
     - w pkt 9 kropkę zastępuje się przecinkiem i dodaje się pkt 10 w
       brzmieniu:
         "10) loterie audioteksowe, w których uczestniczy się poprzez odpłatne
           połączenie telefoniczne, a podmiot urządzający loterię oferuje
           wygrane pieniężne lub rzeczowe.",
   b) po ust. 2 dodaje się ust. 2a w brzmieniu:
        "2a. Grami na automatach są gry o wygrane pieniężne lub rzeczowe na
           urządzeniach mechanicznych, elektromechanicznych i
           elektronicznych.",
   c) ust. 3 otrzymuje brzmienie:
         "3. Minister właściwy do spraw finansów publicznych rozstrzyga w
           drodze decyzji, czy gra losowa, zakład wzajemny lub gra na
           automacie niewymienione w ust. 1, 2 i 2a jest grą losową, zakładem
           wzajemnym lub grą na automacie.";
4) art. 3 otrzymuje brzmienie:
     "Art. 3. Urządzanie i prowadzenie działalności w zakresie gier losowych,
           zakładów wzajemnych i gier na automatach jest dozwolone wyłącznie
           na zasadach określonych w ustawie.";
5) w art. 4:
   a) ust. 2 otrzymuje brzmienie:
     "2. Wykonywanie monopolu należy do ministra właściwego do spraw Skarbu
        Państwa, który, w porozumieniu z ministrem właściwym do spraw finansów
        publicznych, w tym celu tworzy jednoosobowe spółki Skarbu Państwa.",
   b) dodaje się ust. 4 w brzmieniu:
     "4. Realizacja monopolu przez spółki, o których mowa w ust. 2, stanowi
       wyłączny przedmiot ich działalności.";
6) art. 5 otrzymuje brzmienie:
       "Art. 5. 1. Działalność w zakresie gier cylindrycznych, gier w karty,
              gier w kości, gry bingo pieniężne, zakładów wzajemnych oraz gier
              na automatach może być prowadzona w formie spółki akcyjnej lub
              spółki z ograniczoną odpowiedzialnością mającej siedzibę na
              terytorium Rzeczypospolitej Polskiej, której akcjonariuszami
              (udziałowcami) są wyłącznie osoby krajowe, nie będące osobami
              zależnymi od podmiotów zagranicznych w rozumieniu przepisów o
              publicznym obrocie papierami wartościowymi.
         2. Do spółek, o których mowa w ust. 1, stosuje się przepisy Kodeksu
           handlowego, chyba że ustawa stanowi inaczej.";
7) w art. 6 ust. 1 otrzymuje brzmienie:
     "1. Loterie fantowe, gry bingo fantowe, loterie promocyjne i loterie
       audioteksowe mogą być urządzane przez osoby fizyczne, osoby prawne lub
       jednostki organizacyjne niemające osobowości prawnej na podstawie
       udzielonego zezwolenia.";
8) art. 7 otrzymuje brzmienie:
       "Art. 7. 1. Urządzanie gier cylindrycznych, gier w karty oraz gier w
              kości dozwolone jest wyłącznie w kasynach gry, a gier na
              automatach - w kasynach gry lub w salonach gier na automatach.
         2. Urządzanie gry bingo pieniężne dozwolone jest wyłącznie w
           salonach gry bingo pieniężne.
         3. Przyjmowanie zakładów wzajemnych dozwolone jest wyłącznie w
           punktach przyjmowania zakładów wzajemnych.";
9) art. 8 otrzymuje brzmienie:
       "Art. 8. 1. Zabrania się reklamowania na terytorium kraju gier
              losowych, zakładów wzajemnych i gier na automatach, o których
              mowa
              w art. 2 ust. 1 pkt 4 i 5 oraz w ust. 2 i 2a, przez co rozumie
              się zachęcanie do udziału w grach i zakładach, przekonywanie o
              ich zaletach, informowanie o miejscach, w których są urządzane,
              i możliwościach uczestnictwa.
         2. Zakaz, o którym mowa w ust. 1, nie obejmuje reklamy i informacji
           w ośrodkach gier i punktach przyjmowania zakładów.";
10) w art. 9 pkt 1 otrzymuje brzmienie:
     "1) ośrodkach gier - rozumie się przez to:
         a) kasyno gry - jako miejsce, w którym prowadzi się gry
           cylindryczne, gry w karty, gry w kości lub gry na automatach na
           podstawie zatwierdzonego regulaminu, a liczba zainstalowanych
           automatów nie przekracza 30 sztuk,
         b) salon gier na automatach - jako wydzielone miejsce, w którym
           prowadzi się gry na automatach na podstawie zatwierdzonego
           regulaminu, a liczba zainstalowanych automatów wynosi od 15 do 70
           sztuk,
         c) salon gry bingo pieniężne - jako wydzielone miejsce, w którym
           prowadzi się grę bingo pieniężne na podstawie zatwierdzonego
           regulaminu,";
11) tytuł rozdziału 2 otrzymuje brzmienie:
   "Urządzanie gier losowych, zakładów wzajemnych i gier na  automatach";
12) w art. 10 w ust. 1 wyrazy "w grze losowej lub zakładzie wzajemnym"
  zastępuje się wyrazami "w grze losowej, zakładzie wzajemnym lub grze na
  automacie";
13) art. 11 otrzymuje brzmienie:
      "Art. 11. 1. Wygrane w grach losowych, zakładach wzajemnych lub grach na
             automatach wypłaca (wydaje) się okazicielom losów lub innych
             dowodów udziału w grze losowej, zakładzie wzajemnym lub grze na
             automacie, za zwrotem tych dowodów, chyba że regulamin gry
             losowej, zakładu wzajemnego lub gry na automacie stanowi
             inaczej.
         2. Podmiot urządzający gry losowe, zakłady wzajemne lub gry na
           automatach nie ma obowiązku badania uprawnień okaziciela losu lub
           innego dowodu udziału w grze losowej, zakładzie wzajemnym lub grze
           na automacie, może jednak wstrzymać wypłatę (wydanie) wygranej na
           okres nieprzekraczający 30 dni, jeżeli zachodzą wątpliwości co do
           uprawnień okaziciela do rozporządzania losem (dowodem); w
           przypadku nieuzasadnionego wstrzymania wypłaty (wydania) wygranej
           podmiot urządzający grę losową, zakład wzajemny lub grę na
           automacie jest obowiązany zapłacić odsetki ustawowe za okres
           wstrzymania wypłaty (wydania).
         3. Nie dokonuje się wypłaty (wydania) wygranej na podstawie losu lub
           innego dowodu udziału w grze losowej, zakładzie wzajemnym lub grze
           na automacie, którego autentyczności lub numeru nie można
           stwierdzić.
         4. W razie utraty lub zniszczenia losu albo innego dowodu udziału w
           grze losowej, zakładzie wzajemnym lub grze na automacie,
           wystawionego imiennie albo na okaziciela, stwierdzającego udział w
           grze losowej, zakładzie wzajemnym lub grze na automacie,
           uczestnikowi gry losowej, zakładu wzajemnego lub gry na automacie
           nie przysługują żadne roszczenia wobec podmiotu urządzającego grę
           losową, zakład wzajemny lub grę na automacie, chyba że regulamin
           gry losowej, zakładu wzajemnego lub gry na automacie stanowi
           inaczej.
         5. Podmiot urządzający grę losową, zakład wzajemny lub grę na
           automacie jest obowiązany, na żądanie uczestnika gry losowej,
           zakładu wzajemnego lub gry na automacie, wystawić imienne
           zaświadczenie o uzyskanej przez niego wygranej. Zaświadczenie jest
           drukiem ścisłego zarachowania. Zaświadczenie może być wystawione
           najpóźniej w dniu następującym po dniu, w którym  uzyskano
           wygraną, lub po dniu, w którym nastąpiła wypłata (wydanie)
           wygranej. Podmiot urządzający grę losową, zakład wzajemny lub grę
           na automacie obowiązany jest przechowywać odpisy wydanych
           zaświadczeń przez  5 lat następujących po roku, w którym uzyskano
           wygraną lub nastąpiła wypłata (wydanie) wygranej.
         6. Wysokość wygranej albo przegranej w grze losowej, zakładzie
           wzajemnym lub grze na automacie stanowi tajemnicę ich uczestnika,
           której jest obowiązany przestrzegać podmiot urządzający gry
           losowe, zakłady wzajemne lub gry na automatach; informacje o
           wysokości wygranej albo przegranej są ujawniane wyłącznie na
           żądanie ministra właściwego do spraw finansów publicznych oraz
           inspektora kontroli skarbowej, a także sądu i prokuratury w
           związku z toczącym się postępowaniem.
         7. Minister właściwy do spraw finansów publicznych określi, w drodze
           rozporządzenia, wzór zaświadczenia, o którym mowa w ust. 5, oraz
           szczegółowe zasady ewidencjonowania zaświadczeń, w tym prowadzenia
           ich rejestru. Minister właściwy do spraw  finansów publicznych
           określając wzór zaświadczenia uwzględni konieczność ujęcia w nim w
           szczególności:
           1) danych osobowych osoby ubiegającej się o wydanie zaświadczenia o
             wygranej,
           2) określenia rodzaju gry losowej, zakładu wzajemnego lub gry na
             automacie oraz terminu uzyskania wygranej,
           3) określenia wysokości wygranej.";
14) w art. 12 ust. 1 otrzymuje brzmienie:
     "1. Roszczenia związane z udziałem w grze losowej, zakładzie wzajemnym
       lub grze na automacie przedawniają się z upływem terminu ustalonego w
       regulaminie gry losowej, zakładu wzajemnego lub gry na automacie.";
15) art. 13 otrzymuje brzmienie:
      "Art. 13. 1. Podmiot ubiegający się o zezwolenie na urządzanie lub
             prowadzenie działalności w zakresie gier losowych, zakładów
             wzajemnych lub gier na automatach przedstawia ministrowi
             właściwemu do spraw finansów publicznych projekt regulaminu gry
             losowej, zakładu wzajemnego lub gry na automacie.
         2. Regulamin gry losowej, w tym gry stanowiącej monopol państwa,
           zakładu wzajemnego lub gry na automacie zatwierdza minister
           właściwy do spraw finansów publicznych w terminie określonym w
           art. 34.
         3. Każda zmiana regulaminu gry losowej, w tym gry stanowiącej
           monopol państwa, zakładu wzajemnego lub gry na automacie wymaga
           zatwierdzenia przez ministra właściwego do spraw finansów
           publicznych.
         4. Regulamin gry losowej, zakładu wzajemnego lub gry na automacie
           określa:
           1) szczegółowe warunki gry losowej, zakładu wzajemnego lub gry na
             automacie, w tym zasady gry lub zakładu, określenie wygranych,
             terminy oraz miejsca gry lub zakładu,
           2) prawa i obowiązki uczestników gry losowej, zakładu wzajemnego
             lub gry na automacie,
           3) nazwę podmiotu urządzającego grę losową, zakład wzajemny lub grę
             na automacie,
           4) zasady i tryb zgłaszania i rozpatrywania roszczeń wnoszonych
             przez uczestników gry losowej, zakładu wzajemnego lub gry na
             automacie,
           5) wysokość kapitału gry losowej, zakładu wzajemnego lub gry na
             automacie przeznaczonego do natychmiastowej wypłaty wygranych.
         5. Podmiot urządzający gry losowe, zakłady wzajemne lub gry na
           automatach jest obowiązany zapewnić ich uczestnikom możliwość
           zapoznania się z treścią regulaminu.
         6. Minister właściwy do spraw finansów publicznych, w drodze
           rozporządzenia, może przekazać określonym izbom i urzędom
           skarbowym uprawnienia do zatwierdzania regulaminów oraz
           dokonywanych w nich zmian, przedstawianych przez podmioty
           wymienione w art. 6 ust. 1.";
16) art. 16 otrzymuje brzmienie:
    "Art. 16. Minister właściwy do spraw finansów publicznych określi, w
           drodze rozporządzenia:
         1) ogólne warunki urządzania gier losowych, zakładów wzajemnych i
           gier na automatach,
         2) warunki dopuszczenia do eksploatacji i użytkowania na terytorium
           Rzeczypospolitej Polskiej automatów do gier, o których mowa w art.
           2 ust. 2a, oraz urządzeń do gier losowych,
         3) warunki produkcji i sprzedaży kartonów do gry bingo pieniężne.";
17) w art. 19 ust. 1 otrzymuje brzmienie:
     "1. Osoby sprawujące zarząd nad ośrodkami gier i punktami przyjmowania
       zakładów, osoby zatrudnione w celu sprawowania nadzoru nad grami
       losowymi, zakładami wzajemnymi lub grami na automatach oraz osoby
       bezpośrednio prowadzące gry lub zakłady, o których mowa w art. 2, są
       obowiązane posiadać nienaganną opinię, odpowiednią wiedzę i
       doświadczenie zawodowe potwierdzone świadectwem zawodowym oraz nie
       mogą być karane za przestępstwa z winy umyślnej.";
18) w art. 20 w ust. 2 wyrazy "gier losowych i zakładów wzajemnych" zastępuje
  się wyrazami "gier losowych, zakładów wzajemnych i gier na automatach";
19) skreśla się art. 21;
20) w art. 22 ust. 3 otrzymuje brzmienie:
     "3. Minister właściwy do spraw finansów publicznych określa, w drodze
       rozporządzenia, szczegółowe warunki dotyczące instalacji i
       wykorzystania systemu, o którym mowa w ust. 1. Minister właściwy do
       spraw finansów publicznych, wydając rozporządzenie, uwzględni
       konieczność zapewnienia, aby system służący kontroli czynności
       istotnych ze względu na prowadzenie kasyna gry umożliwiał
       rozstrzyganie wątpliwości związanych z urządzanymi grami za pomocą
       magnetycznego zapisu obrazu.";
21) art. 24 otrzymuje brzmienie:
      "Art. 24. 1. Zezwolenia na urządzanie i prowadzenie działalności w
             zakresie gier losowych, zakładów wzajemnych lub gier na
             automatach udziela minister właściwy do spraw finansów
             publicznych.
         2. Jeżeli o jedno zezwolenie ubiega się więcej niż jeden podmiot
           spełniający określone w ustawie warunki, minister właściwy do
           spraw finansów publicznych ogłasza i przeprowadza przetarg.
         3. Minister właściwy do spraw finansów publicznych ustali, w drodze
           rozporządzenia, szczegółowe warunki przeprowadzenia przetargu, o
           którym mowa w ust. 2, uwzględniając w szczególności, aby:
           1) sposób ogłoszenia przetargu zapewniał właściwe poinformowanie
             podmiotów zainteresowanych przetargiem,
           2) warunki uczestnictwa w przetargu nie eliminowały podmiotów
             spełniających wymagania warunkujące uzyskanie zezwolenia,
           3) oceny ofert miały charakter obiektywny, przejrzysty i
             niedyskryminujący żadnego uczestnika przetargu.
         4. Wynik przetargu nie jest dla ministra właściwego do spraw
           finansów publicznych wiążący.
         5. Minister właściwy do spraw finansów publicznych unieważnia
           przetarg w drodze decyzji, jeżeli zostały rażąco naruszone
           przepisy prawa.
         6. Minister właściwy do spraw finansów publicznych może, w drodze
           rozporządzenia, przekazać określonym izbom i urzędom skarbowym
           uprawnienia do wydawania zezwoleń na urządzanie gier losowych
           wymienionych w art. 2 ust. 1 pkt 3 i pkt 8-10 oraz określać
           szczegółowe zasady ich przyznawania.";
22) art. 25 otrzymuje brzmienie:
    "Art. 25. Wysokość kapitału spółki akcyjnej lub spółki z ograniczoną
           odpowiedzialnością ubiegającej się o zezwolenie, o którym mowa w
           art. 24 ust. 1, nie może wynosić mniej niż równowartość:
           1) 1 mln EURO - gdy zezwolenie dotyczy prowadzenia kasyna   gry,
           2) 500 tys. EURO - gdy zezwolenie dotyczy prowadzenia salonu gier
             na automatach, salonu bingo pieniężne lub przyjmowania zakładów
             wzajemnych.";
23) w art. 26:
   a) w ust. 1 wyrazy "gier losowych i zakładów wzajemnych" zastępuje się
     wyrazami "gier losowych, zakładów wzajemnych i gier na automatach",
   b) ust. 3 i 4 otrzymują brzmienie:
     "3. Każda zmiana w strukturze kapitału spółki, o której mowa w art. 5
       ust. 1, wymaga zezwolenia ministra właściwego do spraw finansów
       publicznych.
     4. Przepisu ust. 3 nie stosuje się, jeżeli akcjonariusz (udziałowiec),
       którego akcji (udziałów) bezpośrednio dotyczy zmiana wymieniona w ust.
       3, dysponuje akcjami (udziałami), których wartość nie przekracza
       jednej setnej kapitału spółki.",
   c) dodaje się ust. 5 w brzmieniu:
     "5. Wniosek w sprawie zezwolenia, o którym mowa w ust. 3, powinien
       zawierać:
        1) odpis aktu notarialnego umowy spółki lub statutu spółki,
        2) imienne oznaczenie udziałowców lub akcjonariuszy, z określeniem
         wartości ich udziałów lub akcji,
        3) wskazanie nabywcy (zastawcy) w razie nabycia, zbycia (zastawu)
         akcji lub udziałów:
           a) w przypadku spółek prawa handlowego - przez załączenie odpisu
             umowy lub statutu spółki i aktualnego odpisu z rejestru
             handlowego,
           b) w przypadku osoby fizycznej - przez podanie danych personalnych
             tej osoby (imiona i nazwiska, wiek, obywatelstwo, miejsce
             zamieszkania, zawód, cechy dokumentu tożsamości),
         4) wskazanie źródeł pochodzenia środków na zakup udziałów lub akcji
           i przedstawienie odpowiednich dokumentów potwierdzających
           legalność tych środków,
         5) dokumenty potwierdzające stan finansowy spółki, której udziały
           lub akcje są zbywane, oraz sytuację finansową nabywcy.";
24) w art. 27 w ust. 1 wyrazy "gier losowych lub zakładów wzajemnych"
  zastępuje się wyrazami "gier losowych, zakładów wzajemnych lub gier na
  automatach";
25) po art. 27 dodaje się art. 27a w brzmieniu:
   "Art. 27a. O zezwolenia, o których mowa w art. 24 ust. 1, mogą ubiegać się
           spółki, które udokumentują:
           1) legalność źródeł pochodzenia kapitału,
           2) terminowe wywiązywanie się z obowiązków podatkowych wobec
             budżetu państwa,
           3) terminowe opłacanie składek na ubezpieczenia społeczne.";
26) w art. 28:
   a) ust. 1 otrzymuje brzmienie:
     "1. Spółka, która uzyskała zezwolenie na prowadzenie działalności w
       zakresie gier losowych, zakładów wzajemnych lub gier na automatach,
       nie może powierzać innemu podmiotowi (zagranicznemu lub krajowemu)
       wykonywania czynności związanych z prowadzeniem gier losowych,
       zakładów wzajemnych lub gier na automatach.",
   b) w ust. 2 wyrazy "gier losowych i zakładów wzajemnych" zastępuje się
     wyrazami "gier losowych, zakładów wzajemnych lub gier na automatach";
27) w art. 28a po wyrazach "loterii promocyjnej" dodaje się wyrazy "i loterii
  audioteksowej";
28) w art. 29:
   a) w ust. 2 zdanie wstępne otrzymuje brzmienie:
      "Salony gier na automatach mogą być lokalizowane, z zastrzeżeniem art.
       31 ust. 1, w miastach liczących:",
   b) w ust. 3 wyrazy "salonu gier w automatach losowych" zastępuje się
     wyrazami "salonu gier na automatach",
   c) ust. 4 otrzymuje brzmienie:
     "4. Kasyna gry i salony gier na automatach mogą być także lokalizowane na
       pełnomorskich statkach pasażerskich i promach pasażerskich o polskiej
       przynależności, pod warunkiem że gra prowadzona jest w czasie rejsu i
       rozpoczyna się nie wcześniej niż w 30 minut po wypłynięciu z portu i
       kończy się nie później niż na 30 minut przed wpłynięciem do portu
       przeznaczenia.";
29) art. 31 otrzymuje brzmienie:
      "Art. 31. 1. Minister właściwy do spraw finansów publicznych, na wniosek
             sejmiku wojewódzkiego, może wyrazić zgodę na lokalizację salonu
             gier na automatach w miejscowościach niespełniających warunków
             określonych w art. 29 ust. 2.
         2. W przypadku, o którym mowa w ust. 1, ogólna liczba salonów gier
           na automatach na terytorium Rzeczypospolitej Polskiej nie może
           wzrosnąć więcej niż o 5 w jednym województwie.";
30) po art. 31 dodaje się art. 31a. w brzmieniu:
     "Art. 31a. Minister właściwy do spraw finansów publicznych corocznie
           ogłasza w Dzienniku Urzędowym Rzeczypospolitej Polskiej "Monitor
           Polski" listę miejscowości, w których mogą być prowadzone ośrodki
           gier.";
31) w art. 32:
   a) w ust. 1:
       -zdanie wstępne otrzymuje brzmienie:
          "Wniosek o udzielenie zezwolenia na prowadzenie działalności w
           zakresie gier cylindrycznych, gier w karty, gier w kości,  gry
           bingo pieniężne, zakładów wzajemnych oraz gier na automatach
           powinien zawierać:",
       - w pkt 3 wyrazy " , o sytuacji finansowej oraz o źródłach pochodzenia
        kapitału, o którym mowa w art. 25," zastępuje się wyrazami "oraz o
        sytuacji finansowej,",
       - w pkt 7 wyrazy "gier lub zakładów" zastępuje się wyrazami "gier
        losowych, zakładów wzajemnych lub gier na automatach",
       - w pkt 9 wyrazy "gry lub zakładu" zastępuje się wyrazami "gry losowej,
        zakładu wzajemnego lub gry na automatach",
       - w pkt 15 kropkę zastępuje się przecinkiem i dodaje się pkt 16-18 w
        brzmieniu:
         "16) dokumenty potwierdzające legalność źródeł pochodzenia kapitału,
            a w szczególności:
           a) w przypadku wspólnika będącego osobą fizyczną, przedstawiającego
             sobą co najmniej jedną setną wartości kapitału spółki zaświadczenie
z urzędu skarbowego o pokryciu udziałów lub akcji z
             ujawnionych źródeł przychodów,
           b) w przypadku wspólników będących osobami prawnymi - sprawozdanie
             finansowe sporządzone w sposób określony w odrębnych przepisach,
         17) zaświadczenie z urzędu skarbowego o terminowym wywiązywaniu się z
           obowiązków podatkowych wobec budżetu państwa,
         18) zaświadczenie o terminowym opłacaniu składek na ubezpieczenia
           społeczne.",
   b)  w ust. 2 w pkt 9 kropkę zastępuje się przecinkiem i dodaje się pkt 1012
w brzmieniu:
      "10) dokumenty potwierdzające legalność źródeł pochodzenia kapitału, a w
          szczególności:
         a) zaświadczenie z urzędu skarbowego o pokryciu kapitału z
           ujawnionych źródeł przychodów - w przypadku wspólnika będącego
           osobą fizyczną,
         b) sprawozdanie finansowe sporządzone w sposób określony w odrębnych
           przepisach - w przypadku wspólnika będącego osobą prawną, jeżeli
           podmiotem występującym z wnioskiem jest spółka prawa handlowego,
     11) zaświadczenie z urzędu skarbowego o terminowym wywiązywaniu się z
       obowiązków podatkowych wobec budżetu państwa,
     12) zaświadczenie o terminowym opłacaniu składek na ubezpieczenia
       społeczne.",
   c) w ust. 3:
     - zdanie wstępne otrzymuje brzmienie:
          "Wniosek o udzielenie zezwolenia na urządzanie loterii promocyjnej
           lub audioteksowej powinien zawierać:",
     - skreśla się pkt 6;
32) w art. 33 w ust. 2 zdanie pierwsze otrzymuje brzmienie:
    "Przepis ust. 1 stosuje się również do zagranicznych osób fizycznych.";
33) art. 34 otrzymuje brzmienie:
      "Art. 34. 1. Rozpatrzenie wniosków o udzielenie zezwolenia na
             prowadzenie działalności oraz zatwierdzenie regulaminów gier
             losowych, zakładów wzajemnych i gier na automatach następuje w
             terminie 6 miesięcy od dnia złożenia wniosku, z zastrzeżeniem
             ust. 2.
         2. Rozpatrzenie wniosków, o których mowa w ust. 1, odnoszących się
           do gier losowych określonych w art. 2 ust. 1 pkt 9 i 10 następuje
           w terminie 2 miesięcy.";
34) w art. 35:
   a) w ust. 1:
     - zdanie wstępne otrzymuje brzmienie:
         "Zezwolenie na prowadzenie działalności w zakresie gier
         cylindrycznych, gier w karty, gier w kości, gry bingo pieniężne,
         zakładów wzajemnych oraz gier na automatach obejmuje:",
     - w pkt 3 wyrazy "gier lub zakładów" zastępuje się wyrazami "gier
       losowych, zakładów wzajemnych lub gier na automatach",
     - pkt 4 otrzymuje brzmienie:
         "4) rodzaj i minimalną oraz maksymalną liczbę gier losowych, zakładów
           wzajemnych lub gier na automatach",
   b) w ust. 3a:
     - zdanie wstępne otrzymuje brzmienie:
          "Zezwolenie na urządzenie loterii promocyjnej oraz loterii
           audioteksowej obejmuje:",
     - skreśla się pkt 6,
   c) w ust. 4 wyrazy "gier, zakładów wzajemnych i loterii" zastępuje się
     wyrazami "gier losowych, zakładów wzajemnych i gier na automatach";
35) art. 36 otrzymuje brzmienie:
      "Art. 36. 1. Zezwolenia na prowadzenie działalności w zakresie gier
             urządzanych w kasynie gry, w salonie gier na automatach, w
             salonie gry bingo pieniężne oraz w zakresie zakładów wzajemnych
             udziela się na okres 6 lat.
         2. Zezwolenia na urządzenie loterii fantowej, gry bingo fantowe,
           loterii promocyjnej oraz loterii audioteksowej udziela się na
           okres trwania loterii lub gry, nie dłużej jednak niż na 2 lata.
         3. Podmiot, któremu wygasa zezwolenie, o którym mowa w ust. 1, może
           wystąpić o jego przedłużenie na okres kolejnych 6 lat.
         4. Wniosek o przedłużenie zezwolenia, o którym mowa w ust. 1, składa
           się nie później niż na sześć miesięcy przed wygaśnięciem
           zezwolenia i nie wcześniej niż na rok przed upływem tego terminu.
           Przepis art. 32 stosuje się odpowiednio.
         5. Zezwolenia, o których mowa w ust. 1 i 2, wygasają, jeżeli w
           terminie jednego roku od dnia ich udzielenia nie podjęto
           działalności objętej zezwoleniem.";
36) w art. 38:
   a) ust. 1 otrzymuje brzmienie:
     "1. Spółka, której udzielono zezwolenia, jest obowiązana złożyć w
       terminie określonym w zezwoleniu finansowego zabezpieczenia w
       wysokości wynoszącej równowartość:
         1) 300 tys. EURO - w przypadku prowadzenia kasyna gry,
         2) 150 tys. EURO - w przypadku prowadzenia salonu gier na
           automatach,
         3) 150 tys. EURO - w przypadku prowadzenia salonu gry bingo
           pieniężne,
         4) 10.000 EURO - w przypadku prowadzenia punktu przyjmowania
           zakładów bukmacherskich.",
   b) w ust. 3 wyrazy "uczestników gier i zakładów" zastępuje się wyrazami
     "uczestników gier losowych, zakładów wzajemnych lub gier na automatach";
37) w art. 39:
   a) ust. 1 otrzymuje brzmienie:
     "1. Podmiot urządzający gry losowe, zakłady wzajemne lub gry na
       automatach uiszcza opłaty za udzielone zezwolenie oraz za złożenie
       egzaminu przez osoby, o których mowa w art. 19 ust. 1, i wydanie tym
       osobom świadectwa zawodowego.",
   b) po ust. 1 dodaje się ust. 1a w brzmieniu:
     "1a. W przypadku przedłużenia zezwolenia na podstawie art. 36 ust. 3,
       przepis ust. 1 stosuje się odpowiednio.",
   c) ust. 3 i 4 otrzymują brzmienie:
     "3. 10% środków, o których mowa w ust. 1, przeznacza się na zakupy
       specjalistycznego sprzętu i wyposażenia oraz szkolenie zapewniające
       zwiększenie skuteczności nadzoru i kontroli nad działalnością
       podmiotów urządzających gry losowe, zakłady wzajemne i gry na
       automatach.
     4. Ze środków, o których mowa w ust. 3, mogą być również pokrywane
       koszty dodatkowych badań dokumentów przedstawionych przez
       wnioskodawców i koszty weryfikacji podmiotów urządzających gry losowe,
       zakłady wzajemne lub gry na automatach oraz koszty badań rynku gier
       losowych, zakładów wzajemnych i gier na automatach zleconych przez
       ministra właściwego do spraw finansów publicznych wyspecjalizowanym
       instytucjom.";
38) w art. 40:
   a) ust. 1 otrzymuje brzmienie:
     "1. Podmioty prowadzące działalność w zakresie gier losowych, zakładów
       wzajemnych lub gier na automatach na podstawie udzielonego zezwolenia
       oraz podmioty urządzające gry i loterie stanowiące monopol państwa
       podlegają opodatkowaniu podatkiem od gier.",
   b) w ust. 4 po wyrazach "pkt 9" dodaje się wyrazy "i 10";
39) w art. 42:
   a) pkt 5 otrzymuje brzmienie:
     "5) w grach cylindrycznych, grach w kości i grach w karty, z wyjątkiem
       gry określonej w pkt 7 - kwota stanowiąca różnicę pomiędzy sumą wpłat
       gotówkowych z tytułu wymiany żetonów w kasie i na stole gry a sumą
       wypłaconych z kasy kwot za zwrócone żetony,";
   b) w pkt 6 wyrazy "w automatach losowych" zastępuje się wyrazami "w grach
     na automatach";
40) art. 45 i 46 otrzymują brzmienie:
      "Art. 45. 1. Stawka podatku od gier wynosi dla:
            1) loterii fantowych, gry bingo fantowe, gry bingo pieniężne oraz
              zakładów wzajemnych - 10%,
           2) loterii pieniężnej - 15%,
           3) gier liczbowych - 20%,
            4) gier prowadzonych w kasynach gry i w salonach gry na
              automatach - 45%.
         2. Stawka podatku od gier z tytułu prowadzenia działalności w
           zakresie zakładów wzajemnych na sportowe współzawodnictwo zwierząt
           na podstawie zezwoleń udzielonych wyłącznie na ich urządzanie
           wynosi 2%.
      Art. 46. 1. Podmioty prowadzące działalność w zakresie gier losowych,
             zakładów wzajemnych lub gier na automatach prowadzą księgi
             rachunkowe według zasad przewidzianych przepisami o
             rachunkowości.
         2. Przepis ust. 1 nie dotyczy osób fizycznych i spółek cywilnych
           osób fizycznych urządzających gry losowe, o których mowa w art. 6
           ust. 1, chyba że z odrębnych przepisów wynika dla nich obowiązek
           prowadzenia ksiąg rachunkowych.
         3. Minister właściwy do spraw finansów publicznych określa, w drodze
           rozporządzenia, warunki prowadzenia ewidencji w celu ustalenia
           podstawy opodatkowania i obliczania wysokości podatku od gier.";
41) w art. 48:
   a) ust. 1 otrzymuje brzmienie:
     "1. Minister właściwy do spraw finansów publicznych sprawuje nadzór i
       kontrolę nad działalnością podmiotów urządzających i prowadzących gry
       losowe, zakłady wzajemne lub gry na automatach w zakresie zgodności
       tej działalności z przepisami ustawy, udzielonym zezwoleniem oraz
       regulaminem gry losowej, zakładu wzajemnego lub gry na automacie;
       uzasadnione koszty nadzoru ponosi podmiot prowadzący gry losowe,
       zakłady wzajemne lub gry na automatach.",
   b) ust. 3 otrzymuje brzmienie:
     "3. Minister właściwy do spraw finansów publicznych sprawuje również
       szczególny nadzór podatkowy związany z kontrolą obliczania rezultatów
       gry na stołach i na automatach.";
42) w art. 49:
   a) w ust. 1 w pkt 1 wyrazy "gry lub zakładu" zastępuje się wyrazami "gier
     losowych, zakładów wzajemnych lub gier na automatach",
   b) ust. 2 otrzymuje brzmienie:
     "2. Przy dokonywaniu czynności nadzorczych i kontrolnych, o których mowa
       w ust. 1, stosuje się odpowiednio przepisy o kontroli skarbowej.";
43) art. 51 otrzymuje brzmienie:
     "Art. 51. W ramach sprawowanego nadzoru i kontroli minister właściwy do
           spraw finansów publicznych, w drodze rozporządzenia, może:
           1) nałożyć obowiązek prowadzenia ewidencji i obsługi kasowej
             wszystkich gier losowych, zakładów wzajemnych i gier na
             automatach na szczególnych zasadach; w szczególności może ustalić
             procedurę związaną z otwarciem i zamknięciem stołów gry w
             kasynach gry oraz obliczaniem rezultatów gry na stołach i na
             automatach, tam gdzie się one znajdują,
           2) określać szczególne zasady prowadzenia rachunkowości odnoszące
             się do wszystkich gier losowych, zakładów wzajemnych i gier na
             automatach oraz określać warunki związane
             ze stałą kontrolą rachunkowości prowadzonej przez podmioty
             urządzające gry, a w szczególności obowiązek składania okresowych
             sprawozdań rachunkowych,
           3) szczegółowo określać obowiązki i ograniczenia niezbędne do
             zagwarantowania skuteczności nadzoru, wynikającego z przepisów
             ustawy,
           4) określić zasady ewidencjonowania napiwków w kasynach gry.";
44) w art. 52:
   a) ust. 1 otrzymuje brzmienie:
     "1. Minister właściwy do spraw finansów publicznych wydaje w formie
       decyzji polecenie usunięcia nieprawidłowości w razie stwierdzenia, że
       podmiot, któremu udzielono zezwolenia:
        1) narusza ustawę oraz warunki zezwolenia,
        2) uchybia przepisom regulaminów.",
   b) w ust. 2 w pkt 2 kropkę zastępuje się przecinkiem i dodaje się pkt 3 w
     brzmieniu:
     "3) zawieszenia prowadzonej działalności przez okres dłuższy niż 3
       miesiące, chyba że zawieszenie takie jest następstwem działania siły
       wyższej.",
45) użyte w ustawie w różnych przypadkach wyrazy "Minister Finansów" zastępuje
  się użytymi w odpowiednich przypadkach wyrazami "minister właściwy do spraw
  finansów publicznych".
                                    Art. 2.
W ustawie z dnia 26 lipca 1991 r. o podatku dochodowym od osób fizycznych
(Dz.U. z 2000 r. Nr 14, poz. 176 i Nr 22, poz. 270) w art. 21 w ust. 1 pkt 6
otrzymuje brzmienie:
  "6) wygrane w grach losowych, zakładach wzajemnych lub grach na automatach
     urządzanych i prowadzonych na podstawie przepisów o grach losowych,
     zakładach wzajemnych i grach na automatach przez uprawniony podmiot
     mający siedzibę na terytorium Rzeczypospolitej Polskiej,".
                                    Art. 3.
W ustawie z dnia 28 września 1991 r. o kontroli skarbowej (Dz.U. z 1999 r. Nr
54, poz. 572 i Nr 83, poz. 931) wprowadza  się następujące zmiany:
1) w art. 35b po ust. 1 dodaje się ust. 1a w brzmieniu:
     "1a. Szczególny nadzór podatkowy obejmuje również kontrolę związaną z
       otwarciem i zamknięciem stołów gry w kasynach gry oraz obliczaniem
       rezultatów gier na stołach i na automatach, tam gdzie się one
       znajdują.";
2) w art. 35c:
   a) po ust. dodaje się ust. 1a w brzmieniu:
     "1a. Czynności kontrolne, w zakresie określonym w art. 35b ust. 1 i ust.
       1a, są wykonywane na podstawie upoważnień wydawanych przez dyrektora
       urzędu kontroli skarbowej lub Generalnego Inspektora Kontroli
       Skarbowej.",
   b) w ust. 2 wyrazy "art. 16-20" zastępuje się wyrazami "art. 16-22";
3) w art. 35d skreśla się ust. 2;
4) w art. 35e  w ust. 1 w pkt 5 i 6 skreśla się wyrazy "podatkowemu";
5) w art. 35g w ust. 1 po wyrazach "art. 35b" dodaje się wyrazy "ust. 1";
6) w art. 35h w ust. 1:
   a) w pkt 1 po wyrazach "art. 35b" dodaje się wyrazy "ust. 1",
   b) pkt 7 otrzymuje brzmienie:
     "7) wzory upoważnień, o których mowa w art. 35 c ust. 1a,",
   c) w pkt 10 kropkę zastępuje się przecinkiem i dodaje się pkt 11 w
     brzmieniu:
         "11) szczegółowe zasady wykonywania szczególnego nadzoru podatkowego
           w zakresie określonym w art. 35b ust. 1a.".
                                       
                                    Art. 4.
W ustawie z dnia 4 września 1997 r. o działach administracji rządowej (Dz.U. z
1999 r. Nr 82, poz. 928 oraz z 2000 r. Nr 12, poz. 136) w art. 8 w ust. 2 pkt
6 otrzymuje brzmienie:
  "6) gry losowe, zakłady wzajemne i gry na automatach,".
                                       
                                    Art. 5.
Przepisy art. 25 i 38 ust. 1 ustawy zmienianej w art. 1 dotyczą spółek
ubiegających się o zezwolenie na prowadzenie działalności w zakresie gier
losowych, zakładów wzajemnych lub gier na automatach po dniu wejścia w życie
ustawy i obowiązują od dnia złożenia wniosku o udzielenie nowego lub ponownego
zezwolenia.
                                       
                                    Art. 6.
Ustawa wchodzi w życie po upływie 90 dni od dnia ogłoszenia.
        
