



Dz.U. z 2000 r. Nr 88, poz. 984
                       
                                       
                                       
                                    USTAWA
                          z dnia 15 września 2000 r.
                                       
                       o zmianie ustawy o nasiennictwie
                                       
                                    Art. 1.
W ustawie z dnia 24 listopada 1995 r. o nasiennictwie (Dz.U. Nr 149, poz. 724,
z 1997 r. Nr 121, poz. 770, z 1998 r. Nr 106, poz. 668 oraz z 2000 r. Nr 12,
poz. 136) wprowadza się następujące zmiany:
1) art. 2 otrzymuje brzmienie:
       "Art. 2.1. Użyte w ustawie określenia oznaczają:
           1) odmiana rośliny uprawnej, zwana dalej "odmianą" " zbiorowość
             roślin w obrębie botanicznej jednostki systematycznej najniższego
             znanego stopnia:
             a) którą można określić na podstawie przejawianych właściwości
               wynikających z określonego genotypu lub kombinacji genotypów,
             b) którą można odróżnić od każdej innej zbiorowości roślin na
               podstawie co najmniej jednej przejawianej właściwości,
             c) która nie zmienia się po rozmnożeniu ani na końcu właściwego
               jej cyklu rozmnożeń lub krzyżowań,
           2) mieszaniec " odmianę wytworzoną każdorazowo przez krzyżowanie
             określonych zbiorowości roślin, zgodnie z określonym sposobem i
             kolejnością,
           3) składnik mieszańca " odmianę rośliny uprawnej wykorzystywaną w
             procesie tworzenia mieszańca,
           4) populacja miejscowa " odmianę powstałą w kraju w wyniku
             długotrwałego oddziaływania miejscowych czynników przyrodniczych
             i rolniczych,
           5) odmiana chroniona " odmianę, do której hodowca posiada wyłączne
             prawo do ochrony tej odmiany i do zarobkowego z niej korzystania,
           6) hodowla roślin " działalność zmierzającą do wytworzenia i
             zachowania odmian roślin uprawnych, obejmującą:
             a) hodowlę twórczą, mającą na celu tworzenie nowych odmian,
             b) hodowlę zachowawczą, mającą na celu zachowanie
               charakterystycznych właściwości oraz wyrównania i trwałości
               wytworzonych odmian,
           7) hodowca odmiany, zwany dalej "hodowcą" " osobę, która:
             a) wyhodowała lub odkryła i ujawniła odmianę lub
             b) jest pracodawcą lub zleceniodawcą osoby, o której mowa w lit.
               a), lub
             c) jest prawnym następcą osób, o których mowa w lit. a) i b),
           8) twórca odmiany, zwany dalej "twórcą" " osobę fizyczną, która na
             podstawie umowy o pracę lub innej umowy wyhodowała lub odkryła
             odmianę, a w przypadku mieszańca również jeżeli wyhodowała lub
             odkryła składnik mieszańca wykorzystywany przy rozpoczynaniu cyklu
             hodowania mieszańca lub określiła sposób krzyżowania składników
             mieszańca,
           9) materiał siewny " rośliny lub ich części przeznaczone do siewu,
             sadzenia, szczepienia, okulizacji lub rozmnażania roślin,
          10) materiał szkółkarski " materiał siewny drzew, krzewów i bylin,
          11) kwalifikowany materiał siewny " materiał siewny wytworzony w
            hodowli zachowawczej odmiany albo stanowiący jego dalsze
            rozmnożenie lub materiał siewny mieszańca o stwierdzonej przez
            uprawnioną jednostkę tożsamości odmiany, zgodny z obowiązującymi
            wymaganiami co do wytwarzania oraz z wymaganiami jakościowymi,
          12) standardowy materiał siewny " materiał siewny wytworzony w
            hodowli zachowawczej odmiany albo stanowiący jego dalsze
            rozmnożenie lub materiał siewny mieszańca o stwierdzonej przez
            hodowcę tożsamości odmiany, zgodny z obowiązującymi wymaganiami co
            do wytwarzania oraz z wymaganiami jakościowymi,
          13) handlowy materiał siewny " materiał siewny odpowiadający
            wymaganiom jakościowym,
          14) materiał ze zbioru " rośliny lub ich części uzyskiwane z uprawy
            określonej odmiany, nieprzeznaczone do stosowania jako materiał
            siewny,
          15) urzędowe badanie odmiany, zwane dalej "urzędowym badaniem" "
            badanie odmiany w celu jej urzędowej rejestracji lub przyznania
            jej hodowcy wyłącznego prawa do tej odmiany,
          16) wartość gospodarcza odmiany " korzyść, jaką odmiana, przy
            uwzględnieniu całości jej właściwości wpływających na jej
            wartość, może przynieść w wytwarzaniu, przerobie, obrocie i
            użytkowaniu produktów uzyskiwanych z jej uprawy; pojedyncze
            niekorzystne właściwości odmiany mogą być uzupełnione innymi
            korzystnymi właściwościami,
          17) obrót materiałem siewnym:
             a) nabycie lub przyjęcie w komis materiału siewnego w celu jego
               sprzedaży,
             b) oferowanie do sprzedaży i sprzedaż materiału siewnego,
             c) przywóz materiału siewnego z zagranicy.
         2. Przepis ust. 1 pkt 7 lit. a) nie dotyczy osób, które wyhodowały
           lub odkryły odmianę na podstawie umowy o pracę lub innej umowy.
         3. Za odmianę macierzystą uznaje się odmianę, przy użyciu której
           odkryto lub z której wytworzono odmianę pochodną; odmiany pochodnej
           nie uważa się za odmianę macierzystą.
         4. Odmianę uznaje się za odrębną, jeżeli różni się wyraźnie od innych
           znanych odmian.
         5. Odmianę uznaje się za wyrównaną, jeżeli jej rośliny są
           wystarczająco podobne ze względu na charakterystyczne dla niej
           właściwości, przy uwzględnieniu sposobu rozmnażania właściwego tej
           odmianie.
         6. Odmianę uznaje się za trwałą, jeżeli jej charakterystyczne
           właściwości nie zmieniają się po jej rozmnażaniu lub na końcu
           właściwego jej cyklu rozmnożeń albo krzyżowań.";
2) art. 5 i 6 otrzymują brzmienie:
      "Art. 5. 1. Rejestr odmian roślin uprawnych, zwany dalej "rejestrem",
             jest
             urzędowym wykazem odmian, których materiał siewny może być
             wprowadzony do obrotu.
         2. Przepis ust. 1 nie dotyczy roślin ozdobnych.
    Art. 6. 1. Odmianę wpisuje się do rejestru po sprawdzeniu, czy jest ona
           odrębna, wyrównana i trwała, oraz jeżeli:
           1) odmiana rośliny wymienionej w wykazie, o którym mowa w art. 23
             pkt 2, ma zadowalającą wartość gospodarczą,
           2) hodowca:
             a) prowadzi jej hodowlę zachowawczą i posiada jej materiał siewny
               w ilości co najmniej wystarczającej do urzędowych badań,
             b) nadał jej nazwę.
         2. Przepis ust. 1 pkt 1 nie dotyczy odmian przeznaczonych wyłącznie
           na eksport.
         3. Wpis do rejestru jest ważny do końca 10 roku kalendarzowego
           następującego po roku wpisania odmiany do rejestru, a dla odmian
           drzew, krzewów i bylin - do końca 20 roku kalendarzowego
           następującego po roku wpisania do rejestru.
         4. Okres ważności wpisu odmiany do rejestru może być przedłużony, na
           wniosek hodowcy, odpowiednio o 10 i 20 lat, jeżeli odmiana ta nadal
           spełnia wymagania niezbędne do wpisania jej do rejestru.
         5. Wniosek o przedłużenie ważności wpisu odmiany do rejestru powinien
           być złożony co najmniej dwa lata przed upływem ważności tego wpisu.
         6. Wartość gospodarczą odmian roślin wymienionych w wykazie, o którym
           mowa w art. 23 pkt 3, bada się po ich wpisaniu do rejestru w celu
           sporządzenia list opisowych odmian.";
3) w art. 8 skreśla się ust. 3 i 5;
4) w art. 10 ust. 2 otrzymuje brzmienie:
       "2. Jeżeli do rejestru zgłoszono dwie odmiany lub więcej odmian
         nieróżniących się wyraźnie od siebie, do rejestru wpisuje się odmianę
         zgłoszoną najwcześniej.";
5) art. 11-14 otrzymują brzmienie:
      "Art. 11. 1. Zgłoszenie odmiany do rejestru, jej urzędowe badanie,
             wpisanie do rejestru, zgłoszenie przedłużenia ważności wpisu,
             przedłużenie okresu ważności i utrzymywanie jej wpisu w rejestrze
             podlegają opłacie rejestrowej.
         2. Urzędowe badanie odmiany zgłoszonej do rejestru rozpoczyna się po
           uiszczeniu przez hodowcę odpowiedniej opłaty rejestrowej.
         3. Minister właściwy do spraw rolnictwa może, w uzasadnionych
           gospodarczo przypadkach, zwolnić hodowcę, na jego wniosek,
           całkowicie lub częściowo z obowiązku uiszczenia opłaty rejestrowej.
      Art. 12. 1. Rejestr zawiera:
           1) nazwę odmiany,
           2) imię i nazwisko lub nazwę hodowcy oraz jego adres zamieszkania
             lub siedziby,
           3) datę wpisania odmiany do rejestru lub skreślenia jej z rejestru,
           4) informacje o właściwościach odmiany lub jej charakterystykę,
           5) oznaczenie kraju hodowcy odmiany.
         2. Dane zawarte w rejestrze mogą być udostępniane zainteresowanym.
      Art. 13. 1. W sprawach związanych z urzędowym badaniem i oceną odmian,
             prowadzeniem rejestru, przyznawaniem hodowcy wyłącznego prawa do
             odmiany oraz lustracją hodowli odmian właściwy jest Centralny
             Ośrodek Badania Odmian Roślin Uprawnych, zwany dalej "Centralnym
             Ośrodkiem.".
         2. Centralny Ośrodek prowadzi urzędowe badania odmian w stacjach
           doświadczalnych oceny odmian będących gospodarstwami pomocniczymi
           oraz może zlecać przeprowadzanie tych badań innym wykonawcom, a
           także uznawać za równorzędne badania przeprowadzane przez inne
           osoby fizyczne lub prawne albo jednostki organizacyjne
           nieposiadające osobowości prawnej.
         3. Centralny Ośrodek może nie przeprowadzać urzędowych badań
           odrębności, wyrównania i trwałości odmian zbadanych za granicą,
           jeżeli z umów międzynarodowych wynika, że na zasadzie wzajemności
           uznaje się wyniki badań zagranicznych.
         4. Centralny Ośrodek, realizując zadania, o których mowa w ust. 1:
           1) opracowuje metodyki urzędowych badań,
           2) sporządza i udostępnia informacje o odmianach zarejestrowanych i
             chronionych,
           3) sporządza i udostępnia listy opisowe odmian, które zawierają
             informacje o plonach, cechach jakościowych i użytkowych,
           4) przeprowadza okresowe badania odrębności, wyrównania i trwałości
             oraz tożsamości odmian wpisanych do rejestru,
           5) współpracuje z Międzynarodowym Związkiem do spraw Ochrony Nowych
             Odmian Roślin (UPOV) oraz zagranicznymi jednostkami rejestrowymi.
         5. Centralny Ośrodek może świadczyć usługi badawcze, doświadczalne,
           informatyczne i szkoleniowe w zakresie nasiennictwa.
         6. Centralny Ośrodek publikuje w swoim diariuszu informacje o
           zgłoszeniu, wpisaniu odmian do rejestru i skreśleniu ich z rejestru
           oraz z księgi ochrony wyłącznego prawa.
       Art. 14. 1. Centralny Ośrodek jest państwową jednostką organizacyjną
              podległą ministrowi właściwemu do spraw rolnictwa i ma prawo
              używania pieczęci okrągłej z godłem państwa.
         2. Centralny Ośrodek prowadzi gospodarkę finansową na zasadach
           określonych przepisami ustawy z dnia 26 listopada 1998 r. o
           finansach publicznych (Dz.U. Nr 155, poz. 1014, z 1999 r. Nr 38,
           poz. 360, Nr 49, poz. 485, Nr 70, poz. 778, Nr 110, poz. 1255 oraz
           z 2000 r. Nr 6, poz. 69, Nr 12, poz. 136 i Nr 48, poz. 550) dla
           państwowej jednostki budżetowej.
         3. Wpływy Centralnego Ośrodka uzyskiwane ze świadczenia usług
           badawczych, doświadczalnych, szkoleniowych i informatycznych
           stanowią środki specjalne w rozumieniu ustawy z dnia 26 listopada
           1998 r. o finansach publicznych i są gromadzone na wyodrębnionym
           rachunku bankowym.
         4. Środkami specjalnymi, o których mowa w ust. 3, dysponuje dyrektor
           Centralnego Ośrodka, zgodnie z rocznym planem obejmującym przychody
           i rozchody.
         5. Środki specjalne, o których mowa w ust. 3, przeznacza się na
           pokrycie kosztów świadczonych usług.
         6. W przypadku sfinansowania w pełni kosztów świadczonych usług
           pozostałe środki finansowe, o których mowa w ust. 3, mogą być
           przeznaczone na dofinansowanie kosztów działalności Centralnego
           Ośrodka, w tym szkoleń i doskonalenia zawodowego pracowników.";
6) w art. 15, w art. 39 w ust. 1, w art. 66 w ust. 2 i w art. 70 w ust. 2 i 3
  wyrazy "Minister Rolnictwa i Gospodarki Żywnościowej" użyte w różnych
  przypadkach zastępuje się użytymi w tych samych przypadkach wyrazami
  "minister właściwy do spraw rolnictwa";
7) w art. 16 w ust. 2:
   a) skreśla się pkt 3,
   b) w pkt 4 wyrazy "w pkt 1-3" zastępuje się wyrazami "w pkt 1 i 2";
8) art. 17 otrzymuje brzmienie:
      "Art. 17. 1.  Wpisanie odmiany do rejestru, odmowa wpisania, przedłużenie
             wpisu i skreślenie odmiany z rejestru następuje w drodze decyzji
             dyrektora Centralnego Ośrodka, po zasięgnięciu opinii
             odpowiedniej komisji do spraw rejestracji odmian, z zastrzeżeniem
             ust. 3.
         2. Komisje, o których mowa w ust. 1, działają w zakresie:
           1) roślin zbożowych,
           2) kukurydzy,
           3) roślin strączkowych,
           4) roślin motylkowatych drobnonasiennych i traw,
           5) roślin korzeniowych,
           6) ziemniaka,
           7) roślin oleistych,
           8) roślin pozostałych.
         3. Zasięgnięcia opinii komisji nie wymagają decyzje, o których mowa
           w ust. 1, dotyczące odmian, których wartości gospodarczej się nie
           bada oraz decyzje o skreśleniu odmian z rejestru  z powodu, o
           którym mowa w art. 20 pkt 2 lit. a) i c).
         4. W skład komisji powinni wchodzić przedstawiciele organizacji
           naukowych, zawodowych i gospodarczych zainteresowanych użytkowaniem
           odmian.
         5. Komisje do spraw rejestracji odmian, o których mowa w ust. 1, oraz
           jej członków powołuje i odwołuje minister właściwy do spraw
           rolnictwa na wniosek dyrektora Centralnego Ośrodka.
         6. Członkom komisji do spraw rejestracji odmian, o których mowa w
           ust. 1, przysługuje za udział w posiedzeniu wynagrodzenie
           ryczałtowe równe 10% najniższego wynagrodzenia za pracę, którego
           wysokość jest ogłaszana na podstawie art. 774 pkt 1 Kodeksu pracy,
           oraz zwrot kosztów podróży na zasadach ogólnych.
         7. Koszty działalności komisji pokrywa Centralny Ośrodek.";
9) w art. 18 ust. 2 otrzymuje brzmienie:
       "2. Twórcy odmiany wpisanej do rejestru, wytworzonej w kraju lub
         częściowo za granicą albo odkrytej i ujawnionej w kraju, wydaje się
         stosowne świadectwo.";
10) art. 19 otrzymuje brzmienie:
     "Art. 19. 1. Stałe lub okresowe badania i ocenę wartości gospodarczej
             odmian wpisanych do rejestru, zwane dalej "porejestrowym
             doświadczalnictwem odmianowym", prowadzi Centralny Ośrodek w
             stacjach doświadczalnych oceny odmian i innych podmiotach, we
             współpracy z  samorządami województw i izbami rolniczymi.
          2. Przepis ust. 1 nie dotyczy badań, o których mowa w art. 6 ust. 6.
           3. Porejestrowe doświadczalnictwo odmianowe prowadzi się dla
             ważnych gospodarczo gatunków roślin uprawnych dla terenu
             działania samorządu województwa, zgodnie z metodyką opracowaną
             przez Centralny Ośrodek.
           4. Na podstawie wyników porejestrowego doświadczalnictwa
             odmianowego Centralny Ośrodek we współpracy z samorządem
             województwa i izbą rolniczą ustalają listę najbardziej
             przydatnych i polecanych do uprawy odmian (listę odmian
             rekomendowanych).";
11) w art. 20 pkt 1 i 2 otrzymują brzmienie:
  "1) nie jest odrębna, wyrównana i trwała,
   2) hodowca:
     a) zgłosił wniosek o skreślenie jej z rejestru lub
     b) zaprzestał prowadzenia jej hodowli zachowawczej  i nie dostarcza
       bezpłatnie jej materiału siewnego w ilości wystarczającej do badań, lub
     c) zalega ponad 6 miesięcy z uiszczeniem opłat rejestrowych.";
12) w art. 21 pkt 1 i 2 otrzymują brzmienie:
  "1) przestała mieć zadowalającą wartość gospodarczą,
   2) hodowca:
     a) nie dostarcza informacji potrzebnych do jej badania i oceny lub
     b) nie zezwolił na przeprowadzenie lustracji hodowli, lub
     c) nie nadał odmianie nowej nazwy, a dotychczasowa nazwa nie spełnia
       obowiązujących wymagań.";
13) w art. 22 skreśla się wyraz "oryginalnej";
14) art. 23 " 26 otrzymują brzmienie:
    "Art. 23. Minister właściwy do spraw rolnictwa, w drodze rozporządzenia,
          określi:
           1) wykaz roślin uprawnych, których odmiany wpisuje się do rejestru,
             biorąc pod uwagę konieczność ustalenia gatunków i odmian, których
             materiał siewny, po ocenie, może być w obrocie,
           2) wykaz roślin uprawnych, których wpisanie do rejestru wymaga
             stwierdzenia zadowalającej wartości gospodarczej, kierując się ich
             przydatnością użytkową,
           3) wykaz roślin, których wartość gospodarczą odmian bada się po ich
             wpisaniu do rejestru, mając na względzie rozwiązania uznawane w
             krajach Unii Europejskiej,
           4) szczegółowe wymagania obowiązujące przy zgłaszaniu, wpisywaniu i
             skreślaniu odmian z rejestru, nadawaniu im nazw, urzędowym badaniu
             odmian, prowadzeniu rejestru oraz przy dokonywaniu lustracji
             hodowli lub zachowania w inny sposób odmian zgłoszonych lub
             wpisanych do rejestru, mając na względzie jednolite wymagania w
             tym zakresie stosowane w krajach Unii Europejskiej,
           5) stawki opłat rejestrowych i terminy ich uiszczania, w
             porozumieniu z ministrem właściwym do spraw finansów publicznych,
             biorąc pod uwagę koszty związane z prowadzeniem urzędowych badań
             i rejestracji odmian.
      Art. 24. Hodowcy przysługuje prawo do ochrony i zarobkowego korzystania z
             odmiany, zwane dalej "wyłącznym prawem".
      Art. 25. 1. Wyłączne prawo obejmuje:
           1) prowadzenie hodowli zachowawczej, a w odniesieniu do jej
             materiału siewnego wytwarzanie lub rozmnażanie oraz przygotowanie
             do rozmnażania,
           2) zarobkowe korzystanie z odmiany w zakresie:
             a) oferowania do sprzedaży, sprzedaży i wszelkich innych form
               zbywania materiału siewnego,
             b) eksportu i importu materiału siewnego,
             c) przechowywania materiału siewnego do celów wymienionych w pkt
               1 i pkt 2 lit. a) i b),
             d) przygotowania materiału siewnego do obrotu.
         2. Jeżeli hodowca nie miał możliwości wykonywania wyłącznego prawa w
           odniesieniu do materiału siewnego chronionej odmiany, prawo to
           odnosi się do materiału ze zbioru tej odmiany i produktów
           wytworzonych bezpośrednio z tej odmiany.
         3. Wyłączne prawo odnosi się także do:
           1) odmian pochodnych odkrytych lub wytworzonych z chronionej odmiany
             macierzystej niebędącej odmianą pochodną,
           2) odmian, które nie różnią się wyraźnie od odmiany chronionej,
           3) odmian, w wypadku których wytworzenie materiału siewnego wymaga
             powtarzalnego używania chronionej odmiany lub odmian wymienionych
             w pkt 2.
        4. Odmianę uznaje się za pochodną od chronionej odmiany macierzystej,
           jeżeli jest ona wyraźnie odrębna od odmiany macierzystej oraz
           jeżeli:
                 a) w przeważającej mierze pochodzi od odmiany macierzystej lub
                  od innej odmiany pochodnej tej samej odmiany macierzystej i
                  zachowuje istotne właściwości wynikające z genotypu bądź
                  kombinacji genotypów odmiany macierzystej,
                 b) jest zgodna w zakresie ujawnionych istotnych właściwości
                  odmiany macierzystej wynikających z jej genotypu bądź
                  kombinacji genotypów z wyjątkiem różnic, które wynikają ze
                  stosowania metod hodowlanych polegających na selekcji
                  naturalnej bądź stosowania indukowanych mutantów, selekcji
                  nowych form w odmianach macierzystych, krzyżowań wstecznych.
        5. Wyłączne prawo nie dotyczy materiału siewnego i materiału ze
           zbioru:
           1) sprzedanego lub zbytego w inny sposób przez hodowcę lub za jego
             zgodą, chyba że materiał został wykorzystany przez nabywcę w celu:
             a) ponownego wytworzenia materiału siewnego,
             b) eksportu, z zachowaniem warunków umożliwiających wytworzenie
               materiału siewnego danej odmiany w kraju, który nie chroni
               wyłącznego prawa hodowcy do odmian tego samego rodzaju lub
               gatunku rośliny,
           2) przeznaczonego:
             a) do celów doświadczalnych,
             b) na własne niezarobkowe potrzeby,
             c) do tworzenia nowych odmian, z wyjątkiem odmian wymienionych w
               ust. 3 pkt 1-3 wykorzystywanych na potrzeby zarobkowe, do
               których mają zastosowanie przepisy ust. 1-3.
   Art. 26. 1. Posiadacz gruntów może, bez zgody hodowcy, stosować materiał ze
           zbioru jako materiał siewny odmiany chronionej lub odmian, o
           których mowa w art. 25 ust. 3 pkt 1 i 2, roślin określonych
           w wykazie, o którym mowa w art. 41 pkt 3,  w ilości potrzebnej na
           obsianie lub obsadzenie uprawy gruntowej rośliny rolniczej do 2 ha.
         2. Przepis ust. 1 dotyczy materiału ze zbioru wytworzonego i
           zastosowanego jako materiał siewny na gruntach tego samego
           posiadacza.
         3. Stosowanie materiału siewnego, o którym mowa w ust. 1, odbywa się
           bez uiszczania wynagrodzenia na rzecz hodowcy.";
15) w art. 27, w art. 33 w ust. 2 i 3, w art. 36 w ust. 3, w art. 38 w ust. 1 i
  3-5 oraz w art. 39 wyrazy "uprawniony hodowca" użyte w odpowiednim przypadku
  i liczbie zastępuje się wyrazem "hodowca" w tym samym przypadku i liczbie;
16) w art. 28 ust. 1 otrzymuje brzmienie:
     "1. Wyłączne prawo:
       1) odnosi się do odmian wszystkich rodzajów i gatunków roślin,
       2) powstaje od dnia jego przyznania,
       3) trwa 30 lat " w odniesieniu do odmian winorośli oraz drzew i ich
          podkładek,
       4) trwa 25 lat " w odniesieniu do odmian niewymienionych w pkt 3.";
17) art. 35 otrzymuje brzmienie:
      "Art. 35. 1. Dyrektor Centralnego Ośrodka, w drodze decyzji
             administracyjnej przyznaje wyłączne prawo, odmawia przyznania lub
             stwierdza nieważność wyłącznego prawa albo pozbawia hodowcę tego
             prawa.
         2. Nieważność wyłącznego prawa stwierdza się, jeżeli:
           1) odmiana w dniu przyznania wyłącznego prawa nie była nowa
             i odrębna,
           2) odmiana w dniu przyznania wyłącznego prawa nie była wyrównana lub
             trwała, a przyznano je na podstawie informacji i dokumentów
             dostarczonych przez jej hodowcę,
           3) wyłączne prawo przyznano osobie nieuprawnionej.
         3. Pozbawienie hodowcy wyłącznego prawa następuje przy zastosowaniu
           odpowiednio przepisów art. 20 pkt 1 i pkt 2 lit. a) i c), art. 21
           pkt 2 lit. a) i c).";
18) w art. 36:
   a) ust. 2 otrzymuje brzmienie:
       "2. Księga jest urzędowym wykazem chronionych odmian i ich hodowców.",
   b) ust. 5 otrzymuje brzmienie:
       "5. Hodowcy, któremu przysługuje wyłączne prawo do odmiany, wydaje się
         świadectwo przyznania wyłącznego prawa, a na jego wniosek świadectwo
         tymczasowego wyłącznego prawa.";
19) art. 41 otrzymuje brzmienie:
    "Art. 41. Minister właściwy do spraw rolnictwa, w drodze rozporządzenia,
          określi:
           1) szczegółowe wymagania obowiązujące przy składaniu wniosku o
             przyznanie wyłącznego prawa i urzędowym badaniu odmian, przyznaniu
             i pozbawieniu wyłącznego prawa oraz prowadzeniu księgi i spisu,
             mając na uwadze zapewnienie ochrony prawa hodowcy do odmiany,
           2) stawki opłaty za ochronę, sposób oraz termin ich pobierania, w
             porozumieniu z ministrem właściwym do spraw finansów publicznych,
             mając na uwadze koszty związane z prowadzeniem badań i przyznaniem
             wyłącznego prawa,
           3) wykaz roślin, których materiał siewny ze zbioru odmiany
             chronionej może być przez posiadacza gruntów stosowany jako
             materiał siewny bez zgody hodowcy w ilości potrzebnej na obsianie
             lub obsadzenie  uprawy gruntowej rośliny rolniczej do 2 ha, mając
             na uwadze możliwość zapoznania się producentów z nowymi
             odmianami.";
20) w art. 42 w ust. 2 w pkt 3 skreśla się wyrazy "lub normami";
21) w art. 45:
   a) ust. 1 otrzymuje brzmienie:
     "1. Wytwarzanie materiału szkółkarskiego drzew owocowych, krzewów
       jagodowych i bylin wymaga zezwolenia.",
   b) ust. 3 otrzymuje brzmienie:
     "3. Zezwolenia mogą dotyczyć wytwarzania materiału szkółkarskiego bez
       ograniczeń lub mogą ograniczać jego zakres do określonych roślin
       uprawnych lub kategorii materiału szkółkarskiego (drzewek, krzewów,
       bylin, podkładek, zrazów i nasion).";
22) art. 46 otrzymuje brzmienie:
    "Art. 46. Minister właściwy do spraw rolnictwa określi, w drodze
          rozporządzenia, wymagania dotyczące:
           1) wytwarzania kwalifikowanego i standardowego materiału siewnego,
             izolacji przestrzennej od innych upraw, czystości gatunkowej
             i odmianowej, zdrowotności oraz maksymalnej ilości rozmnożeń
             materiałów hodowlanych, a w zależności od tego stopni kwalifikacji
             materiału siewnego, biorąc pod uwagę specyfikę wytwarzania
             materiału siewnego poszczególnych roślin,
           2) jakości materiału siewnego, a w szczególności zdolności
             kiełkowania lub tożsamości gatunkowej i odmianowej oraz
             zanieczyszczeń i zdrowotności, mając na uwadze konieczność
             zapewnienia wysokiej wartości siewnej tego materiału.";
23) w art. 47:
   a) ust. 3 otrzymuje brzmienie:
       "3. Oceny materiału siewnego, z zastrzeżeniem art. 55 ust. 8, dokonuje
         się na wniosek zainteresowanego; jeżeli wniosek dotyczy odmiany
         chronionej, a składa go przedsiębiorca niebędący hodowcą, do wniosku
         należy dołączyć kopię umowy licencyjnej bądź sublicencyjnej.",
   b) dodaje się ust. 4 w brzmieniu:
       "4. Ocena polowa dotyczy wyłącznie upraw nasiennych prowadzonych przez
         przedsiębiorcę, o którym mowa w art. 63 ust. 1, lub upraw
         prowadzonych na podstawie umowy kontraktacji zawartej z tym
         przedsiębiorcą.";
24) w art. 48:
   a) w ust. 1 na końcu kropkę zastępuje się przecinkiem i dodaje się wyrazy
     "w którym określa się termin jego ważności.",
   b) dodaje się ust. 1a w brzmieniu:
       "1a. Termin ważności świadectwa materiału siewnego może być przedłużony
         po ponownej ocenie tego materiału; art. 59 stosuje się odpowiednio.",
   c) ust. 2 otrzymuje brzmienie:
       "2. Za kwalifikowany można uznać materiał siewny odpowiadający
         wymaganiom co do jego wytwarzania oraz jakościowym:
       1) odmian oraz składników mieszańców wpisanych do rejestru,
       2) odmian skreślonych z rejestru przez okres dwóch lat po roku, w
          którym skreślono odmianę,
       3) odmian niewpisanych do rejestru, dopuszczonych do obrotu zgodnie z
          art. 66 ust. 2 pkt 1,
       4) wytwarzany z przeznaczeniem wyłącznie na eksport, dopuszczony do
          obrotu zgodnie z art. 66 ust. 2 pkt 2.",
   d) dodaje się ust. 2a i 2b w brzmieniu:
      "2a. Za standardowy można uznać materiał siewny odmian roślin warzywnych;
         przepis ust. 2 stosuje się odpowiednio.
        2b. Główny Inspektor Inspekcji Nasiennej może, w drodze decyzji
         administracyjnej, zakazać hodowcy uznawania materiału siewnego danej
         odmiany za standardowy, jeżeli ten materiał wykazuje brak tożsamości
         lub hodowca nie stosuje się do obowiązujących wymagań dotyczących
         wytwarzania tego materiału.",
   e) ust. 3 otrzymuje brzmienie:
     "3. Za warunkowo kwalifikowany można uznać materiał siewny odmian
       zgłoszonych do rejestru.",
   f) dodaje się ust. 3a i 3b w brzmieniu:
      "3a. Z wnioskiem o uznanie materiału siewnego danej odmiany za warunkowo
         kwalifikowany może wystąpić wyłącznie hodowca tej odmiany po
         przyjęciu jej przez Centralny Ośrodek do urzędowych badań.
       3b. Za warunkowo kwalifikowany można uznać również materiał siewny,
         którego wytwarzanie rozpoczęto przed podjęciem decyzji o odmowie
         wpisania odmiany do rejestru.",
   g) w ust. 4 i 5 po wyrazie "zainteresowanego" dodaje się wyraz "hodowcy",
   h) ust. 6 otrzymuje brzmienie:
     "6. Warunkowo kwalifikowanego materiału siewnego nie uznaje się za
       kwalifikowany materiał siewny, jeżeli przyczyną odmowy wpisania odmiany
       do rejestru był brak odrębności zgłoszonej odmiany lub jeżeli jej
       wartość gospodarcza jest mniejsza od wartości gospodarczej odmian
       wpisanych do rejestru.",
   i) w ust. 7 skreśla się wyrazy "normom i innym";
25) art. 51 otrzymuje brzmienie:
       "Art. 51. Oceny materiału siewnego dokonuje, z zastrzeżeniem art. 55
              ust. 1, 1a, 2, 3a i 4, oraz jego kontrolę wykonuje Inspekcja
              Nasienna.";
26) dodaje się art. 52a w brzmieniu:
    "Art. 52a. 1. Wpływy Inspekcji Nasiennej, uzyskiwane ze świadczenia  usług
             laboratoryjnych i informatycznych oraz sprzedaży produkcji
             ogrodniczej i etykiet urzędowych, są środkami specjalnymi w
             rozumieniu ustawy z dnia 26 listopada 1998 r. o finansach
             publicznych i są gromadzone odpowiednio przez Głównego lub
             wojewódzkiego inspektora na wyodrębnionych rachunkach bankowych.
           2. Usługi laboratoryjne nie mogą dotyczyć materiału siewnego, który
             jest oceniany na podstawie ustawy.
           3. Środkami specjalnymi, o których mowa w ust. 1, dysponuje Główny
             lub wojewódzki inspektor, zgodnie z rocznym planem obejmującym
             przychody i rozchody.
           4. Środki specjalne, o których mowa  w ust. 1, przeznacza się na
             sfinansowanie kosztów świadczonych usług.
           5. W przypadku sfinansowania w pełni kosztów świadczonych usług
             pozostałe środki, o których mowa w ust. 1, mogą być przeznaczone
             na dofinansowanie kosztów działalności Głównego i wojewódzkiego
             Inspektoratu Inspekcji Nasiennej, w tym szkoleń i doskonalenia
             zawodowego pracowników.";
27) art. 54 otrzymuje brzmienie:
      "Art. 54. 1. Główny Inspektor koordynuje i nadzoruje działalność
             Inspekcji Nasiennej określoną w ustawie, w szczególności
             w zakresie:
           1) dokonywania oceny i kontroli materiału siewnego oraz uznawania go
             za kwalifikowany, warunkowo kwalifikowany, standardowy oraz
             handlowy,
           2) ustalania stopni kwalifikacji importowanego materiału siewnego,
           3) wydawania zezwoleń na:
               a) prowadzenie obrotu materiałem siewnym,
               b) wytwarzanie materiału szkółkarskiego drzew owocowych,
                 krzewów jagodowych i bylin.
         2. Główny Inspektor, niezależnie od zadań, o których mowa w ust. 1:
           1) opracowuje we współpracy z zainteresowanymi jednostkami naukowymi
             i badawczo-rozwojowymi, zasady oraz metody oceny i kontroli
             materiału siewnego,
           2) opracowuje, na podstawie informacji Centralnego Ośrodka, wykazy
             odmian, których materiał siewny może być uznany za kwalifikowany,
             warunkowo kwalifikowany lub standardowy,
           3) ustala wzory świadectw materiału siewnego,
           4) dokonuje oceny materiału siewnego, o której mowa w art. 55 ust.
             8, oraz przeprowadza lub zleca powtórną ocenę materiału siewnego,
             o którym mowa w art. 59 ust. 1 i 2,
           5) inicjuje i organizuje szkolenia zawodowe kwalifikatorów
             i próbobiorców materiału siewnego, o których mowa w art. 56,
           6) prowadzi rejestry:
             a) przedsiębiorców posiadających zezwolenia na prowadzenie obrotu
               materiałem siewnym na podstawie zezwoleń wydanych przez
               Wojewódzkiego Inspektora Inspekcji Nasiennej,
             b) producentów materiału siewnego i prowadzonych przez nich upraw
               nasiennych, na podstawie wniosków o kwalifikację polową tego
               materiału siewnego,
           7) publikuje informacje o produkcji kwalifikowanego materiału
             siewnego dla poszczególnych gatunków i odmian.";
28) w art. 55:
   a) dodaje się ust. 1a i 1b w brzmieniu:
       "1a. Oceny laboratoryjnej materiału siewnego niepodlegającego ocenie
          tożsamości w celu uznania go za kwalifikowany mogą dokonywać
          upoważnieni hodowcy w odniesieniu do materiału siewnego hodowanych
          przez nich odmian.
       1b. Oceny laboratoryjnej własnego materiału siewnego nieprzeznaczonego
          do dalszej reprodukcji, w celu uznania go za kwalifikowany, mogą
          dokonywać upoważnieni przedsiębiorcy prowadzący obrót tym
          materiałem.";
   b) dodaje się ust. 3a w brzmieniu:
       "3a. Oceny laboratoryjnej kwalifikowanego materiału siewnego w celu
          przedłużenia ważności świadectwa mogą dokonywać upoważnieni
          przedsiębiorcy w odniesieniu do posiadanego materiału siewnego.",
   c) dodaje się ust. 6, 7 i 8 w brzmieniu:
     "6. Oceny tożsamości dokonuje się dla materiału siewnego stanowiącego
       pierwsze rozmnożenie materiału hodowlanego, a także przeznaczonego na
       eksport i pochodzącego z importu oraz nie mniej niż 10% ocenianych
       partii materiału siewnego kwalifikowanego i standardowego.
     7. Przepis ust. 6 nie dotyczy prób materiału siewnego przeznaczonego do
       celów doświadczalnych ani materiału szkółkarskiego i sadzeniaka
       ziemniaka.
     8. Oceny tożsamości dokonuje Główny Inspektor. Główny Inspektor może
       zlecić dokonanie oceny tożsamości Centralnemu Ośrodkowi.";
29) w art. 56 ust. 3 otrzymuje brzmienie:
     "3. Kwalifikatorom i próbobiorcom przysługuje za dokonane czynności
       wynagrodzenie według stawek ustalonych przez Głównego Inspektora, na
       podstawie szczegółowych zasad określonych przez ministra właściwego do
       spraw rolnictwa, w drodze rozporządzenia, wydanego na podstawie art. 62
       pkt 4.";
30) w art. 57 w ust. 1 wyrazy "upoważnienia wymienione w art. 55 ust. 1 i 2"
  zastępuje się wyrazami "upoważnienia wymienione w art. 55 ust. 1, 1a, 2
  i 3a";
31) art. 58 otrzymuje brzmienie:
       "Art. 58. Ocena materiału siewnego, z wyjątkiem oceny tożsamości,
              dokonywana przez organy Inspekcji Nasiennej podlega opłacie.";
32) w art. 59 w ust. 4 po wyrazach "trzech dni" dodaje się wyrazy "a dla
  mieszańca kukurydzy w terminie jednego dnia";
33) dodaje się art. 59a i 59b w brzmieniu:
      "Art. 59a. 1.  Materiał siewny znajdujący się w obrocie, z wyłączeniem
             materiału szkółkarskiego, powinien być opakowany.
         2. Opakowanie materiału siewnego powinno być zabezpieczone w sposób
           trwały i uniemożliwiający jego otwarcie bez uszkodzenia.
      Art. 59b. 1. Materiał siewny znajdujący się w obrocie powinien być
             zaopatrzony w etykiety urzędowe lub etykiety przedsiębiorców.
         2. Etykiety powinny zawierać informacje zgodne z rejestrem i
           świadectwem.
         3. Etykiety urzędowe są stosowane  dla kwalifikowanego materiału
           siewnego, z wyjątkiem małych opakowań.
         4. Etykiety przedsiębiorców są stosowane  dla:
           1) kwalifikowanego materiału siewnego w małych opakowaniach,
           2) standardowego i handlowego materiału siewnego.
         5. Etykiety na małych opakowaniach mogą być zastąpione nalepką lub
           trwałym napisem na opakowaniu.
         6. Etykiety urzędowe, na wniosek przedsiębiorcy, wydaje odpłatnie
           wojewódzki inspektor.
         7. Wojewódzki inspektor może upoważnić przedsiębiorcę do wykonania
           etykiet urzędowych; przepis art. 57 stosuje się odpowiednio.";
34) w art. 60 dodaje się ust. 3 w brzmieniu:
       "3. Kontrolę jakości materiału siewnego przeprowadza się zgodnie z
         metodami oceny tego materiału. Jeżeli w wyniku kontroli stwierdzono
         inną jakość materiału siewnego w stosunku do oceny pierwotnej,
         wystawia się nowe świadectwo, które zastępuje świadectwo pierwotne w
         odniesieniu do całej lub części partii objętej kontrolą; przepisy
         art. 59 stosuje się odpowiednio.";
35) w art. 61:
   a) w ust. 1:
     - w pkt 1 po wyrazach "wytwarza się" dodaje się wyrazy "lub stosuje",
     - w pkt 2 po wyrazach "związanych z" dodaje się wyraz "nabywaniem,",
   b) w ust. 2 w pkt 1 skreśla się wyrazy "normom i";
36) art. 62 otrzymuje brzmienie:
    "Art. 62. Minister właściwy do spraw rolnictwa, w drodze rozporządzenia,
          określi:
           1) dopuszczalną wielkość produkcji w ciągu roku - materiału siewnego
             warunkowo kwalifikowanego dla poszczególnych roślin (grup roślin),
             uwzględniając potrzebę szybkiego wdrożenia do uprawy nowej
             odmiany,
           2) szczegółowe zasady składania wniosku o ocenę materiału siewnego,
             mając na uwadze zapewnienie prawidłowej oceny tego materiału,
           3) sposób i tryb przeprowadzania kontroli materiału siewnego, a w
             szczególności czas prowadzenia kontroli, sposób sporządzania
             dokumentacji i sposób postępowania pokontrolnego oraz sposób
             postępowania przy pobieraniu prób materiału siewnego, mając na
             uwadze zapewnienie prawidłowości przeprowadzania oceny materiału
             siewnego oraz zapewnienie przestrzegania zasad obrotu tym
             materiałem,
           4) szczegółowe zasady ustalania stawek wynagrodzeń kwalifikatorów i
             próbobiorców oraz stawki opłat za ocenę materiału siewnego " w
             porozumieniu z ministrem właściwym do spraw finansów publicznych,
             z uwzględnieniem:
             a) ryczałtowego wynagrodzenia, łącznie z pokryciem kosztów
               dojazdu do plantacji nasiennych,
             b) przeciętnego wynagrodzenia pracowników Inspekcji Nasiennej,
           5) szczegółowe zasady etykietowania materiału siewnego i wydawania
             etykiet urzędowych oraz treść informacji zamieszczanych na
             etykietach, mając na względzie informacje zawarte w rejestrze oraz
             świadectwach, a także konieczność identyfikacji materiału
             siewnego,
           6) rodzaje opakowań materiału siewnego, z uwzględnieniem opakowań
             małych, jako kryterium etykietowania kwalifikowanego materiału
             siewnego przez przedsiębiorców, oraz zasady i sposoby
             zabezpieczania opakowań, mając na uwadze postęp techniki w tej
             dziedzinie i rozwiązania stosowane przez międzynarodowe
             organizacje nasienne,
           7) terminy ważności świadectw oceny materiału siewnego w zależności
             od rośliny, wyników oceny oraz rodzaju opakowania, mając na uwadze
             konieczność zachowania zdolności kiełkowania nasion,
           8) które dokumenty dotyczące oceny materiału siewnego wystawione za
             granicą, uznaje się za równoważne świadectwom, mając na uwadze
             zapewnienie właściwej jakości materiału siewnego.";
37) w art. 63 dodaje się ust. 1a w brzmieniu:
  "1a. Przepis ust. 1 nie dotyczy:
     a) przedsiębiorców prowadzących wyłącznie sprzedaż detaliczną materiału
       siewnego,
      b) materiału siewnego roślin ozdobnych.";
38) w art. 64:
   a) w ust. 1:
     - pkt 1 otrzymuje brzmienie:
        "1) składać właściwemu terytorialnie wojewódzkiemu inspektorowi
         informacje dotyczące obrotu materiałem siewnym, w zakresie i terminie
         określonych przez ministra właściwego do spraw rolnictwa  w drodze
         rozporządzenia,
     - w pkt 2 kropkę zastępuje się przecinkiem i dodaje się pkt 3 w
       brzmieniu:
     "3) prowadzić dokumentację dotyczącą:
          a) wytwarzania materiału siewnego, w przypadku gdy został on przez
            nich wytworzony lub zakontraktowany,
          b) procesów technologicznych przerobu, a w szczególności czyszczenia,
            suszenia, sortowania, otoczkowania i zaprawiania,
        c) sposobu postępowania z materiałem siewnym nieuznanym za
         kwalifikowany lub standardowy,
          d) tworzenia partii materiału siewnego pochodzących od różnych
            producentów,
        e) tworzenia mieszanek nasiennych.",
   b) ust. 2 otrzymuje brzmienie:
     "2. Przepis ust. 1 pkt 3 nie dotyczy przedsiębiorców prowadzących
       wyłącznie obrót nabytym materiałem siewnym w opakowaniach.";
39) w art. 66:
   a) w ust. 1 w pkt 6 kropkę zastępuje się przecinkiem i dodaje się pkt 7-10 w
     brzmieniu:
     "7) handlowy materiał siewny roślin ozdobnych,
     8) warunkowo kwalifikowany materiał siewny,
     9)  handlowy materiał siewny populacji miejscowych mających szczególne
       znaczenie dla ochrony różnorodności biologicznej,
     10) materiał siewny roślin warzywnych rozmnażany wegetatywnie przeznaczony
       do sadzenia uzyskany z nasion kwalifikowanych lub standardowych odmian
       wpisanych do rejestru.",
   b) w ust. 2:
     - skreśla się pkt 3,
     - pkt 4 otrzymuje brzmienie:
         "4) handlowy materiał siewny odmian wpisanych do rejestru,",
     - dodaje się pkt 4a w brzmieniu:
         "4a) materiał siewny roślin warzywnych rozmnażany wegetatywnie,
           przeznaczony do sadzenia, uzyskany z nasion kwalifikowanych lub
           standardowych odmian niewpisanych do rejestru,",
   c) w ust. 4 na końcu skreśla się kropkę i dodaje wyrazy "i bylin.";
40) w art. 67:
   a) w ust. 2 skreśla się wyraz "Państwowa",
   b) dodaje się ust. 5 w brzmieniu:
     "5. Przedsiębiorca, który sprowadził z zagranicy materiał siewny, jest
       obowiązany niezwłocznie zgłosić do wojewódzkiego inspektora właściwego
       ze względu na siedzibę lub miejsce zamieszkania tego przedsiębiorcy
       ilość i rodzaj materiału siewnego oraz przedstawić dokumenty dotyczące
       kwalifikacji i jakości tego materiału.";
41) dodaje się art. 67a w brzmieniu:
    "Art. 67a. Minister właściwy do spraw rolnictwa, w drodze rozporządzenia,
           określi:
           1) zakres i terminy składania informacji, o której mowa w art. 64
             ust. 1 pkt 1,
           2) szczegółowe zasady prowadzenia dokumentacji, o której mowa w art.
             64 ust. 1 pkt 3, mając na uwadze specyfikę wytwarzania, przerobu i
             przygotowania materiału siewnego poszczególnych roślin,
           3) wykaz populacji miejscowych mających szczególne znaczenie dla
             różnorodności biologicznej, mając na uwadze zapotrzebowanie rynku
             na te populacje.";
42) art. 68 otrzymuje brzmienie:
    "Art. 68. Opłata hodowlana albo opłata licencyjna jest częścią wpływów
          finansowych hodowcy uzyskiwanych ze sprzedaży kwalifikowanego i
          standardowego materiału siewnego.";
43) w art. 69:
   a) ust. 1 otrzymuje brzmienie:
       "1. Przedsiębiorcy posiadający zezwolenie na prowadzenie obrotu
         uiszczają opłatę hodowlaną od materiału siewnego:
        1) wyprodukowanego w użytkowanym gospodarstwie rolnym lub
          2) zakupionego od producentów tego materiału, który przez
            przedsiębiorców został wprowadzony do obrotu lub użyty do siewu
            w użytkowanym gospodarstwie rolnym.",
   b) skreśla się ust. 2;
44) dodaje się rozdział 8a w brzmieniu:
                                 "Rozdział 8a
                               Opłaty sankcyjne
    Art. 72a. 1. Kto wprowadził do obrotu materiał siewny niezgodnie z
            warunkami określonymi w art. 66, jest obowiązany do wycofania go z
            obrotu na własny koszt oraz do wniesienia na rachunek urzędu
            skarbowego, właściwego ze względu na swoją siedzibę lub miejsce
            zamieszkania, opłatę sankcyjną stanowiącą 300% kwoty należnej za
            sprzedany materiał siewny.
           2. Stwierdzenie wprowadzenia materiału siewnego do obrotu niezgodnie
            z warunkami określonymi w art. 66, termin wycofania tego materiału
            siewnego z obrotu, ilość sprzedanego materiału siewnego oraz
            wysokość opłaty sankcyjnej, o której mowa w ust. 1, określa w
            drodze decyzji właściwy ze względu na siedzibę lub adres
            zamieszkania wprowadzającego do obrotu materiał siewny wojewódzki
            inspektor Inspekcji Nasiennej.
     Art. 72b. Opłata sankcyjna, o której mowa w art. 72a, stanowi dochód
           budżetu państwa i mają do niej zastosowanie przepisy działu III
           ustawy z dnia 29 sierpnia 1997 r. - Ordynacja podatkowa (Dz.U. Nr
           137, poz. 926, Nr 160, poz. 1083, z 1998 r. Nr 106, poz. 668 oraz z
           1999 r. Nr 11, poz. 95 i Nr 92, poz. 1062).
    Art. 72c. 1. Wojewódzki inspektor przekazuje kopię decyzji, o której mowa
            w art. 72a ust. 2, właściwemu urzędowi skarbowemu.
           2. W razie niewniesienia opłaty sankcyjnej wynikającej z decyzji, o
            której mowa w art. 72a ust. 2, właściwy urząd skarbowy zawiadamia
            o tym wojewódzkiego inspektora w celu wystawienia przez niego
            tytułu wykonawczego stanowiącego podstawę do przymusowego
            ściągnięcia tej kary w trybie przepisów o postępowaniu
            egzekucyjnym w administracji.";
45) w art. 73:
   a) w ust. 1:
     - dodaje się pkt 1a w brzmieniu:
        "1a) narusza wyłączne prawo hodowcy do odmiany, (art. 25)",
     - w pkt 3 skreśla się wyrazy "niewymieniony w art. 66 albo",
   b) w ust. 2:
     - pkt 3 otrzymuje brzmienie:
     "3) wytwarza materiał szkółkarski drzew owocowych, krzewów jagodowych i
       bylin bez zezwolenia (art. 45 ust. 1)",
     - dodaje się pkt 6-8 w brzmieniu:
       "6) nie stosuje etykiet i nie zabezpiecza opakowań z materiałem siewnym,
         zgodnie z art. 59a i 59b, lub podaje na etykietach informacje
         niezgodne z rejestrem bądź świadectwem (art. 59b ust. 2),
       7) nie prowadzi dokumentacji określonej w art. 64 ust. 1 pkt 3,
       8) nie zgłasza do wojewódzkiego inspektora materiału siewnego
         sprowadzonego z zagranicy, zgodnie z art. 67 ust. 5.".
   
                                    Art. 2.
1. Dotychczasowe wpisy odmian do rejestru, w tym odmian selekcjonowanych,
  zachowują ważność przez 10 lat od dnia wejścia w życie ustawy.
2. Do rejestru mogą być wpisane odmiany selekcjonowane, które w dniu wejścia w
  życie ustawy są poddawane urzędowym badaniom; przepis ust. 1 dotyczący
  ważności wpisu stosuje się odpowiednio.
                                    Art. 3.
Minister właściwy do spraw rolnictwa ogłosi w Dzienniku Ustaw Rzeczypospolitej
Polskiej jednolity tekst ustawy o nasiennictwie, z uwzględnieniem zmian
wynikających z przepisów ogłoszonych przed dniem wydania jednolitego tekstu.
                                       
                                    Art. 4.
Do czasu wydania przepisów wykonawczych przewidzianych w ustawie, nie dłużej
jednak niż przez rok od dnia jej wejścia w życie, zachowują moc dotychczasowe
przepisy wykonawcze, jeżeli nie są z nią sprzeczne.
                                    Art. 5.
Ustawa wchodzi w życie z dniem 1 listopada 2000 r.
