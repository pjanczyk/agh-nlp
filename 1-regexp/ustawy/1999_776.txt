



Dz.U. z 1999 r. Nr 70, poz. 776
                                        
                                        
                                        
                                     USTAWA
                             z dnia 22 lipca 1999 r.
                                        
                   o zmianie ustawy o badaniach i certyfikacji
                                        
                                        
                                     Art. 1.
W ustawie z dnia 3 kwietnia 1993 r. o badaniach i certyfikacji (Dz.U. Nr 55,
poz. 250, z 1994 r. Nr 27, poz. 96 oraz z 1997 r. Nr 104, poz. 661 i Nr 121,
poz. 770) wprowadza się następujące zmiany:
1) w art. 3 w pkt 17 kropkę zastępuje się przecinkiem i dodaje się pkt 18 w
  brzmieniu:
      "18) deklaracja zgodności producenta " oświadczenie producenta,
          stwierdzające na jego wyłączną odpowiedzialność, że wyrób, proces
          wytwórczy lub usługa są zgodne z określoną normą lub innym dokumentem
          normatywnym - deklaracja powinna być zgodna z wymaganiami Polskiej
          Normy.";
2) w art. 4 ust. 2 i 3 otrzymują brzmienie:
     "2. Minister właściwy do spraw gospodarki sprawuje nadzór nad Centrum.
     3. Organizację Centrum określa statut nadany przez Prezesa Rady Ministrów
       na wniosek ministra właściwego do spraw gospodarki, zaopiniowany przez
       Radę do Spraw Badań i Certyfikacji.";
3) art. 7 otrzymuje brzmienie:
     "Art. 7. Do zadań Centrum należy w szczególności:
         1) organizowanie i nadzorowanie systemu badań i certyfikacji,
         2) akredytowanie laboratoriów badawczych,
         3) akredytowanie jednostek certyfikujących,
         4) akredytowanie jednostek kontrolujących,
         5) certyfikowanie systemów jakości u dostawców,
         6) certyfikowanie auditorów,
         7) kontrolowanie:
           a) akredytowanych laboratoriów badawczych w zakresie ich
             działalności wynikającej z akredytacji,
           b) akredytowanych jednostek certyfikujących w zakresie ich
             działalności wynikającej z akredytacji,
           c) akredytowanych jednostek kontrolujących w zakresie ich
             działalności wynikającej z akredytacji,
           d) certyfikowanych systemów jakości u dostawców w zakresie
             stawianych im wymagań,
         8) organizowanie szkoleń i doskonalenie kadr na potrzeby badań i
           certyfikacji.";
4) w art. 8 ust. 2 i 3 otrzymują brzmienie:
     "2. Centrum może uznawać, zwłaszcza na zasadzie wzajemności, raporty z
       badań i certyfikaty zgodności członków organizacji, o których mowa w
       ust. 1, oraz deklaracje zgodności producenta, a także zawierać umowy z
       innymi organizacjami zagranicznymi o uznawaniu raportów z badań,
       certyfikatów zgodności i deklaracji zgodności producenta.
     3. Centrum może upoważnić krajowe jednostki certyfikujące do uznawania,
       zwłaszcza na zasadzie wzajemności, raportów z badań, certyfikatów
       zgodności i deklaracji zgodności producenta.";
5) w art. 10 ust. 2 otrzymuje brzmienie:
     "2. Minister właściwy do spraw pracy określi, w drodze rozporządzenia,
       zasady wynagradzania pracowników Centrum.";
6) w art. 11 ust. 1 i 4 otrzymują brzmienie:
     "1. Przy Centrum działa Rada do Spraw Badań i Certyfikacji, zwana dalej
       "Radą". Jest ona organem opiniodawczo-doradczym w zakresie akredytacji,
       badań i certyfikacji."
     "4. Prezes Rady Ministrów określi, w drodze rozporządzenia, liczbę
       członków Rady oraz regulamin działania Rady.";
7) art. 12 otrzymuje brzmienie:
      "Art. 12. Do zakresu działania Rady należy w szczególności:
        1) dokonywanie okresowych ocen stanu i kierunków rozwoju akredytacji,
         badań i certyfikacji,
        2) formułowanie propozycji i wyrażanie opinii w zakresie bieżącej
         realizacji zadań, o których mowa w art. 7,
        3) formułowanie propozycji zmian w przepisach prawnych w zakresie
         akredytacji, badań i certyfikacji.";
8) w art. 13:
   a) ust. 1 otrzymuje brzmienie:
     "1. Wyroby wyprodukowane w Polsce, a także wyroby importowane do Polski po
       raz pierwszy, mogące stwarzać zagrożenie, albo które służą ochronie lub
       ratowaniu życia, zdrowia i środowiska, podlegają - zależnie od stopnia
       zagrożenia - obowiązkowi:
        1) certyfikacji na zastrzeżony przez Centrum znak bezpieczeństwa i
         oznaczania tym znakiem lub
        2) wystawiania przez producenta, na jego wyłączną odpowiedzialność,
         deklaracji zgodności.",
   b) dodaje się ust. 1a-1c w brzmieniu:
     "1a. Wyroby, o których mowa w ust. 1,  wyprodukowane w Polsce, lub
       pochodzące z kraju, z którym Polska zawarła porozumienie w sprawie
       uznawania certyfikatu zgodności lub deklaracji producenta są dopuszczone
       do obrotu, po weryfikacji certyfikatu zgodności lub deklaracji zgodności
       producenta dokonywanej przez polskie jednostki certyfikujące.
     1b. Przepisu ust. 1a nie stosuje się do certyfikatów wydawanych przez
       polskie jednostki certyfikujące.
     1c. Czas weryfikacji dokumentu, o której mowa w ust. 1a, nie może
       przekroczyć 21 dni od dnia dostarczenia pełnej dokumentacji.",
   c) ust. 3 otrzymuje brzmienie:
     "3. Podstawą oceny wyrobów i usług, o których mowa w ust. 1 i 2, są
       Polskie Normy oraz właściwe przepisy prawne.",
   d) w ust. 5 w pkt 5 kropkę zastępuje się przecinkiem i dodaje się pkt 6 i 7
     w brzmieniu:
     "6) urządzeń medycznych w rozumieniu odrębnych przepisów,
     7) żywności (środków spożywczych, substancji dodatkowych dozwolonych i
       używek) w rozumieniu odrębnych przepisów.";
9) dodaje się art. 13a w brzmieniu:
     "Art. 13a.  Rada Ministrów określi, w drodze rozporządzenia, wykaz  wyrobów
            i  usług  z zakresu, o którym mowa w art. 13 ust. 1, 1a i 2,  w  tym
            wykaz  wyrobów  podlegających  obowiązkowej  certyfikacji  na   znak
            bezpieczeństwa.";
10) art. 16 otrzymuje brzmienie:
       "Art. 16. 1. Badań wyrobów, o których mowa w art. 13 ust. 1, art. 18 i
              art. 19, dokonują akredytowane laboratoria badawcze.
         2. Przepisu ust. 1 nie stosuje się do wyrobów, dla których wydawany
           jest dokument, o którym mowa w art. 13 ust. 1a, dopuszczający wyrób
           do obrotu.
         3. Zasady działania laboratoriów badawczych oraz zasady ich
           akredytacji są określone w Polskich Normach.
         4. Minister właściwy do spraw gospodarki, po zasięgnięciu opinii Rady,
           może określić, w drodze rozporządzenia, szczegółowy tryb akredytacji
           laboratoriów badawczych i jednostek kontrolujących.";
11) art. 17 skreśla się;
12) art. 18 otrzymuje brzmienie:
    "Art. 18. Właściwi ministrowie, po zasięgnięciu opinii Dyrektora Centrum,
           mogą określić, w drodze rozporządzenia, wyroby i usługi, które nie
           mogą być nabywane przez podległe im lub nadzorowane przez nich
           jednostki organizacyjne, jeżeli dostawca nie przedstawi
           odpowiedniego certyfikatu.";
13) w art. 20a skreśla się kropkę i dodaje wyrazy "oraz przepisów ustawy - Prawo
  o ruchu drogowym i innych przepisów dotyczących homologacji wyrobów.";
14) w art. 21:
   a) ust. 3 otrzymuje brzmienie:
     "3. Minister właściwy do spraw gospodarki, po zasięgnięciu opinii Rady,
       określi, w drodze rozporządzenia, tryb certyfikacji wyrobów.",
   b) dodaje się ust. 4 i 5 w brzmieniu:
     "4. Minister właściwy do spraw gospodarki, po zasięgnięciu opinii Rady,
       może określić, w drodze rozporządzenia, tryb akredytacji jednostek
       certyfikujących wyroby.
     5. Minister właściwy do spraw gospodarki może określić, w drodze
       rozporządzenia, tryb wydawania dokumentów dopuszczających do obrotu
       wyroby, o których mowa w art. 13 ust. 1a oraz rodzaje tych dokumentów.";
15) w art. 22 ust. 3 otrzymuje brzmienie:
     "3. Minister właściwy do spraw gospodarki, po zasięgnięciu opinii Rady,
       może określić, w drodze rozporządzenia, tryb akredytacji jednostek
       certyfikujących systemy jakości.";
16) w art. 23 ust. 3 otrzymuje brzmienie:
     "3. Minister właściwy do spraw gospodarki, po zasięgnięciu opinii Rady,
       określi, w drodze rozporządzenia, tryb certyfikacji auditorów.";
17) art. 24 skreśla się;
18) w art. 25:
   a) ust. 3 otrzymuje brzmienie:
     "3. Minister właściwy do spraw finansów publicznych, na wniosek ministra
       właściwego do spraw gospodarki, określi, w drodze rozporządzenia, sposób
       ustalania opłat za czynności związane z akredytacją, badaniami i
       certyfikacją oraz weryfikacją.",
   b) dodaje się ust. 4 w brzmieniu:
     "4. Minister właściwy do spraw finansów publicznych na wniosek ministra
       właściwego do spraw gospodarki, może określić, w drodze rozporządzenia,
       maksymalne wysokości opłat, o których mowa w ust. 3.";
19) w art. 26:
   a) ust. 1 otrzymuje brzmienie:
     "1. Przedsiębiorca, który wprowadził do obrotu wyroby podlegające
       oznaczaniu znakiem bezpieczeństwa, a nie oznaczone tym znakiem,
       wyprodukowane niezgodnie z wymaganiami stanowiącymi podstawę przyznania
       prawa stosowania tego znaku lub nie posiadające dokumentu
       dopuszczającego do obrotu, a także nie spełniające wymagań stanowiących
       podstawę do wydania tego dokumentu, jest obowiązany wpłacić do budżetu
       państwa kwotę stanowiącą 100% sumy uzyskanej ze sprzedaży
       zakwestionowanych wyrobów.",
   b) dodaje się ust. 3 w brzmieniu:
     "3. Minister właściwy do spraw finansów publicznych, na wniosek ministra
       właściwego do spraw gospodarki, określi, w drodze rozporządzenia, tryb
       stosowania sankcji, o których mowa w ust. 1 i 2 oraz okres za jaki
       sankcja może być wymierzona, ale nie dłuższy niż 3 lata.";
20) w art. 28:
   a) ust. 1 otrzymuje brzmienie:
     "1. Wpłaty z tytułu należności, o których mowa w art. 26 ust. 1 i 2,
       obciążają dochód po opodatkowaniu.",
   b) w ust. 2 wyrazy "art. 26" zastępuje się wyrazami "art. 26 ust. 1 i 2".
                                        
                                     Art. 2.
Do czasu wydania przepisów wykonawczych przewidzianych w ustawie zachowują moc
przepisy dotychczas obowiązujące, jeżeli nie są z nią sprzeczne, nie dłużej
jednak niż przez okres 6 miesięcy od dnia wejścia w życie ustawy.
                                        
                                     Art. 3.
Ustawa wchodzi w życie po upływie 14 dni od dnia ogłoszenia.
