



Dz.U. z 2001 r. Nr 8, poz. 64
                                        
                                        
                                        
                                     USTAWA
                           z dnia 11 stycznia 2001 r.
                                        
               o zmianie ustawy o systemie ubezpieczeń społecznych
                          oraz niektórych innych ustaw
                                        
                                        
                                     Art. 1.
W ustawie z dnia 13 października 1998 r. o systemie ubezpieczeń społecznych
(Dz.U. Nr 137, poz. 887, Nr 162, poz. 1118 i 1126, z 1999 r. Nr 26, poz. 228, Nr
60, poz. 636, Nr 72, poz. 802, Nr 78, poz. 875 i Nr 110, poz. 1256 oraz z 2000
r. Nr 9, poz. 118, Nr 95, poz. 1041, Nr 104, poz. 1104 i Nr 119, poz. 1249)
wprowadza się następujące zmiany:
1) w art. 4:
   a) w pkt 2:
       - w lit. a) na końcu dodaje się wyrazy "w tym z tytułu przebywania na
        urlopie wychowawczym albo pobierania zasiłku macierzyńskiego, z
        wyłączeniem osób, którym zasiłek wychowawczy lub macierzyński wypłaca
        Zakład, ",
       - w lit. c) na końcu dodaje się wyrazy "lub podlegają ubezpieczeniom
        społecznym z tytułu pobierania zasiłku macierzyńskiego, jeżeli zasiłek
        wypłaca ten podmiot",
       - lit. m) otrzymuje brzmienie:
        "m) Zakład - w stosunku do osób podlegających ubezpieczeniom społecznym
           z tytułu przebywania na urlopie wychowawczym pobierających zasiłek
           wychowawczy lub z tytułu pobierania zasiłku macierzyńskiego albo
           zasiłku w wysokości zasiłku macierzyńskiego, jeżeli zasiłki te
           wypłaca Zakład,",
       - po lit. r) dodaje się lit. s) w brzmieniu:
         "s) jednostka organizacyjna właściwa w sprawach zatrudnienia i
           przeciwdziałania bezrobociu - w stosunku do osób, których
           świadczenia pracownicze finansowane są ze środków Funduszu
           Gwarantowanych Świadczeń Pracowniczych, jeżeli świadczenia te
           wypłacane są bezpośrednio przez tę jednostkę,",
   b) w pkt 13 na końcu dodaje się przecinek oraz pkt 14-16 w brzmieniu:
      "14) numer NUSP - numer ubezpieczenia społecznego płatnika nadany przez
          Zakład,
       15) numer NIP - numer identyfikacji podatkowej nadany przez urząd
          skarbowy,
       16) rachunek bankowy - rachunek bankowy lub rachunek w spółdzielczej
          kasie oszczędnościowo-kredytowej przedsiębiorcy będącego jej
          członkiem.";
2) w art. 12 w ust. 2 skreśla się wyrazy "7a,";
3) w art. 13 w pkt 13 po wyrazach "zasiłek macierzyński" dodaje się wyrazy
  "albo zasiłek w wysokości zasiłku macierzyńskiego";
 4) w art. 16 w ust. 8 po wyrazach "zasiłek macierzyński" dodaje się wyrazy
  "albo zasiłek w wysokości zasiłku macierzyńskiego";
5) w art. 17:
   a) w ust. 1 wyrazy "i 5-13" zastępuje się wyrazami "5-7 i 9-13",
   b) po ust. 2 dodaje się ust. 2a w brzmieniu:
      "2a. Składki na ubezpieczenia emerytalne i rentowe ubezpieczonych, o
         których mowa w art. 16 ust. 8:
        1) obliczają płatnicy składek,
        2) opłaca Zakład.";
6) w art. 18:
   a) po ust. 4b dodaje się ust. 4c w brzmieniu:
      "4c. Podstawę wymiaru składek dla duchownych będących ubezpieczonymi, o
          których mowa w art. 9 ust. 1a, stanowi różnica pomiędzy kwotą
          najniższego wynagrodzenia a kwotą podstawy wymiaru składek na
          ubezpieczenia emerytalne i rentowe z tytułu stosunku pracy,
          członkostwa w spółdzielni lub służby.",
   b) w ust. 6 po wyrazach "zasiłek macierzyński" dodaje się wyrazy "albo
     zasiłek w wysokości zasiłku macierzyńskiego",
   c) w ust. 11 wyrazy "ust. 4 pkt 5" zastępuje się wyrazami "ust. 4 pkt 5 i
     ust. 4c";
7) w art. 19:
   a) skreśla się ust. 4,
   b) w ust. 6 na końcu dodaje się wyrazy " , z zastrzeżeniem ust. 6a",
   c) po ust. 6 dodaje się ust. 6a i 6b w brzmieniu:
       "6a. W przypadku gdy osoba, o której mowa w ust. 1, jest objęta
          ubezpieczeniami emerytalnym i rentowymi z kilku tytułów, sprawdzenia
          wysokości rocznej podstawy wymiaru składek Zakład dokonuje nie
          później niż w ciągu 3 miesięcy od dnia otrzymania imiennych raportów
          miesięcznych lub deklaracji rozliczeniowej.
       6b. Jeżeli w wyniku sprawdzenia wysokości rocznej podstawy wymiaru
          składek Zakład stwierdzi opłacenie składek od nadwyżki ponad kwotę
          określoną w ust. 1, informuje o tym niezwłocznie płatników składek i
          ubezpieczonego za pośrednictwem płatników składek.";
8) w art. 29 po ust. 1 dodaje się ust. 1a w brzmieniu:
      "1a. Odroczenie terminu płatności należności z tytułu składek oraz
         rozłożenie należności na raty następuje w formie umowy.";
9) w art. 33:
   a) w ust. 1 pkt 2 otrzymuje brzmienie:
     "2) konta płatników składek, oznaczone numerem NUSP, z zastrzeżeniem ust.
       3,",
   b) po ust. 1 dodaje się ust. 1a w brzmieniu:
     "1a. Numer NUSP nie może mieć ukrytego lub jawnego charakteru znaczącego,
       pozwalającego na określenie cech płatnika składek.",
   c) ust. 3 otrzymuje brzmienie:
     "3. Do czasu nadania numeru NUSP konto płatnika składek oznacza się
       numerem NIP, a w przypadku gdy płatnik składek nie posiada numeru NIP,
       do czasu jego uzyskania - numerem z krajowego rejestru urzędowego
       podmiotów gospodarki narodowej REGON, a jeżeli nie posiada również tego
       numeru - numerem PESEL lub serią i numerem dowodu osobistego albo
       paszportem.";
10) art. 35 otrzymuje brzmienie:
      "Art.35. 1. We wszystkich dokumentach związanych z ubezpieczeniami
             społecznymi, w tym z rozliczaniem i opłacaniem składek oraz
             przyznawaniem i wypłatą świadczeń określonych odrębnymi
             przepisami, należy podawać:
           1) w przypadku ubezpieczonych - numery PESEL i NIP, a w razie gdy
             ubezpieczonemu nie nadano tych numerów lub jednego z nich - serię i
             numer dowodu osobistego lub paszportu,
           2) w przypadku płatników składek " numery NUSP i NIP, z
             uwzględnieniem art. 43 ust. 7.
         2. W dokumentach związanych z ubezpieczeniami społecznymi dane
           identyfikacyjne płatnika składek w części dotyczącej numerów, o
           których mowa w ust. 1 pkt 2, uważa się za wystarczające, jeżeli
           poprawny jest co najmniej numer NUSP.
         3. Zakład może zwolnić płatników składek z obowiązku podawania numeru
           NIP w dokumentach związanych z ubezpieczeniami społecznymi.";
11) w art. 36:
   a) w ust. 2 wyrazy "11-18a, 20" zastępuje się wyrazami "11-20",
   b) po ust. 2 dodaje się ust. 2a w brzmieniu:
     "2a. Osoba przebywająca na urlopie wychowawczym lub pobierająca zasiłek
       macierzyński albo zasiłek w wysokości zasiłku macierzyńskiego
       zobowiązana jest poinformować płatnika składek o ustaleniu prawa do
       emerytury lub renty albo o podleganiu ubezpieczeniom społecznym z innego
       tytułu niż przebywanie na urlopie lub pobieranie zasiłku.",
   c) w ust. 3 wyrazy "pkt 5, 10 i 19" zastępuje się wyrazami "pkt 5 i 10",
   d) w ust. 4 wyrazy "ust. 4a i 5" zastępuje się wyrazami "ust. 4a, 5, 5a i
     9a",
   e) po ust. 5 dodaje się ust. 5a w brzmieniu:
     "5a. Pracownicy, o których mowa w art. 18 ust. 12, zgłaszani są do
       ubezpieczeń społecznych nie później niż w terminie rozliczania i
       opłacania składek za miesiąc, w którym powstał obowiązek ubezpieczeń
       społecznych.",
   f) w ust. 7 na końcu dodaje się wyrazy " , z wyłączeniem osób, o których
     mowa w art. 6 ust. 1 pkt 19",
   g) w ust. 9 po wyrazach "według ustalonego wzoru" dodaje się wyrazy " , z
     zastrzeżeniem ust. 9a",
   h) po ust. 9 dodaje się ust. 9a w brzmieniu:
     "9a. Zgłoszenia do ubezpieczeń osób, o których mowa w art. 6 ust. 1 pkt
       19, dokonuje się poprzez wykazanie ubezpieczonego w imiennym raporcie
       miesięcznym." ,
   i) w ust. 11 po wyrazach "zaistnienia tego faktu" dodaje się wyrazy " , z
     zastrzeżeniem ust. 12",
   j) po ust. 11 dodaje się ust. 12 w brzmieniu:
     "12. W przypadku pracowników, o których mowa w ust. 5a, zgłoszenie
       wyrejestrowania płatnik składek jest zobowiązany złożyć w terminie 30
       dni od dnia ustania stosunku pracy.";
12) w art. 39 ust. 2-4 otrzymują brzmienie:
     "2. W przypadku gdy ubezpieczony nie dopełni obowiązku określonego w ust.
       1, Zakład wzywa go na piśmie do zawarcia umowy z otwartym funduszem
       emerytalnym w terminie do dnia 10 stycznia. Jeżeli od daty otrzymania
       wezwania do dnia losowania jest mniej niż 30 dni, termin ten mija 10
       stycznia następnego roku kalendarzowego. Jeżeli ubezpieczony nie dopełni
       obowiązku zawarcia umowy w tych terminach, Zakład wyznacza otwarty
       fundusz emerytalny w drodze losowania.
     3. Zakład przeprowadza losowanie, o którym mowa w ust. 2, w ostatnim dniu
       roboczym stycznia, przy czym liczba ubezpieczonych uzyskujących
       członkostwo w poszczególnych otwartych funduszach, wyznaczonych w wyniku
       losowania, powinna być proporcjonalna do liczby członków tych funduszy
       na koniec grudnia poprzedniego roku.
     4. Zakład przekazuje na rachunek ubezpieczonego w wylosowanym otwartym
       funduszu emerytalnym nominalną wartość składek, o których mowa w art. 22
       ust. 3, podlegających odprowadzeniu do funduszu, w terminie wynikającym
       z art. 47 ust. 9, liczonym od następnego dnia roboczego po dniu
       przeprowadzenia losowania.";
13) w art. 40 w ust. 7 po wyrazach "od ubezpieczonego" dodaje się wyrazy "i
  płatnika";
14) w art. 41:
   a) w ust. 3 w pkt 5 na końcu dodaje się wyrazy " , z uwzględnieniem podziału
     na podmioty, które finansują składki",
   b) w ust. 8 po wyrazach "na piśmie" dodaje się wyrazy "lub w przypadku osób,
     o których mowa w art. 18 ust. 12, za zgodą ubezpieczonego w formie
     elektronicznej",
   c) w ust. 9 wyrazy "ust. 10" zastępuje się wyrazami "ust. 9a i 10",
   d) po ust. 9 dodaje się ust. 9a w brzmieniu:
     "9a. Informacja przekazywana ubezpieczonemu obejmuje także symbol kasy
       chorych, do której przekazywana jest składka na ubezpieczenie
       zdrowotne.",
   e) w ust. 10 po wyrazach "informację o pobranej składce" dodaje się wyrazy
     "oraz symbol kasy chorych, do której jest przekazywana składka,";
15) w art. 43:
   a) w ust. 4 wyrazy "dane, o których mowa w art. 35 pkt 1," zastępuje się
     wyrazami "numer NUSP, jeżeli płatnikowi składek nadano ten numer, oraz
     numery NIP i REGON, a w razie gdy płatnikowi składek nie nadano tych
     numerów lub jednego z nich - numer PESEL lub serię i numer dowodu
     osobistego albo paszportu,",
   b) w ust. 5 wyrazy "dane, o których mowa w art. 35 pkt 2" zastępuje się
     wyrazami "numer NUSP, jeżeli płatnikowi składek nadano ten numer, oraz
     numery NIP i REGON",
   c) po ust. 5 dodaje się ust. 6-8 w brzmieniu:
     "6. Zakład nadaje płatnikowi składek numer NUSP w drodze decyzji.
     7. Do czasu otrzymania decyzji, o której mowa w ust. 6, we wszystkich
       dokumentach związanych z ubezpieczeniami społecznymi płatnik składek
       podaje numery NIP i REGON, a jeżeli płatnikowi składek nie nadano tych
       numerów lub jednego z nich - numer PESEL lub serię i numer dowodu
       osobistego albo paszportu.
     8. Minister właściwy do spraw zabezpieczenia społecznego określi, w drodze
       rozporządzenia, szczegółowe zasady i tryb nadawania przez Zakład
       płatnikom składek numeru NUSP, w tym w razie sukcesji, mając na
       względzie zapewnienie prawidłowej identyfikacji płatników składek.";
16) w art. 45 w pkt 1 wyrazy "dane, o których mowa w art. 35 pkt 2" zastępuje
  się wyrazami "numery NUSP, NIP i REGON , a jeżeli płatnikowi składek nie
  nadano tych numerów lub jednego z nich - numer PESEL lub serię i numer dowodu
  osobistego albo paszportu";
17) w art. 46:
   a) w ust. 4:
     - w pkt 4 na końcu dodaje się wyrazy "oraz kwoty wynagrodzeń z tytułu
       niezdolności do pracy" ,
     - w pkt 6 w lit. a) na końcu dodaje się wyrazy "uwzględniając podział na
       podmioty, które finansują składki",
   b) po ust. 4 dodaje się ust. 5 i 6 w brzmieniu:
     "5. Płatnicy składek zobowiązani do wykazywania w dokumentach
       ubezpieczeniowych zasiłków oraz finansowanych z budżetu państwa zasiłków
       i innych świadczeń, podlegających rozliczeniu w ciężar składek lub
       wynagrodzeń z tytułu niezdolności do pracy, przekazują do Zakładu:
         1) w terminie do dnia 28 lutego 2001 r. informację zawierającą dane
           identyfikacyjne oraz dane o tych zasiłkach, świadczeniach lub
           wynagrodzeniach wypłaconych w okresie od dnia 1 grudnia 1999 r. do
           dnia 30 listopada 2000 r.,
         2) w terminie do dnia 31 stycznia 2002 r. informację zawierającą dane
           identyfikacyjne oraz dane o tych zasiłkach, świadczeniach lub
           wynagrodzeniach wypłaconych w okresie od dnia 1 grudnia 2000 r. do
           dnia 30 listopada 2001 r.
     6. Minister właściwy do spraw zabezpieczenia społecznego określi, w drodze
       rozporządzenia, wzór informacji, o której mowa w ust. 5, oraz sposób jej
       sporządzenia, przekazywania, a także korygowania, kierując się potrzebą
       zapewnienia prawidłowości i kompletności danych gromadzonych na kontach
       płatników składek i kontach ubezpieczonych.";
18) w art. 47:
   a) po ust. 4a dodaje się ust. 4b-4d w brzmieniu:
       "4b. Płatnik składek zobowiązany jest opłacać należności z tytułu
         składek, o których mowa w ust. 4, w formie bezgotówkowej w drodze
         obciążenia rachunku bankowego płatnika składek, z zastrzeżeniem ust.
         4c.
       4c. Przepisu ust. 4b nie stosuje się do płatników składek będących
         osobami fizycznymi, jeżeli nie prowadzą pozarolniczej działalności
         gospodarczej w rozumieniu przepisów o działalności gospodarczej lub
         innych przepisów szczególnych.
     4d. W przypadku stwierdzenia niezgodności danych identyfikacyjnych
       płatnika składek, o którym mowa w ust. 4b, podanych w zleceniu
       płatniczym z danymi z Centralnego Rejestru Płatników Składek, Zakład
       informuje instytucję prowadzącą rachunek bankowy płatnika składek o
       obowiązku przeprowadzenia postępowania wyjaśniającego w celu
       wyeliminowania tych niezgodności.",
   b) w ust. 5 po wyrazach "przekazywane są" dodaje się wyrazy "w formie, o
     której mowa w art. 49 ust. 3a,",
   c) po ust. 5 dodaje się ust. 5a w brzmieniu:
       "5a. Zlecenia płatnicze przekazywane w formie innej niż forma, o której
          mowa w art. 49 ust. 3a, nie są przyjmowane.",
   d) po ust. 8 dodaje się ust. 8a w brzmieniu:
      "8a. Instytucje obsługujące wpłaty składek są zobowiązane do
          zawiadamiania Zakładu o błędach stwierdzonych w zleceniu płatniczym,
          o którym mowa w ust. 5, w formie elektronicznej lub pisemnej.",
   e) w ust. 9 wyrazy "2 dni" zastępuje się wyrazami "10 dni" i skreśla wyrazy
     " , z zastrzeżeniem ust. 11 oraz art. 118",
   f) w ust. 10a po wyrazie "w terminie" skreśla się przecinek i dodaje wyrazy
     "z przyczyn leżących po stronie Zakładu" oraz skreśla się wyrazy " , z
     uwzględnieniem ust. 10c",
   g) ust. 10c i 10d otrzymują brzmienie:
      "10c. W przypadku nieprzekazania lub przekazania błędnego imiennego
          raportu miesięcznego, deklaracji rozliczeniowej, dokumentu
          płatniczego lub zlecenia płatniczego Zakład wymierza płatnikowi
          składek lub instytucji obsługującej wpłaty składek dodatkową opłatę.
       10d. Dodatkową opłatę, o której mowa w ust. 10c, Zakład ustala w
          wysokości nie wyższej niż iloczyn stawki odsetek określonej
          przepisami  Kodeksu cywilnego ustalonej w stosunku rocznym i kwoty
          składek wynikającej ze złożonego po terminie lub błędnego dokumentu
          płatniczego, imiennego raportu miesięcznego lub deklaracji
          rozliczeniowej albo kwoty określonej w złożonym po terminie lub
          błędnym zleceniu płatniczym.",
   h) ust. 10h otrzymuje brzmienie:
       "10h. Jeżeli ubezpieczony, którego dotyczą dokumenty wymienione w ust.
          10c, jest członkiem otwartego funduszu emerytalnego, Zakład
          przekazuje na rachunek ubezpieczonego w funduszu część pobranej
          dodatkowej opłaty w wysokości iloczynu stawki odsetek określonej
          przepisami Kodeksu cywilnego ustalonej w stosunku rocznym i kwoty
          odprowadzanych składek.",
 i) skreśla się ust. 11-13;
19) po art. 47 dodaje się art. 47a w brzmieniu:
      "Art.47a. 1. Płatnicy składek zobowiązani są przekazywać zgłoszenia do
             ubezpieczeń społecznych, o których mowa w art. 36 ust. 10, imienne
             raporty miesięczne, o których mowa w art. 41 ust. 3, zgłoszenia
             płatnika składek, o których mowa w art. 43 ust. 4 i 5, deklaracje
             rozliczeniowe, o których mowa w art. 46 ust. 4, inne dokumenty
             niezbędne do prowadzenia kont płatników składek i kont
             ubezpieczonych oraz korekty tych dokumentów poprzez teletransmisję
             danych w formie dokumentu elektronicznego z aktualnego programu
             informatycznego udostępnionego przez Zakład, z zastrzeżeniem ust.
             2 i 3.
         2. Płatnicy składek rozliczający składki nie więcej niż za 20 osób
           mogą przekazywać dokumenty, o których mowa w ust. 1, w formie
           dokumentu pisemnego według ustalonego wzoru albo w formie wydruku z
           aktualnego programu informatycznego udostępnionego przez Zakład.
         3. Zakład może upoważnić płatnika składek rozliczającego składki lub
           składki na ubezpieczenie zdrowotne więcej niż za 1000 osób do
           przekazywania dokumentów, o których mowa w ust. 1, poprzez nośniki
           elektroniczne w formie dokumentu elektronicznego z aktualnego
           programu informatycznego udostępnionego przez Zakład.
         4. Dokumenty przekazywane w sposób niezgodny z wymogami określonymi w
           ust. 1 i 2 nie są przez Zakład przyjmowane, co jest równoznaczne z
           nieprzekazaniem dokumentów.
         5. Zakład nie przyjmuje dokumentów, o których mowa w ust. 1 i 2, które
           nie mogą być przetworzone przy użyciu technologii automatycznego
           odczytu stosowanej przez Zakład, co traktuje się jak nieprzekazanie
           dokumentów.
         6. Płatnikom składek, o których mowa w ust. 1, Zakład ma prawo
           przekazywać informacje w formie dokumentu elektronicznego poprzez
           teletransmisję danych.
         7. Minister właściwy do spraw zabezpieczenia społecznego określi, w
           drodze rozporządzenia, warunki, jakie muszą spełnić płatnicy składek
           przekazujący dokumenty, o których mowa w ust. 1, w formie dokumentu
           elektronicznego poprzez teletransmisję danych, uwzględniając
           potrzebę zapewnienia warunków niezbędnych dla prawidłowego
           przekazywania dokumentów.";
20) w art. 48 w ust. 1 skreśla się wyrazy " , nie będąc z tego obowiązku
  zwolniony,";
21) skreśla się art. 48a;
22) w art. 49:
   a) po ust. 3 dodaje się ust. 3a w brzmieniu:
     "3a. Minister właściwy do spraw zabezpieczenia społecznego, po
         zasięgnięciu opinii Prezesa Narodowego Banku Polskiego, kierując się
         potrzebą zapewnienia prawidłowości ewidencjonowania składek, określi w
         drodze rozporządzenia:
         1) szczegółowe informacje przekazywane w zleceniu płatniczym, o którym
           mowa w art. 47 ust. 5, oraz format elektronicznego zlecenia
           płatniczego,
         2) informacje przekazywane przez instytucje obsługujące wpłaty
           składek, niezbędne do dokonania korekty zlecenia płatniczego, oraz
           format zawiadomienia o korekcie zlecenia płatniczego przekazywanego
           w formie elektronicznej.",
   b) w ust. 4 wyrazy "ust. 2 i 3" zastępuje się wyrazami "ust. 2-3a";
23) w art. 50:
   a) w ust. 1 wyrazy "30 kwietnia" zastępuje się wyrazami "31 sierpnia" ,
   b) w ust. 4 na końcu dodaje się wyrazy " , z zastrzeżeniem ust. 5 i 6",
   c) po ust. 4 dodaje się ust. 5 i 6 w brzmieniu:
     "5. Do czasu otrzymania przez ubezpieczonego pierwszej informacji, o
       której mowa w ust. 1, dane zgromadzone na koncie ubezpieczonego
       udostępnia się ustnie na ustny wniosek zgłoszony osobiście przez
       ubezpieczonego, którego dotyczą informacje zawarte na koncie, w
       jednostce organizacyjnej Zakładu.
     6. Dane zgromadzone na koncie ubezpieczonego, udostępnione ustnie, na
       wniosek ubezpieczonego Zakład potwierdza pisemnie.";
24) w art. 52:
    a) w ust. 1 w pkt 3 po wyrazach "których wypłatę zlecono Zakładowi, z
     wyjątkiem" dodaje się wyrazy "świadczeń finansowanych z odrębnych
     rozdziałów budżetowych oraz",
   b) skreśla się ust. 3;
25) w art. 55 w pkt 2 wyrazy "a także koszty prewencji rentowej" zastępuje się
  wyrazami "a także wydatki na prewencję rentową";
26) art. 57 otrzymuje brzmienie:
    "Art. 57. W ustawie budżetowej określa się corocznie kwotę wydatków na
           prewencję rentową w wysokości do 0,4% wydatków na świadczenia z
           ubezpieczenia emerytalnego, rentowego, chorobowego i wypadkowego,
           przewidzianych w planie finansowym FUS na dany rok budżetowy.";
27) w art. 59:
   a) w ust. 1 wyrazy "z zastrzeżeniem art. 112 ust. 1" zastępuje się wyrazami
     "z zastrzeżeniem ust. 3 i art. 112 ust. 1",
   b) po ust. 2 dodaje się ust. 3 w brzmieniu:
     "3. Koszty bieżącego zarządzania środkami FRD finansowane są z jego
       środków. Wysokość środków na zarządzanie określana jest corocznie w
       planie finansowym FRD.";
28) w art. 61 ust. 3 i 4 otrzymują brzmienie:
     "3. Prognoza, o której mowa w ust. 1, sporządzana jest przez Zarząd
       Zakładu.
     4. Prognoza, o której mowa w ust. 3, jest przedstawiana Radzie Ministrów
       corocznie do dnia 31 marca wraz z opinią licencjonowanego aktuariusza
       działającego na podstawie przepisów o działalności ubezpieczeniowej.
       Wyboru aktuariusza dokonuje minister właściwy do spraw zabezpieczenia
       społecznego w drodze konkursu.";
29) w art. 65 ust. 3 otrzymuje brzmienie:
     "3. Minister właściwy do spraw zabezpieczenia społecznego, w porozumieniu
       z ministrem właściwym do spraw finansów publicznych, określa, w drodze
       rozporządzenia, wzór umowy o zarządzanie, dopuszczalne proporcje udziału
       poszczególnych lokat oraz szczegółowe zasady i tryb ustalania kosztów, o
       których mowa w art. 59 ust. 3, a także może określić inne dopuszczalne
       formy lokowania środków FRD, z uwzględnieniem ryzyka inwestycyjnego oraz
       celów powołania FRD.";
30) w art. 69:
   a) w ust. 1 w pkt 1 wyrazy "rehabilitację leczniczą osób" zastępuje się
     wyrazami "rehabilitację leczniczą ubezpieczonych",
   b) ust. 2 otrzymuje brzmienie:
     "2. W ramach prewencji rentowej Zakład:
           1) kieruje ubezpieczonych i osoby, o których mowa w ust. 1 pkt 1, do
            ośrodków rehabilitacyjnych,
           2) może tworzyć i prowadzić własne ośrodki rehabilitacyjne,
           3) udziela zamówień na usługi rehabilitacyjne w innych ośrodkach,
           4) prowadzi we własnym zakresie badania i analizy przyczyn
            niezdolności do pracy,
           5) może zamawiać przeprowadzanie przez inne podmioty badań naukowych
            dotyczących przyczyn niezdolności do pracy oraz metod  i rozwiązań
            zapobiegających niezdolności do pracy,
           6) może finansować inne działania dotyczące prewencji rentowej.",
   c) w ust. 4:
     - skreśla się pkt 2,
     - w pkt 3 skreśla się wyrazy "świadczenia i";
31) po art. 71 dodaje się art. 71a w brzmieniu:
    "Art. 71a. 1. Zakład może przesyłać pisma i decyzje zwykłą przesyłką
             listową.
         2. W razie sporu ciężar dowodu doręczenia pisma lub decyzji, o których
           mowa w ust. 1, spoczywa na Zakładzie.";
32) w art. 74 w ust. 3 po pkt 9 dodaje się pkt 10 w brzmieniu:
      "10) sporządzanie wieloletniej prognozy kroczącej dochodów i wydatków
         funduszu emerytalnego, o której mowa w art. 61 ust. 3.";
33) w art. 76 w ust. 1 po pkt 6 dodaje się pkt 6a i 6b w brzmieniu:
    "6a) dodatkowej opłaty, o której mowa w art. 47 ust. 10c, w części
       nieprzekazanej na rachunek ubezpieczonego w otwartym funduszu
       emerytalnym,
    6b) oprocentowania środków Zakładu na rachunkach bankowych,";
34) w art. 84 ust. 6 otrzymuje brzmienie:
     "6. Jeżeli pobranie nienależnych świadczeń zostało spowodowane
       przekazaniem przez płatnika składek lub inny podmiot nieprawdziwych
       danych mających wpływ na prawo do świadczeń lub na ich wysokość,
       obowiązek zwrotu tych świadczeń wraz z odsetkami, o których mowa w ust.
       1, obciąża odpowiednio płatnika składek lub inny podmiot.";
35) w art. 86 w ust. 2 w pkt 5 kropkę zastępuje się przecinkiem i dodaje pkt 6 w
  brzmieniu:
      "6) dokonywanie oględzin składników majątku płatników składek
         zalegających z opłatą należności z tytułu składek.";
36) w art. 87 w ust. 1 po pkt 1 dodaje się pkt 1a w brzmieniu:
   "1a) dokonywać oględzin składników majątku płatników składek zalegających z
       opłatą należności z tytułu składek,";
37) w art. 88 w ust. 1 po pkt 1 dodaje się pkt 1a w brzmieniu:
   "1a) udostępniać do oględzin składniki majątku, których badanie wchodzi w
     zakres kontroli, jeżeli zalegają z opłatą należności z tytułu składek,";
38) w art. 89 w ust. 5 po wyrazach "z zeznań świadków" dodaje się wyrazy "lub
  oględzin";
39) po art. 91 dodaje się art. 91a w brzmieniu:
    "Art. 91a. 1. Z oględzin składników majątku płatnika składek sporządza się
             protokół, który podpisują osoby uczestniczące w oględzinach.
         2. Do protokołu, o którym mowa w ust. 1, stosuje się tryb określony w
           art. 91 ust. 1 i 2 dla protokołu kontroli.";
40) w art. 98 w ust. 1 po pkt 6 dodaje się pkt 7 w brzmieniu:
     "7) nie dopełnia obowiązku przekazywania dokumentów związanych z
       ubezpieczeniami społecznymi i ubezpieczeniem zdrowotnym w formie
       określonej w art. 47a ust. 1 i 2.";
41) w art. 114 po ust. 4 dodaje się ust. 5 w brzmieniu:
     "5. Przepisy ust. 1-4 stosuje się odpowiednio do nieruchomości, w stosunku
       do których Zakład nabył przed dniem 1 stycznia 1999 r. prawo użytkowania
       wieczystego na rzecz Skarbu Państwa. W tym przypadku Zakład nabywa prawo
       użytkowania wieczystego gruntów oraz własność położonych na tych
       gruntach budynków i budowli lub innych części składowych.";
42) skreśla się art. 118.
                                        
                                     Art. 2.
W ustawie z dnia 28 lipca 1983 r. o podatku od spadków i darowizn (Dz.U. z 1997
r. Nr 16, poz. 89, Nr 137, poz. 926, Nr 139, poz. 932 oraz z 2000 r. Nr 22, poz.
270 i Nr 120, poz. 1268) w art. 3 po pkt 4 dodaje się pkt 5 w brzmieniu:
   "5) nabycie w drodze spadku środków zgromadzonych na rachunku zmarłego
     członka otwartego funduszu emerytalnego,".
   
                                     Art. 3.
W ustawie z dnia 26 lipca 1991 r. o podatku dochodowym od osób fizycznych (Dz.U.
z 2000 r. Nr 14, poz. 176, Nr 22, poz. 270, Nr 60, poz. 703, Nr 70, poz. 816, Nr
104, poz. 1104, Nr 117, poz. 1228 i Nr 122, poz. 1324) wprowadza się następujące
zmiany:
1) w art. 30 w ust. 1:
   a) w pkt 9 wyrazy "lub członkowie jego najbliższej rodziny" zastępuje się
     wyrazami "lub spadkobiercy",
   b) w pkt 11 kropkę zastępuje się przecinkiem i dodaje pkt 12 w brzmieniu:
      "12) od kwot jednorazowo wypłacanych przez otwarty fundusz emerytalny
         członkowi funduszu, któremu rachunek funduszu otwarto w związku ze
         śmiercią jego współmałżonka - w wysokości 20% uzyskanego przychodu.";
2) w art. 41 w ust. 4a po wyrazach "pkt 9" dodaje się wyrazy "i 12".
                                        
                                     Art. 4.
W ustawie z dnia 14 grudnia 1995 r. o spółdzielczych kasach oszczędnościowokredytowych
(Dz.U. z 1996 r. Nr 1, poz. 2 i z 1999 r. Nr 101, poz. 1178)
wprowadza się następujące zmiany:
1) w art. 3 po ust. 1 dodaje się ust. 1a w brzmieniu:
    "1a. Do rozliczeń, o których mowa w ust. 1, stosuje się odpowiednio
       przepisy ustawy z dnia 29 sierpnia 1997 r. - Prawo bankowe (Dz.U. Nr
       140, poz. 939, z 1998 r. Nr 160, poz. 1063 i Nr 162, poz. 1118, z 1999
       r. Nr 11, poz. 95 i Nr 40, poz. 399 oraz z 2000 r. Nr 93, poz. 1027 i Nr
       94, poz. 1037) o bankowych rozliczeniach pieniężnych.";
2) w art. 35 po pkt 8 dodaje się pkt 8a w brzmieniu:
    "8a) pośredniczy w przeprowadzaniu rozliczeń, o których mowa w art. 3 ust.
      1,".
                                        
                                     Art. 5.
W ustawie z dnia 6 lutego 1997 r. o powszechnym ubezpieczeniu zdrowotnym (Dz.U.
Nr 28, poz. 153, Nr 75, poz. 468, z 1998 r. Nr 117, poz. 756, Nr 137, poz. 887,
Nr 144, poz. 929, Nr 162, poz. 1116, z 1999 r. Nr 45, poz. 439, Nr 49, poz. 483,
Nr 63, poz. 700, Nr 70, poz. 777, Nr 72, poz. 802, Nr 109, poz. 1236, Nr 110,
poz. 1255 i 1256 oraz z 2000 r. Nr 12, poz. 136, Nr 18, poz. 230, Nr 95, poz.
1041 i Nr 122, poz. 1314 i poz. 1324) wprowadza się następujące zmiany:
1) w art. 16:
   a) po ust. 7 dodaje się ust. 7a i 7b w brzmieniu:
    "7a. Osoby korzystające z urlopu wychowawczego zgłasza do ubezpieczenia
       zdrowotnego, w imiennym raporcie miesięcznym kierowanym do Zakładu
       Ubezpieczeń Społecznych, pracodawca albo rolnicza spółdzielnia
       produkcyjna, z zastrzeżeniem ust. 7b.
     7b. Zakład Ubezpieczeń Społecznych zgłasza do ubezpieczenia zdrowotnego
       osoby korzystające z urlopu wychowawczego, którym wypłaca zasiłek
       wychowawczy.",
   b) w ust. 11 wyrazy "w ust. 1-10" zastępuje się wyrazami "w ust. 1-7 i 810";

2) w art. 24 po ust. 9 dodaje się ust. 10 w brzmieniu:
    "10. Za osoby korzystające z urlopu wychowawczego składki na ubezpieczenie
       zdrowotne oblicza pracodawca, rolnicza spółdzielnia produkcyjna albo
       Zakład Ubezpieczeń Społecznych, jeżeli wypłaca zasiłek wychowawczy.".
                                     Art. 6.
W ustawie z dnia 28 sierpnia 1997 r. o organizacji i funkcjonowaniu funduszy
emerytalnych (Dz.U. Nr 139, poz. 934, z 1998 r. Nr 98, poz. 610, Nr 106, poz.
668 i Nr 162, poz. 1118, z 1999 r. Nr 110, poz. 1256 oraz z 2000 r. Nr 60, poz.
702) wprowadza się następujące zmiany:
1) po art. 129 dodaje się art. 129a w brzmieniu:
    "Art. 129a. 1. Osoby, którym na podstawie art. 128, otwarty fundusz
             emerytalny otworzył rachunek, mają prawo do jednorazowej wypłaty
             wszystkich środków zgromadzonych na rachunku, w terminie 14 dni od
             daty złożenia wniosku w razie:
           1) złożenia wniosku wraz z decyzją przyznającą emeryturę,
             zaopatrzenie emerytalne, emeryturę dla rolników lub uposażenie w
             stanie spoczynku,
           2) nie nabycia prawa do emerytury, o ile ukończyły 60 lat w
             przypadku kobiet i 65 lat w przypadku mężczyzn,
           3) złożenia wniosku przez osoby urodzone przed dniem 1 stycznia 1969
             r., jeżeli zgromadzone na ich rachunku środki nie są wyższe od
             kwoty stanowiącej:
             a) 50% przeciętnego wynagrodzenia, o którym mowa w art. 20 pkt 3
               ustawy o emeryturach i rentach z Funduszu Ubezpieczeń
               Społecznych, jeżeli otwarcie rachunku nastąpiło przed dniem 1
               stycznia 2002 r.,
             b) 150% przeciętnego wynagrodzenia, o którym mowa w art. 20 pkt 3
               ustawy o emeryturach i rentach z Funduszu Ubezpieczeń
               Społecznych, jeżeli otwarcie rachunku nastąpiło po dniu 1
               stycznia 2002 r.
         2. Osoby, które mają prawo do wcześniejszej emerytury na podstawie
           odrębnych przepisów, a którym otwarty fundusz emerytalny otworzył
           rachunek na podstawie art. 128, nie tracą prawa do wcześniejszej
           emerytury.
         3. Ubezpieczonym, o których mowa w art. 111 ust. 3 i 6 ustawy z dnia
           13 października 1998 r. o systemie ubezpieczeń społecznych (Dz.U. Nr
           137, poz. 887, Nr 162, poz. 1118 i 1126, z 1999 r. Nr 26, poz. 228,
           Nr 60, poz. 636, Nr 72, poz. 802, Nr 78, poz. 875, Nr 110, poz. 1256
           oraz z 2000 r. Nr 9, poz. 118, Nr 95, poz. 1041, Nr 104, poz. 1104 i
           Nr 119, poz. 1249), którzy uzyskali członkostwo w otwartym funduszu
           emerytalnym na podstawie art. 128, Zakład nie odprowadza na rachunek
           w otwartym funduszu emerytalnym części składki, o której mowa w art.
           22 ust. 3 ustawy o systemie ubezpieczeń społecznych.
         4. Jeżeli ubezpieczonym, o których mowa w ust. 3, Zakład odprowadził
           na rachunek w otwartym funduszu emerytalnym część składki, o której
           mowa w art. 22 ust. 3 ustawy o systemie ubezpieczeń społecznych,
           składka ta podlega zwrotowi na zasadach określonych dla nienależnie
           opłaconej składki odprowadzonej do otwartego funduszu emerytalnego.
         5. Przepisu ust. 1 nie stosuje się do osób urodzonych po dniu 31
           grudnia 1968 r., które po dniu otwarcia rachunku na podstawie art.
           128 opłacały składkę na ubezpieczenia społeczne.";
2) w art. 132:
   a) ust. 1 otrzymuje brzmienie:
     "1. Środki zgromadzone na rachunku zmarłego członka otwartego funduszu
       emerytalnego, które nie zostaną wykorzystane zgodnie z art. 131,
       przekazywane są osobom wskazanym przez zmarłego, zgodnie z art. 82 ust.
       1, a w przypadku ich braku wchodzą w skład spadku.",
   b) skreśla się ust. 2,
   c) w ust. 3 skreśla się wyrazy "lub członkowi jego najbliższej rodziny",
   d) w ust. 4 skreśla się wyrazy "lub członka jego najbliższej rodziny",
   e) po ust. 4 dodaje się ust. 4a w brzmieniu:
     "4a. Przepisy ust. 3 i 4 stosuje się odpowiednio do spadkobierców, którzy
       dodatkowo obowiązani są przedłożyć funduszowi prawomocne stwierdzenie
       nabycia spadku.".
                                     Art. 7.
W ustawie z dnia 29 sierpnia 1997 r. o Narodowym Banku Polskim (Dz.U. Nr 140,
poz. 938, z 1998 r. Nr 160, poz. 1063 oraz z 2000 r. Nr 53, poz. 648, Nr 62,
poz. 718 i Nr 119, poz. 1252) w art. 51 w ust. 1 po pkt 3 dodaje się pkt 3a w
brzmieniu:
  "3a) Krajowej Spółdzielczej Kasy Oszczędnościowo-Kredytowej - dla celów
      przeprowadzania rozliczeń, o których mowa w art. 3 w ust. 1 ustawy z dnia
      14 grudnia 1995 r. o spółdzielczych kasach oszędnościowo-kredytowych
      (Dz.U. z 1996 r. Nr 1, poz. 2 i z 1999 r. Nr 101, poz. 1178),".
                                        
                                     Art. 8.
W ustawie z dnia 29 sierpnia 1997 r. - Prawo bankowe (Dz.U. Nr 140, poz. 939, z
1998 r. Nr 160, poz. 1063 i Nr 162, poz. 1118, z 1999 r. Nr 11, poz. 95 i Nr 40,
poz. 399 oraz z 2000 r. Nr 93, poz. 1027, Nr 94, poz. 1037, Nr 114, poz. 1191,
Nr 116, poz. 1216, Nr 119, poz. 1252 i Nr 122, poz. 1316) w art. 50 po ust. 3
dodaje się ust. 4 w brzmieniu:
     "4. Ograniczenia, o którym mowa w ust. 3, nie stosuje się w przypadku
       opłacania składek na ubezpieczenia społeczne oraz innych składek, do
       poboru których zobowiązany jest Zakład Ubezpieczeń Społecznych.".
                                        
                                     Art. 9.
W ustawie z dnia 17 grudnia 1998 r. o emeryturach i rentach z Funduszu
Ubezpieczeń Społecznych (Dz. U. Nr 162, poz. 1118, z 1999 r. Nr 38, poz. 360, Nr
70, poz. 774, Nr 72, poz. 801 i 802 i Nr 106, poz. 1215 oraz z 2000 r. Nr 2,
poz. 26, Nr 9, poz. 118, Nr 19, poz. 238, Nr 56, poz. 678 i Nr 84, poz. 948)
wprowadza się następujące zmiany:
1) po art. 125 dodaje się art. 125 a w brzmieniu:
      "Art. 125a. 1. Płatnik składek jest zobowiązany na żądanie organu
             rentowego do wystawienia dokumentów (zaświadczeń) w celu
             udowodnienia okresów składkowych, o których mowa w art. 6 ust. 1
             pkt 1, okresów nieskładkowych, o których mowa w art. 7 pkt 1, oraz
             wysokości podstawy wymiaru składek, z uwzględnieniem ust. 2 i 3.
         2. Od osoby opłacającej składki na własne ubezpieczenia emerytalne i
           rentowe organ rentowy może żądać przedłożenia dowodów
           potwierdzających opłacanie składek oraz wysokości podstawy wymiaru
           składek za okres przypadający po dniu 31 grudnia 1998 r.
         3. Przepis ust. 1 stosuje się odpowiednio w celu udowodnienia
           przypadających po dniu 31 grudnia 1998 r. okresów pracy w
           szczególnych warunkach lub w szczególnym charakterze, okresów pracy
           górniczej oraz okresów zatrudnienia na kolei.";
2) w art. 130:
   a) w ust. 1 na końcu dodaje się wyrazy "i 5, chyba że umowy międzynarodowe
     stanowią inaczej",
   b) ust. 4 i 5 otrzymują brzmienie:
     "4. Za dzień wypłaty świadczeń przekazywanych za granicę uważa się dzień
       przekazania należności do banku lub innej instytucji pośredniczącej w
       wypłacie świadczeń.
     5. Świadczenia przekazywane za granicę, ustalone w kwotach niższych od
       najniższej emerytury, mogą być wypłacane w innych niż określone w ust. 1
       terminach ustalonych w decyzji organu rentowego.".
                                    Art. 10.
Przepisów art. 47 ust. 4b i 4d ustawy, o której mowa w art. 1, nie stosuje się
do wpłat składek dokonywanych za pośrednictwem państwowego przedsiębiorstwa
użyteczności publicznej "Poczta Polska", przez okres 6 miesięcy od dnia
ogłoszenia ustawy.
                                    Art. 11.
Termin, o którym mowa w art. 47 ust. 9 ustawy wymienionej w art. 1, wynosi:
   1) do dnia 31 grudnia 2001 r. - 20 dni roboczych,
   2) w 2002 r. - 15 dni roboczych.
                                    Art. 12.
1. Płatnicy składek zobowiązani są przekazywać dokumenty, o których mowa w art.
  47a ust. 1, ustawy o której mowa w art. 1, poprzez teletransmisję danych w
  formie dokumentu elektronicznego z aktualnego programu informatycznego
  udostępnionego przez Zakład nie później niż po upływie:
   1) 5 miesięcy - jeżeli rozliczają składki lub składki na ubezpieczenie
     zdrowotne łącznie za co najmniej 1 000 ubezpieczonych,
   2) 6 miesięcy - jeżeli rozliczają składki lub składki na ubezpieczenie
     zdrowotne łącznie za mniej niż 1 000, a co najmniej 100 ubezpieczonych,
   3) 7 miesięcy - jeżeli rozliczają składki lub składki na ubezpieczenie
     zdrowotne łącznie za mniej niż 100, a co najmniej 21 ubezpieczonych.
2. Do czasu wykonania obowiązku, o którym mowa w ust. 1, płatnicy składek
  zobowiązani są przekazywać dokumenty w formie wydruku z aktualnego programu
  informatycznego udostępnianego przez Zakład nie później niż po upływie:
   1) 1 miesiąca - jeżeli rozliczają składki lub składki na ubezpieczenie
     zdrowotne łącznie za co najmniej 1 000 ubezpieczonych,
   2) 2 miesięcy - jeżeli rozliczają składki lub składki na ubezpieczenie
     zdrowotne łącznie za mniej niż 1 000, a co najmniej 100 ubezpieczonych,
   3) 3 miesięcy - jeżeli rozliczają składki lub składki na ubezpieczenie
     zdrowotne łącznie za mniej niż 100, a co najmniej 21 ubezpieczonych.
3. Liczbę ubezpieczonych ustala się według stanu na koniec miesiąca
  poprzedzającego miesiąc, w którym powstały obowiązki określone w ust. 1 i 2.
4. Terminy, o których mowa w ust. 1 i 2, biegną od dnia wejścia w życie ustawy.
       
                                    Art. 13.
Kto, jako płatnik składek albo osoba obowiązana do działania w imieniu płatnika,
nie dopełnia obowiązku przekazywania dokumentów związanych z ubezpieczeniami
społecznymi i ubezpieczeniem zdrowotnym w formie określonej w art. 12,
   podlega karze grzywny do 5 000 złotych.
                                        
                                    Art. 14.
1. Przekazywanie ubezpieczonym informacji określonej w art. 50 ust. 1 ustawy, o
  której mowa w art. 1, w części dotyczącej wysokości składek
  zaewidencjonowanych na koncie ubezpieczonego na dzień 31 grudnia 2000 r.,
  Zakład rozpocznie nie później niż od dnia 31 sierpnia 2001 r. i zakończy do
  dnia 31 sierpnia 2002 r., z zastrzeżeniem ust. 2-3.
2. Informacja, o której mowa w ust. 1, nie uwzględnia waloryzacji składek.
3. W przypadku przeprowadzenia postępowania wyjaśniającego w zakresie danych
  zgromadzonych na koncie ubezpieczonego informację, o której mowa w ust. 1,
  Zakład przekazuje ubezpieczonemu po jego zakończeniu.
                                    Art. 15.
W roku 2001 jednorazowa wypłata, o której mowa w art. 90 ust. 6 i 7 ustawy
wymienionej w art. 9, nastąpi w terminach płatności świadczeń, ustalonych w
decyzji organu rentowego, poczynając od terminu 25 lutego.
                                        
                                    Art. 16.
Do czasu wydania przepisów wykonawczych przewidzianych w ustawie zachowują moc
dotychczasowe przepisy wykonawcze, jeżeli nie są sprzeczne z ustawą.
                                        
                                    Art. 17.
Ustawa wchodzi w życie po upływie 14 dni od dnia ogłoszenia, z wyjątkiem:
   1) art. 1 pkt 2, 3, 4 i 6 lit. b), które wchodzą w życie z mocą obowiązującą
     od dnia 1 stycznia 1999 r.,
   2) art. 1 pkt 1 lit. a) pierwsze, drugie i trzecie tiret, pkt 5, 11 lit. a)b)
i f)-h) i pkt 18 lit. a)-c) oraz art. 5 i 8, które wchodzą w życie po
     upływie 3 miesięcy od dnia wejścia w życie ustawy.
