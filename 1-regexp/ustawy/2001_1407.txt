



Dz.U. z 2001 r. Nr 128, poz. 1407
                                        
                                        
                                        
                                        
                                     USTAWA
                           z dnia 24 sierpnia 2001 r.
                                        
                     o zmianie ustawy o Inspekcji Sanitarnej
                              oraz niektórych ustaw
                                        
                                     Art. 1.
W ustawie z dnia 14 marca 1985 r. o Inspekcji Sanitarnej (Dz.U. z 1998 r. Nr 90,
poz. 575, Nr 106, poz. 668 i Nr 117, poz. 756, z 1999 r. Nr 70, poz. 778, z 2000
r. Nr 12, poz. 136 i Nr 120, poz. 1268 oraz z 2001 r. Nr 11, poz. 84, Nr 29,
poz. 320, Nr 42, poz. 473 i Nr 63, poz. 634) wprowadza się następujące zmiany:
1) art. 1 otrzymuje brzmienie:
       "Art. 1. Inspekcja Sanitarna jest powołana do realizacji zadań z zakresu
              zdrowia publicznego, w szczególności poprzez sprawowanie nadzoru
              nad warunkami:
           1) higieny środowiska,
           2) higieny pracy w zakładach pracy,
           3) higieny radiacyjnej,
           4) higieny procesów nauczania i wychowania,
           5) higieny wypoczynku i rekreacji,
           6) zdrowotnymi żywności, żywienia i przedmiotów użytku,
           7) higieniczno-sanitarnymi, jakie powinien spełniać personel
             medyczny, sprzęt oraz pomieszczenia, w których są udzielane
             świadczenia zdrowotne
             - w celu ochrony zdrowia ludzkiego przed niekorzystnym wpływem
            szkodliwości i uciążliwości środowiskowych, zapobiegania
            powstawaniu chorób, w tym chorób zakaźnych i zawodowych.";
2) w art. 2 skreśla się przecinek i wyrazy "jeżeli ich występowanie ma
  charakter epidemiczny";
3) art. 3 otrzymuje brzmienie:
       "Art. 3. Do zakresu działania Inspekcji Sanitarnej w dziedzinie
              zapobiegawczego nadzoru sanitarnego należy w szczególności:
           1) uzgadnianie projektów wojewódzkich i miejscowych planów
             zagospodarowania przestrzennego oraz warunków zabudowy i
             zagospodarowania terenu inwestycji, a także wskazań lokalizacyjnych
             i lokalizacji autostrad pod względem wymagań higienicznych i
             zdrowotnych,
           2) uzgadnianie dokumentacji projektowej pod względem wymagań
             higienicznych i zdrowotnych dotyczących:
                 a) budowy oraz zmiany sposobu użytkowania obiektów
                  budowlanych, statków morskich, żeglugi śródlądowej i
                  powietrznych,
                 b) nowych materiałów i procesów technologicznych przed ich
                  zastosowaniem w produkcji lub budownictwie,
           3) uczestniczenie w dopuszczeniu do użytku obiektów budowlanych,
             statków morskich, żeglugi śródlądowej i powietrznych oraz środków
             komunikacji lądowej,
           4) inicjowanie przedsięwzięć oraz prac badawczych w dziedzinie
             zapobiegania negatywnym wpływom czynników i zjawisk fizycznych,
             chemicznych i biologicznych na zdrowie ludzi.";
4) w art. 4 pkt 1 otrzymuje brzmienie:
   "1) higieny środowiska, a zwłaszcza wody do spożycia, czystości powietrza
     atmosferycznego, gleby, wód i innych elementów środowiska w zakresie
     ustalonym w odrębnych przepisach,";
5) w art. 5:
   a) w pkt 2 skreśla się wyraz "publicznym",
   b) dodaje się pkt 4a w brzmieniu:
     "4a) wydawanie decyzji o stwierdzeniu choroby zawodowej lub decyzji o
       braku podstaw do jej stwierdzenia,";
6) w art. 8 dodaje się ust. 2a w brzmieniu:
  "2a. Zastępców Głównego Inspektora Sanitarnego w liczbie 2 powołuje i
     odwołuje minister właściwy do spraw zdrowia na wniosek Głównego Inspektora
     Sanitarnego.";
7) w art. 9 ust. 2 i 3 otrzymują brzmienie:
   "2. Rada Sanitarno-Epidemiologiczna składa się z przewodniczącego,
     sekretarza i 15 członków, których powołuje i odwołuje minister właściwy do
     spraw zdrowia na wniosek Głównego Inspektora Sanitarnego, spośród
     pracowników nauki i osób posiadających wybitne przygotowanie praktyczne z
     dziedziny sanitarno-epidemiologicznej. W pracach Rady, na zaproszenie
     Głównego Inspektora Sanitarnego, uczestniczą przedstawiciele centralnych
     organów administracji rządowej, jednostek samorządu terytorialnego oraz
     związków zawodowych, organizacji pracodawców i organizacji społecznych
     statutowo zajmujących się problemami sanitarno-epidemiologicznymi.
    3. Rada Sanitarno-Epidemiologiczna działa na podstawie uchwalonego przez
     siebie regulaminu zatwierdzonego, w drodze zarządzenia, przez Głównego
     Inspektora Sanitarnego.";
8) art. 10 otrzymuje brzmienie:
       "Art. 10. 1. Zadania Inspekcji Sanitarnej określone w rozdziale 1
             wykonują następujące organy:
           1) Główny Inspektor Sanitarny,
           2) wojewódzki inspektor sanitarny,
           3) powiatowy inspektor sanitarny,
           4) graniczny inspektor sanitarny dla obszarów przejść granicznych
             drogowych, kolejowych, lotniczych, rzecznych i morskich, portów
             lotniczych i morskich oraz jednostek pływających na obszarze wód
             terytorialnych.
         2. Organy, wymienione w ust. 1, wykonują zadania Inspekcji Sanitarnej
           zgodnie z kompetencjami określonymi w ustawie i w przepisach
           odrębnych.
         3. Główny Inspektor Sanitarny koordynuje i nadzoruje ustawową
           działalność inspektorów sanitarnych.
         4. Wojewódzki, powiatowy i graniczny inspektor sanitarny kierują
           działalnością odpowiednio wojewódzkiej, powiatowej i granicznej
           stacji sanitarno-epidemiologicznej, będących zakładami opieki
           zdrowotnej.
         5. Minister właściwy do spraw zdrowia w porozumieniu z ministrem
           właściwym do spraw administracji publicznej określi, w drodze
           rozporządzenia, wykaz granicznych stacji sanitarnoepidemiologicznych,
uwzględniając w szczególności terytorialny
           zakres działania oraz siedziby granicznych inspektorów sanitarnych.
         6. Wojewódzki inspektor sanitarny może powierzyć powiatowemu i
           granicznemu inspektorowi sanitarnemu, w drodze porozumienia,
           prowadzenie spraw z zakresu swojej właściwości, w tym wydawanie w
           jego imieniu decyzji administracyjnych.
         7. Ilekroć w dalszych przepisach ustawy jest mowa o inspektorze
           sanitarnym bez bliższego rozróżnienia, to przepisy te odnoszą się do
           wojewódzkiego, powiatowego i granicznego inspektora sanitarnego.";
9) art. 11 otrzymuje brzmienie:
      "Art. 11. 1. Wojewódzkiego, powiatowego i granicznego inspektora
             sanitarnego powołuje Główny Inspektor Sanitarny, po zakończeniu
             postępowania kwalifikacyjnego, przeprowadzonego z udziałem
             wojewody, w odniesieniu do wojewódzkiego i granicznego inspektora
             sanitarnego lub starosty, w odniesieniu do powiatowego inspektora
             sanitarnego.
         2. Minister właściwy do spraw zdrowia określi, w drodze
           rozporządzenia, warunki i kryteria prowadzenia postępowania
           kwalifikacyjnego, o którym mowa w ust. 1, uwzględniając w
           szczególności sposób ogłaszania o zamiarze przeprowadzenia
           postępowania kwalifikacyjnego, skład i zasady działania komisji
           kwalifikacyjnej.
         3. Powołanie na stanowisko inspektora sanitarnego następuje na okres 5
           lat.
         4. Zastępcę wojewódzkiego, powiatowego i granicznego inspektora
           sanitarnego powołuje i odwołuje Główny Inspektor Sanitarny na
           wniosek właściwego inspektora sanitarnego.
         5. Główny Inspektor Sanitarny może w każdym czasie odwołać
           wojewódzkiego, powiatowego i granicznego inspektora sanitarnego,
           jeżeli przemawia za tym interes służby, a w szczególności, jeżeli
           działalność tego inspektora sanitarnego lub podległej mu jednostki
           może zagrozić prawidłowemu wykonywaniu zadań Inspekcji Sanitarnej, a
           zwłaszcza naruszyć bezpieczeństwo sanitarne na terenie właściwości
           danej jednostki. Odwołanie w tym trybie następuje w drodze decyzji
           administracyjnej i wymaga szczegółowego uzasadnienia na piśmie.";
10) w art. 12:
   a) ust. 1 otrzymuje brzmienie:
     "1. W rozumieniu Kodeksu postępowania administracyjnego, w sprawach
       należących do zakresu zadań i kompetencji Inspekcji Sanitarnej, jeżeli
       ustawa nie stanowi inaczej, organem właściwym jest powiatowy lub
       graniczny inspektor sanitarny, z zastrzeżeniem ust. 1a.",
   b) dodaje się ust. 1a w brzmieniu:
     "1a. Wojewódzki inspektor sanitarny jest organem właściwym w zakresie
       higieny radiacyjnej.",
   c) w ust. 2 w pkt 1 wyraz "portowego" zastępuje się wyrazem "granicznego";
11) w art. 12a:
   a) w ust. 1 użytym dwukrotnie po wyrazie "Inspekcji" dodaje się wyraz
     "Sanitarnej",
   b) w ust. 2 wyraz "portowych" zastępuje się wyrazem "granicznych",
   c) ust. 3 otrzymuje brzmienie:
     "3. Rada powiatu i sejmik województwa przynajmniej raz na rok rozpatrują
       informacje właściwego inspektora sanitarnego o stanie bezpieczeństwa
       sanitarnego powiatu i województwa. Wojewódzki inspektor sanitarny
       informuje zarząd powiatu o wynikach kontroli obiektów o podstawowym
       znaczeniu dla danego terenu.",
   d) skreśla się ust. 4-7.";
12) skreśla się art. 12b;
13) w art. 13 w ust. 1 pkt 3 otrzymuje brzmienie:
   "3) jest lekarzem i uzyskała kierunkową specjalizację w trybie przewidzianym
     w odrębnych przepisach, albo posiada inne wyższe wykształcenie i uzyskała
     specjalizację z dziedziny medycyny,";
14) w art. 14 ust. 2 otrzymuje brzmienie:
   "2. Minister właściwy do spraw zdrowia określi, w drodze rozporządzenia,
     tryb przyznawania dodatku, o którym mowa w ust. 1, a także jego wysokość,
     uwzględniając w szczególności, przy określaniu trybu przyznawania dodatku
     - zadania, które będą zaliczane do czynności kontrolnych.";
15) w art. 15:
   a) dodaje się ust. 1a w brzmieniu:
     "1a. Minister właściwy do spraw zdrowia posiada w stosunku do stacji
       sanitarno-epidemiologicznych uprawnienia organu założycielskiego w
       rozumieniu przepisów o zakładach opieki zdrowotnej.",
   b) ust. 2 otrzymuje brzmienie:
     "2. Minister właściwy do spraw zdrowia określi, w drodze rozporządzenia,
       strukturę organizacyjną, warunki i sposób działania stacji sanitarnoepidemiologicznych
oraz kwalifikacje wymagane na poszczególne stanowiska
       pracy, a także wzór legitymacji służbowej pracownika stacji sanitarnoepidemiologicznej,
uwzględniając w szczególności:
        1) przy określaniu struktury organizacyjnej - komórki organizacyjne
         stacji sanitarno-epidemiologicznych,
        2) przy określaniu warunków działania - sposób nadawania regulaminu
         organizacyjnego stacji sanitarno-epidemiologicznych,
        3) przy określaniu kwalifikacji - kwalifikacje zawodowe, wykształcenie,
         specjalizacje, przeszkolenia oraz minimalną liczbę lat pracy.";
16) skreśla się art. 17;
17) skreśla się art. 19;
18) w art. 20 w ust. 1 po wyrazach "Straży Granicznej," dodaje się wyrazy "Biura
  Ochrony Rządu,";
19) dodaje się art. 20a w brzmieniu:
      "Art. 20a. 1. Na terenach jednostek organizacyjnych podległych Ministrowi
             Obrony Narodowej, w rejonach zakwaterowania przejściowego
             jednostek wojskowych oraz w stosunku do wojsk obcych
             przebywających na terytorium Rzeczypospolitej Polskiej oraz
             przemieszczających się przez to terytorium, zadania Inspekcji
             Sanitarnej wykonują organy Wojskowej Inspekcji Sanitarnej.
         2. Minister Obrony Narodowej określi, w drodze rozporządzenia,
           organizację oraz warunki i tryb wykonywania zadań przez Wojskową
           Inspekcję Sanitarną:
           1) na terenie jednostek organizacyjnych określonych w ust. 1, oraz w
             rejonach zakwaterowania przejściowego jednostek wojskowych,
           2) w stosunku do żołnierzy w służbie czynnej oraz pracowników wojska
             zatrudnionych w jednostkach organizacyjnych określonych w ust. 1,
           3) w stosunku do żołnierzy wojsk obcych i ich personelu cywilnego,
             przebywających na terytorium Rzeczypospolitej Polskiej albo
             przemieszczających się.";
20) skreśla się art. 24;
21) art. 34 otrzymuje brzmienie:
      "Art. 34. 1. Główny Inspektor Sanitarny może osobie posiadającej wymagane
             kwalifikacje nadać, z zastrzeżeniem ust. 2, w określonym zakresie
             oraz cofnąć uprawnienie rzeczoznawcy do spraw sanitarnohigienicznych
do uzgadniania w imieniu inspektora sanitarnego
             dokumentacji projektowej pod względem wymagań higienicznych i
             zdrowotnych.
         2. Rzeczoznawcą do spraw sanitarno-higienicznych nie może być osoba
           będąca pracownikiem stacji sanitarno-epidemiologicznej lub członkiem
           korpusu służby cywilnej zatrudnionym w Głównym Inspektoracie
           Sanitarnym.
         3. Główny Inspektor Sanitarny powołuje w drodze zarządzenia Komisję
           Kwalifikacyjną do spraw oceny kwalifikacji kandydata na rzeczoznawcę
           do spraw sanitarno-higienicznych oraz prowadzi listę rzeczoznawców.
         4. Za przyznanie uprawnienia rzeczoznawcy pobierana jest opłata.
         5. Minister właściwy do spraw zdrowia określi, w drodze
           rozporządzenia, kwalifikacje rzeczoznawców, warunki, zakres i tryb
           przyznawania i cofania uprawnień rzeczoznawcy do spraw sanitarnohigienicznych,
wysokość opłat ponoszonych w związku z przyznaniem
           uprawnienia rzeczoznawcy, warunki i tryb działania oraz
           wynagradzania Komisji Kwalifikacyjnej, a także warunki i tryb
           uzgadniania przez rzeczoznawców dokumentacji projektowej,
           uwzględniając w szczególności:
           1) przy określaniu kwalifikacji - wykształcenie, praktykę zawodową
             oraz egzamin kwalifikacyjny,
           2) przy określeniu warunków, zakresu i trybu przyznawania i cofania
             uprawnień rzeczoznawcy - wykaz dokumentów niezbędnych do wszczęcia
             postępowania, zakres uprawnień rzeczoznawców oraz ich obowiązki.";
22) w art. 35 w ust. 1 dodaje się zdanie drugie w brzmieniu:
 "Rozporządzenie w szczególności ustali zakres uprawnień oraz rodzaj czynności
  kontrolnych, do wykonywania których został dany pracownik upoważniony.";
23) art. 38 otrzymuje brzmienie:
   "Art. 38. Kto utrudnia lub udaremnia działalność organów Inspekcji
     Sanitarnej podlega karze aresztu do 30 dni, ograniczenia wolności albo
     grzywny.".
                                        
                                     Art. 2.
W ustawie z dnia 5 czerwca 1998 r. o administracji rządowej w województwie
(Dz.U. z 2001 r. Nr 80, poz. 872) w załączniku do ustawy w pkt 16 kropkę
zastępuje się przecinkiem i dodaje się pkt 17 w brzmieniu:
   "17) Główny Inspektor Sanitarny i inspektorzy sanitarni.".
                                        
                                     Art. 3.
W ustawie z dnia 30 sierpnia 1991 r. o zakładach opieki zdrowotnej (Dz.U. Nr 91,
poz. 408, z 1992 r. Nr 63, poz. 315, z 1994 r. Nr 121, poz. 591, z 1995 r. Nr
138, poz. 682, z 1996 r. Nr 24, poz. 110, z 1997 r. Nr 104, poz. 661, Nr 121,
poz. 769, Nr 158, poz. 1041, z 1998 r. Nr 106, poz. 668, Nr 117, poz. 756, Nr
162, poz. 1115, z 1999 r. Nr 28, poz. 255 i 256, Nr 84, poz. 935, z 2000 r. Nr
3, poz. 28, Nr 12, poz. 136, Nr 43, poz. 489, Nr 84, poz. 948, Nr 114, poz.
1193, Nr 120, poz. 1268, z 2001 r. Nr 5, poz. 45) w art. 8 w ust. 1 w pkt 2
skreśla się wyrazy "w przypadkach określonych w ustawie o Inspekcji Sanitarnej".
                                     Art. 4.
1. Prezes Rady Ministrów określi, w drodze rozporządzenia, graniczne stacje
  sanitarno-epidemiologiczne przejmujące portowe stacje sanitarnoepidemiologiczne,
a także kryteria i warunki przejęcia portowych stacji
  sanitarno-epidemiologicznych przez właściwe graniczne stacje sanitarnoepidemiologiczne,
uwzględniając w szczególności sposób i tryb podziału
  portowych stacji sanitarno-epidemiologicznych pomiędzy właściwe dla nich
  graniczne stacje sanitarno-epidemiologiczne.
2. Z dniem 1 stycznia 2002 r.:
   1) portowe stacje sanitarno-epidemiologiczne wchodzą w skład właściwych
     granicznych stacji sanitarno-epidemiologicznych,
   2) wygasają akty powołania portowych inspektorów sanitarnych,
   3) zadania Inspekcji Sanitarnej w odniesieniu do morskich wód wewnętrznych i
     morza terytorialnego oraz portów i przystani, wykonywane przez portowe
     stacje sanitarno-epidemiologiczne, przejmują właściwe graniczne stacje
     sanitarno-epidemiologiczne,
   4) pracownicy portowych stacji sanitarno-epidemiologicznych stają się
     pracownikami właściwych granicznych stacji sanitarno-epidemiologicznych,
   5) budynki, urządzenia oraz inne składniki mienia, będące we władaniu
     portowych stacji sanitarno-epidemiologicznych, przechodzą we władanie
     właściwych granicznych stacji sanitarno-epidemiologicznych na
     dotychczasowych zasadach,
   6) zobowiązania i należności portowych stacji sanitarno-epidemiologicznych
     przejmują właściwe graniczne stacje sanitarno-epidemiologiczne.
3. Z dniem przejęcia portowych stacji sanitarno-epidemiologicznych przez
  graniczne stacje sanitarno-epidemiologiczne tracą moc wpisy portowych stacji
  sanitarno-epidemiologicznych do rejestru zakładów opieki zdrowotnej.
                                     Art. 5.
1. Dotychczasowe uprawnienia rzeczoznawców do spraw sanitarno-higienicznych,
  upoważniające do opiniowania dokumentacji projektowej pod względem wymagań
  higienicznych i zdrowotnych, zachowują swoją ważność w zakresie uzgadniania
  dokumentacji projektowej obiektów realizowanych na obszarze kraju, w tym na
  obszarach kolejowych, z zastrzeżeniem ust. 2.
2. Pracownicy stacji sanitarno-epidemiologicznych i członkowie korpusu służby
  cywilnej zatrudnieni w Głównym Inspektoracie Sanitarnym, którzy otrzymali
  przed dniem wejścia w życie niniejszej ustawy uprawnienie rzeczoznawcy do
  spraw sanitarno-higienicznych do uzgadniania w imieniu inspektora sanitarnego
  dokumentacji projektowej pod względem wymagań higienicznych i zdrowotnych,
  nie mogą wykonywać obowiązków rzeczoznawcy w okresie zatrudnienia w stacji
  sanitarno-epidemiologicznej lub Głównym Inspektoracie Sanitarnym.
                                        
                                     Art. 6.
Ustawa wchodzi w życie z dniem 1 stycznia 2002 r.
