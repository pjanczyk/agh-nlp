


Tekst
ustawy przyjęty przez Senat bez poprawek
 
 
ustawa
z dnia 22 marca 2018 r.
o
zmianie ustawy o radiofonii i telewizji
Art. 1. W ustawie z dnia 29 grudnia
1992 r. o radiofonii i telewizji (Dz. U. 
z 2017 r. poz. 1414 i 2111) wprowadza się następujące zmiany:
1)     w
art. 4 pkt 28 otrzymuje brzmienie:
„28)  udogodnieniem dla osób
niepełnosprawnych jest element dźwiękowy lub graficzny zawarty w audycji lub
rozpowszechniany równocześnie z nią, którego celem jest zapewnienie osobom
niepełnosprawnym z powodu dysfunkcji narządu wzroku oraz osobom
niepełnosprawnym z powodu dysfunkcji narządu słuchu możliwości zapoznania się z
audycją w szczególności w formie napisów dla niesłyszących
lub audiodeskrypcji, a także tłumaczenia na język migowy;”;
2)    
art. 18a otrzymuje brzmienie:
„Art. 18a. 1. Nadawcy programów
telewizyjnych są obowiązani do zapewniania dostępności audycji dla osób
niepełnosprawnych z powodu dysfunkcji narządu wzroku oraz osób
niepełnosprawnych z powodu dysfunkcji narządu słuchu, przez wprowadzanie
udogodnień dla osób niepełnosprawnych, tak aby co najmniej 50% kwartalnego
czasu nadawania programu, z wyłączeniem reklam i telesprzedaży, posiadało takie
udogodnienia. Nadawcy są obowiązani do informowania odbiorców o terminie,
czasie emisji i czasie trwania audycji zawierającej udogodnienia dla osób
niepełnosprawnych oraz rodzaju tych udogodnień.
2.
Krajowa Rada określi, w drodze rozporządzenia: 
1)     rodzaje
udogodnień dla osób niepełnosprawnych oraz udział poszczególnych rodzajów tych
udogodnień w łącznym czasie nadawania, w zależności od pory emisji,
charakteru i rodzaju programu, uwzględniając przy tym potrzeby osób
niepełnosprawnych z powodu dysfunkcji narządu wzroku oraz osób niepełnosprawnych
z powodu dysfunkcji narządu słuchu i możliwości nadawców w tym zakresie, jak
również rozwój technik przekazu i udogodnień dla osób niepełnosprawnych;
2)     rodzaj
programów, w których nadawcy nie są obowiązani do wprowadzania udogodnień dla
osób niepełnosprawnych, uwzględniając liczbę mieszkańców w zasięgu programu;
3)     niższy niż
określony w ust. 1 udział w programie telewizyjnym audycji zawierających
udogodnienia dla osób niepełnosprawnych, uwzględniając liczbę mieszkańców w
zasięgu programu, udział programu w widowni, rodzaje stosowanych udogodnień dla
osób niepełnosprawnych, sposób rozpowszechniania i specjalizację programu,
uwzględniając potrzeby odbiorców i możliwości nadawców;
4)     sposób
informowania odbiorców o terminie, czasie emisji i czasie trwania audycji
zawierających udogodnienia dla osób niepełnosprawnych oraz rodzaju tych
udogodnień, uwzględniając potrzeby odbiorców i możliwości nadawców.”;
3)     w
art. 45 w ust. 3 w pkt 2 kropkę zastępuje się średnikiem i dodaje się pkt 2a w
brzmieniu:
„2a)  w programie tym operator nie
dostarcza odbiorcom rozpowszechnianych w audycji udogodnień dla osób
niepełnosprawnych;”;
4)    
art. 47g otrzymuje brzmienie:
„Art. 47g. Podmioty dostarczające
audiowizualne usługi medialne na żądanie dążą do stopniowego zapewniania
dostępności dostarczanych audycji dla osób niepełnosprawnych z powodu
dysfunkcji narządu wzroku oraz osób niepełnosprawnych z powodu dysfunkcji
narządu słuchu, poprzez wprowadzanie odpowiednich udogodnień dla osób
niepełnosprawnych.”.
Art. 2. Nadawcy programów
telewizyjnych są obowiązani do zapewnienia dostępności audycji dla osób
niepełnosprawnych z powodu dysfunkcji narządu wzroku oraz osób
niepełnosprawnych z powodu dysfunkcji narządu słuchu, poprzez wprowadzenie
udogodnień dla osób niepełnosprawnych, o których mowa w art. 18a ustawy
zmienianej w art. 1, tak aby:
1)     w 2019 r. co najmniej 15%
kwartalnego czasu nadawania programu,
2)     w 2020 r. i 2021 r. co
najmniej 25% kwartalnego czasu nadawania programu,
3)     w 2022 r. i 2023 r. co najmniej
35% kwartalnego czasu nadawania programu,
4)    
od 2024 r. co najmniej 50% kwartalnego czasu nadawania programu
– z wyłączeniem reklam i telesprzedaży,
posiadało takie udogodnienia.
Art. 3. Dotychczasowe
przepisy wykonawcze wydane na podstawie art. 18a ust. 2 ustawy zmienianej w
art. 1 zachowują moc do dnia wejścia w życie przepisów wykonawczych wydanych na
podstawie art. 18a ust. 2 ustawy zmienianej w art. 1, w brzmieniu nadanym
niniejszą ustawą, nie dłużej jednak niż do dnia 31 marca 2019 r.
Art. 4.
Przewodniczący Krajowej Rady Radiofonii i Telewizji przedstawi w roku 2025
Sejmowi, Senatowi oraz ministrowi właściwemu do spraw kultury i ochrony
dziedzictwa narodowego informację o realizacji obowiązku, o którym mowa w art.
18a ust. 1 ustawy zmienianej w art. 1, oraz o możliwości zwiększenia poziomu
udogodnień dla osób niepełnosprawnych w kwartalnym czasie nadawania programu.
Art. 5. Ustawa
wchodzi w życie po upływie 14 dni od dnia ogłoszenia, z wyjątkiem art. 1 pkt 2
i art. 2, które wchodzą w życie z dniem 1 stycznia 2019 r.
 
 
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński
 
