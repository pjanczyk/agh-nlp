


Tekst ustawy
ustalony ostatecznie po rozpatrzeniu poprawek Senatu 
 
 
 
USTAWA
z dnia 6 lipca 2007
r.
 
o zmianie ustawy o
zawodach pielęgniarki i położnej oraz niektórych innych ustaw[1]),
[2])
 
 
Art. 1.
W ustawie z dnia 5 lipca 1996 r. o zawodach
pielęgniarki i położ­nej (Dz. U. z 2001 r. Nr 57, poz. 602, z późn. zm.[3]))
wprowadza się następujące zmiany:
1) w art. 3 dodaje
się ust. 4 w brzmieniu:
„4. Ilekroć w
ustawie jest mowa o „obywatelach państw członkowskich Unii Europejskiej”,
należy przez to rozumieć również „członków ich rodzin” w rozumieniu przepisów
ustawy z dnia 14 lipca 2006 r. o wjeździe na terytorium Rzeczypospolitej
Polskiej, pobycie oraz wyjeździe z tego terytorium obywateli państw
członkowskich Unii Euro­pejskiej i członków ich rodzin (Dz. U. Nr 144,
poz. 1043) oraz obywateli państw trzecich posiadających zezwolenie na pobyt
rezydenta długoterminowego WE w rozumieniu przepisów ustawy z dnia 13
czerwca 2003 r. o cudzo­ziemcach (Dz. U. z 2006 r. Nr 234, poz. 1694).”;
2) w art. 7: 
a) ust. 4
otrzymuje brzmienie:
„4. Kształcenie w
szkole pielęgniarskiej, o której mowa w ust. 2 pkt 3 lit. b, oraz szkole położnych,
o której mowa w ust. 3 pkt 3 lit. b, trwa co najmniej 3 lata i obejmuje co
najmniej 4.600 godzin kształcenia zawodowego, w tym kształcenie kliniczne
stanowi co najmniej jedną drugą, a zajęcia teoretyczne co najmniej jedną
trzecią wymiaru kształcenia.”,
b) dodaje się ust.
5-8 w brzmieniu:
„5. Kształcenie w
szkole położnych, o której mowa w ust. 3 pkt 3 lit. b, osoby
posiadającej jeden z doku­mentów potwierdzających posiadanie kwalifi­kacji
wymienionych w załączniku 5.2.2 do dyrektywy 2005/36/WE Parlamentu
Europejskiego i Rady z dnia 7 września 2005 r. w sprawie uznawania
kwalifikacji zawodowych (Dz.Urz. UE L 255 z 30.09.2005, str. 22, z późn.
zm.) trwa co najmniej 18 miesięcy i obejmuje tę część programu kształcenia
położnych, która nie została zrealizowana w ramach równoważ­nego kształcenia w
szkole pielęgniarskiej.
6. W trakcie
kształcenia teoretycznego student zdobywa wiedzę zawodową, doświadczenie i
umiejętności niezbędne do planowania, organizowania i sprawowania opieki
zdrowotnej oraz oceny działań z tym związanych.
7. W trakcie
kształcenia klinicznego student uczy się sprawowania kompleksowej opieki
zdrowotnej jako członek zespołu, w bezpośrednim kontakcie z osobami
zdrowymi i chorymi.
8. Kształcenie
kliniczne odbywa się w zakładach opieki zdrowotnej, pod kierunkiem wykładowców
pielęgniarstwa lub położnictwa oraz przy pomocy innych specjalistów,
w szczególności pielęgniarek i położnych. Kształcenie kliniczne jest
praktyką w rozumieniu przepisów o szkolnictwie wyższym.”; 
3) w art. 11a w
ust. 1 po pkt 2 dodaje się pkt 2a w brzmieniu: 
„2a) przedstawi
zaświadczenie wydane przez odpowiednie władze lub organizacje państwa
członkowskiego Unii Europejskiej, że dyplom, świadectwo lub inny dokument, o
których mowa w pkt 2, jest zgodny z wymaganiami zawartymi w przepisach prawa
Unii Europejskiej,”; 
4) w art. 11b w
ust. 1 po pkt 2 dodaje się pkt 2a w brzmieniu: 
„2a) przedstawi
zaświadczenie wydane przez odpowiednie władze lub organizacje państwa
członkowskiego Unii Europejskiej, że dyplom, świadectwo lub inny dokument, o
których mowa w pkt 2, jest zgodny z wymaganiami zawartymi w przepisach prawa
Unii Europejskiej,”;
5) w art. 11c:
a) w ust. 1 po pkt
14 dodaje się pkt 15 w brzmieniu:
„15) 1 stycznia
2007 r. w Republice Bułgarii”,
b) w ust. 2 po pkt
12 dodaje się pkt 13 w brzmieniu:
„13) 1 stycznia
2007 r. w Republice Bułgarii”,
c) dodaje się ust.
5 i 6 w brzmieniu:
„5. Za równoważne
z dyplomem, świadectwem lub innym dokumentem potwierdzającym posiadanie for­malnych
kwalifikacji, uprawniającymi do wyko­nywania w Rzeczypospolitej Polskiej zawodu
pielęgniarki odpowiedzialnej za opiekę ogólną, o których mowa
w przepisach wydanych na podstawie art. 11 ust. 4, uważa się dokumenty
wydane przez odpowiednie władze w Rumunii i potwierdzające kwalifikacje
pielęgniarki odpo­wiedzialnej za opiekę ogólną (Certificat de competenţe
profesionale de asistent medical generalist) z wykształceniem pomaturalnym
uzyskanym w şcoală postliceală, jeżeli dokumenty te zostały wydane albo
kształcenie w tej szkole zostało rozpoczęte przed dniem 1 stycznia 2007 r. oraz
do tych dokumentów zostało dołączone zaświadczenie potwierdzające, że osoba
posłu­gująca się tymi dokumentami rzeczywiście i zgodnie z prawem
wykonywała zawód pielę­gniarki odpowiedzialnej za opiekę ogólną przez okres co
najmniej pięciu kolejnych lat z siedmiu lat bezpośrednio poprze­dzających
wydanie zaświad­czenia, a wymieniona działalność obejmowała pełną
odpowiedzialność za planowanie, organi­zację i opiekę pielęgniarską nad
pacjentem.
6. Za równoważne z
dyplomem, świadectwem lub innym doku­mentem potwierdzającym posiadanie
formalnych kwalifikacji, uprawniającymi do wyko­nywania w Rze­czypospolitej Polskiej
zawodu położnej, o których mowa w przepisach wydanych na podstawie art. 11 ust.
4, uważa się dokumenty potwierdzające kwalifikacje położnej (asistent medical
obstetrică-ginecologi/pielęgniarka w zakre­sie położ­nictwa i gine­kologii)
wydane przed dniem 1 stycznia 2007 r. przez odpowiednie władze w Rumunii,
jeżeli do tych dokumentów zostało dołączone zaświad­czenie pot­wierdzające, że
osoba posłu­gująca się tymi doku­mentami rzeczywiście i zgodnie z pra­wem wyko­nywała
zawód położnej przez okres co najmniej pięciu kolejnych lat z siedmiu lat
bezpośrednio poprze­dzających wydanie zaświadczenia.”; 
6) w art. 11d:
a) ust. 1
otrzymuje brzmienie:
„1. Pielęgniarka,
położna będąca obywatelem państwa członkowskiego Unii Europejskiej może czasowo
i oka­­zjonalnie wykonywać na terytorium Rzeczy­pospolitej Polskiej zawód pielęgniarki,
położnej bez konieczności stwierdzenia prawa wykonywania zawodu odpowiednio
pielęgniarki lub położnej, jeżeli przed rozpoczęciem po raz pierwszy
czasowego i oka­zjonalnego wykonywania zawodu złoży w okrę­gowej izbie
pielęgniarek i położnych właściwej ze względu na miejsce wykonywania
zawodu:
1) pisemne
oświadczenie o zamiarze okazjo­nalnego i czasowego wykonywania zawodu
pielęgniarki, położnej, ze wskazaniem miejsca i, o ile to możliwe, czasu wykonywania
zawodu na tery­torium Rzeczypospolitej Polskiej,
2) dokument
potwierdzający obywatelstwo, 
3)
zaświadczenie wydane przez odpowiednie władze lub organizacje państwa człon­kowskiego
Unii Europejskiej stwierdzające, że zgodnie z prawem wykonuje zawód pielę­gniarki,
położnej w tym państwie oraz że w momencie składania zaświadczenia nie
obowiązuje jej nawet tymcza­sowy zakaz wykonywania zawodu, 
4)
zaświadczenie wydane przez odpowiednie władze lub organizacje państwa człon­kow­skiego
Unii Europejskiej stwierdzające, że posiada jeden z dyplomów, świadectw lub
innych dokumentów potwierdzających posia­danie formalnych kwalifi­kacji do
wykonywania zawodu pielęgniarki, położ­nej lub inny doku­ment potwierdzający
posiadanie formal­nych kwalifikacji do wykonywania zawodu pielęgniarki, położnej,
5)
oświadczenie o posiadaniu polisy ubezpiecze­niowej od odpowiedzialności
cywilnej doty­czącej wykonywania zawodu pielęgniarki, położnej lub posiadaniu
innego dokumentu potwierdzającego indywidualne lub zbiorowe środki zabezpieczenia
w zakresie odpowie­dzialności zawodowej.”,
b) ust. 3 i 4
otrzymują brzmienie: 
„3. Pielęgniarka,
położna zamierzająca czasowo i oka­zjo­nalnie wykonywać zawód na terytorium
Rzeczy­pospolitej Polskiej w kolejnych latach, oświad­czenia, o których
mowa w ust. 1 pkt 1 oraz pkt 5, składa raz w roku.
4. Zaświadczenia
oraz dokumenty, o których mowa w ust. 1, ponownie przedstawia się okręgowej
izbie pielę­gniarek i położnych tylko w razie istotnej zmiany okoliczności
potwierdzonych zaświad­cze­niami lub dokumentami.”,
c) dodaje się ust.
5 w brzmieniu:
„5. Pielęgniarka,
położna, czasowo i okazjonalnie wyko­nująca zawód na terytorium Rzeczypospolitej
Polskiej nie ma obowiązku rejestracji swojej działalności w systemie
ubezpieczeń celem dokonania rozliczeń związanych z tymczasowym i okazjonalnym
wykony­waniem zawodu. Jednakże osoba ta jest zobowiązana poinformować właściwą
instytucję ubezpieczeniową o tymczasowym i okazjonalnym wykonywaniu za­wodu
przed jego rozpoczęciem, a w nagłych wypadkach – po jego zakończeniu.”; 
7) w art. 11g:
a) ust. 1
otrzymuje brzmienie:
„1. Okręgowa rada
pielęgniarek i położnych stwierdza prawo wykonywania zawodu obywatelowi państwa
członkowskiego Unii Europejskiej, który dyplom, świadectwo lub inny dokument
potwierdzający po­siadanie formalnych kwalifikacji pielęgniarki, położnej
uzyskał w państwie innym niż państwo członkowskie Unii Europejskiej, jeżeli
zostały spełnione wymagania zawarte w przepisach prawa Unii Europejskiej dla
kształcenia pielęgniarek odpowiedzialnych za opiekę ogólną lub odpo­wiednio dla
kształcenia położnych, a Rzeczpo­spolita Polska jest pierwszym krajem Unii Euro­pejskiej,
w którym pielęgniarka, położna składa wniosek o stwierdzenie prawa wyko­nywania
zawodu.”,
b) po ust. 1
dodaje się ust. 1a i 1b w brzmieniu:
„1a. Okręgowa
rada pielęgniarek i położnych stwierdza prawo wykonywania zawodu oby­watelowi
państwa członkowskiego Unii Euro­pejskiej, jeżeli państwo członkowskie Unii Euro­pejskiej
potwierdziło kwali­fikacje zawodowe pielęgniarki, położnej wydane przez państwo
trzecie oraz pielęgniarka, położna legitymuje się trzyletnim doświadczeniem
zawo­dowym, zdo­bytym na terytorium państwa człon­kowskiego, które uznało
kwalifikacje zawodowe.
1b. Okręgowa rada
pielęgniarek i położnych, roz­patrując wniosek o stwierdzenie prawa wykony­wania
zawodu obywatelowi państwa człon­kowskiego Unii Euro­pejskiej, który nie
spełnia wymagań określonych w niniejszej ustawie, stosuje przepisy o zasadach
uznawania kwali­fikacji zawodowych nabytych w państwach członkowskich Unii
Europejskiej, określone w przepisach odrębnych.”,
c) ust. 2
otrzymuje brzmienie:
„2. Stwierdzenie
prawa wykonywania zawodu w sytuacji, o której mowa w ust. 1-1b, powinno być dokonane nie później niż w ciągu 4
miesięcy od dnia złożenia wszystkich wymaganych doku­mentów określonych ustawą.”;
8) w art. 12 ust.
2b otrzymuje brzmienie:
„2b. Okręgowa
rada pielęgniarek i położnych po przyjęciu wniosku bezzwłocznie, jednak nie
później niż w terminie 1 miesiąca od jego złożenia, potwierdza otrzymanie
wniosku oraz informuje wnioskodawcę o ewentualnych brakach, wzywając go do ich
uzupełnienia.”;
9) w art. 17 w
ust. 1 pkt 1 otrzymuje brzmienie: 
„1) utraty
obywatelstwa polskiego, obywatelstwa państwa człon­­kowskiego Unii
Europejskiej, albo statusu wynikającego z przepisów, o których mowa w art. 3
ust. 4,”;
10) w załączniku
nr 1 do ustawy: 
a) po pkt 2 dodaje
się pkt 2a w brzmieniu:
„2a) „Медицинска сестра” w Republice Bułgarii,”,
b) po pkt 22
dodaje się pkt 22a w brzmieniu: 
„22a)
„asistent medical generalist” w Rumunii,”;
11) w załączniku
nr 2 do ustawy: 
a) po pkt 2 dodaje
się pkt 2a w brzmieniu:
„2a) „Акушерка” w Republice Bułgarii,”,
b) po pkt 22
dodaje się pkt 22a w brzmieniu: 
„22a) „Moaşă” w
Rumunii,”.
 
Art. 2.
W ustawie z dnia 19 kwietnia 1991 r. o
samorządzie pielęgniarek i położnych (Dz. U. Nr 41, poz. 178, z późn. zm.[4]))
wprowadza się następujące zmiany:
1) w art. 3 dodaje
się ust. 3 w brzmieniu:
„3. Ilekroć w
ustawie jest mowa o „obywatelach państw członkowskich Unii Europejskiej”,
należy przez to rozumieć również „członków ich rodzin” w rozumieniu przepisów
ustawy z dnia 14 lipca 2006 r. o wjeździe na terytorium Rzeczypospolitej
Polskiej, pobycie oraz wyjeździe z tego terytorium obywateli państw
członkowskich Unii Euro­pejskiej i członków ich rodzin (Dz. U. Nr 144,
poz. 1043) oraz obywateli państw trzecich posiadających zezwolenie na
pobyt rezydenta długoterminowego WE w rozumieniu przepisów ustawy
z dnia 13 czerwca 2003 r. o cudzo­ziemcach (Dz. U. z 2006 r. Nr 234, poz.
1694).”;
2) w art. 4 w ust.
1 pkt 8a otrzymuje brzmienie:
„8a) udzielanie
informacji na temat uznawania kwalifikacji zawodowych, uregulowań prawnych
dotyczących och­rony zdrowia, w tym zawodu pielęgniarki lub położnej,
ubezpieczeń społecznych oraz zasad etyki zawodowej w zakresie niezbędnym do
wykonywania zawodu pielęgniarki i położnej.”;
3) w art. 7 dodaje
się ust. 4 i 5 w brzmieniu:
„4. Obywateli
państw członkowskich Unii Europejskiej wyko­nujących czasowo i okazjonalnie
zawód pie­lęgniarki, położnej na terytorium Rzeczypospolitej Polskiej nie
wpisuje się na listę członków okręgowej izby. Sposób rejestracji tych osób
określa art. 11i.
5. Osoby, o
których mowa w ust. 4, podlegają odpo­wiedzialności zawodowej na zasadach
określonych w rozdziale 6 oraz przepisom dotyczącym definicji zawodu,
sposobu wykonywania zawodu oraz używania tytułów zawodowych.”; 
4) po art. 11h
dodaje się art. 11i w brzmieniu:
„Art. 11i. 1.
Okręgowa izba pielęgniarek i położnych prowadzi rejestr obywateli państw człon­kowskich
Unii Euro­pejskiej wykonujących na terenie tej izby czasowo i okazjonalnie
zawód pielęgniarki, położnej.
2. Rejestr, o
którym mowa w ust. 1, zawiera następujące dane:
1) imię
(imiona) i nazwisko,
2)
obywatelstwo (obywatelstwa),
3) miejsce i
datę urodzenia,
4) nazwę i
numer dokumentu potwier­dzają­cego tożsamość,
5) adres
miejsca zamieszkania w państwie, w którym na stałe wykonuje zawód pielę­g­niarki,
położnej, 
6) adres
pobytu pielęgniarki, położnej na tery­torium Rzeczypospolitej Polskiej, 
7) cechy
identyfikacyjne zaświadczenia wy­­danego przez odpowiednie władze lub orga­nizacje
państwa członkowskiego Unii Euro­pejskiej, potwierdzającego wykony­wanie zawodu
pielęgniarki, położnej w tym państwie,
8) cechy
identyfikacyjne zaświadczenia wy­da­nego przez odpowiednie władze lub organi­zacje
państwa członkowskiego Unii Euro­pejskiej lub innego dokumentu potwier­dzającego
posiadanie jednego z dyplomów, świadectw lub innych dokumentów potwier­dzających
posiadanie formalnych kwalifikacji do wykonywania zawodu pielęgniarki,
położnej,
9) cechy identyfikacyjne
polisy ubezpie­czenia od odpowiedzialności cywilnej dotyczącej wykonywania
zawodu pielę­gniarki, położnej lub innego dokumentu potwierdzającego
indywidualne lub zbio­rowe środki zabez­pieczenia w zakresie odpowiedzialności
zawodowej, 
10) okres, o
ile jego określenie jest możliwe, miejsce i charakter zamierzonego oka­zjonalnego
i czasowego wykonywania zawodu.
3. Okręgowa
izba pielęgniarek i położnych może zwrócić się do odpowiedniej władzy lub orga­nizacji
państwa członkowskiego Unii Euro­pejskiej, w którym pielęgniarka, położna na
stałe wykonuje zawód pielęgniarki, położnej o przedstawienie informacji potwier­dzających,
że pielęgniarka lub położna prowadzi działalność zgodnie z prawem, wyko­nuje
zawód w sposób należyty, jak również, że nie zostały na nią nałożone kary
dyscyplinarne lub sankcje karne związane z wykonywaniem zawodu. 
4. Okręgowa
izba pielęgniarek i położnych, na wniosek odpowiedniej władzy lub organizacji
państwa członkowskiego Unii Europejskiej, udo­stępnia informacje pomocne przy
roz­patrywaniu skarg składanych przez świad­czeniobiorcę na pielęgniarki, położne
czasowo i okazjonalnie wyko­nujące zawód. Świadcze­niobiorca, który złożył
skargę, jest informowany o sposobie rozpatrzenia skargi. 
5. Wpis do
rejestru określonego w ust. 1 oraz dokonywanie zmian w tym rejestrze jest
bezpłatny i nie powoduje opóźnień lub utrudnień w cza­sowym i okazjonalnym wykonywaniu
zawodu.”.
 
Art. 3.
W ustawie z dnia
20 kwietnia 2004 r. o zmianie ustawy o zawo­dach pielęgniarki i położnej oraz
niektórych innych ustaw (Dz. U. Nr 92, poz. 885) w art. 11 ust. 3 i 4 otrzymują
brzmienie:
„3. Studia, o
których mowa w ust. 1, są prowadzone w systemie stacjonarnym lub
niestacjonarnym. Treści programowe stu­diów realizowanych w systemie stacjonarnym
i niesta­cjonarnym są takie same, przy czym czas trwania studiów prowadzonych w
systemie niestacjonarnym nie może być krótszy niż czas trwania studiów
prowadzonych w systemie stacjonarnym.
4. Dokumentem
potwierdzającym posiadanie kwalifikacji przez absolwenta studiów, o których mowa
w ust. 1, na kierunku pielęgniarstwo jest dyplom licencjata pielę­gniarstwa,
a studiów na kierunku położnictwo – dyplom licencjata położnictwa.”.
 
Art. 4.
Postępowania
wszczęte i niezakończone przed dniem wejścia w życie niniejszej ustawy toczą
się na podstawie przepisów dotychczasowych.
 
Art. 5.
Ustawa wchodzi w
życie z dniem 20 października 2007 r.
 
 
                                                                                                           MARSZAŁEK
SEJMU
 
 
                                                                                                           /-/
Ludwik Dorn




[1]) Niniejszą ustawą zmienia się ustawę z dnia 19
kwietnia 1991 r. o samorządzie pielęgniarek i położnych oraz ustawę z dnia
20 kwietnia 2004 r. o zmianie ustawy o zawodach pielęgniarki i położnej
oraz niektórych innych ustaw.


[2]) Niniejsza ustawa dokonuje w zakresie swojej regulacji
wdrożenia dyrektywy 2005/36/WE Parlamentu Europejskiego i Rady z dnia 7 września
2005 r. w sprawie uznawania kwalifikacji zawodowych (Dz.Urz. UE L 255 z
30.09.2005, str. 22, z późn. zm.).


[3]) Zmiany tekstu jednolitego wymienionej ustawy zostały
ogłoszone w Dz. U. z 2001 r. Nr 89, poz. 969, z 2003 r. Nr 109, poz. 1029,
z 2004 r. Nr 19, poz. 177, Nr 92, poz. 885 i Nr 173, poz. 1808 oraz z 2005
r. Nr 175, poz. 1461 i Nr 253, poz. 2131. 


[4]) Zmiany wymienionej ustawy zostały ogłoszone w Dz. U.
z 1996 r. Nr 24, poz. 110 i Nr 91, poz. 410, z 1998 r. Nr 106, poz. 668, z
2000 r. Nr 120, poz. 1268, z 2002 r. Nr 62, poz. 559, Nr 153, poz. 1271 i
Nr 240, poz. 2052 oraz z 2004 r. Nr 92, poz. 885. 
