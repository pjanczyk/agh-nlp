



Dz.U. z 2001 r. Nr 16, poz. 166
               
                                                                                
                                                                                
                                     USTAWA
                             z dnia 3 lutego 2001 r.
                                        
          o zmianie ustawy o nabywaniu nieruchomości przez cudzoziemców
                  oraz ustawy - Ordynacja podatkowa - w związku
                   z dostosowaniem do prawa Unii Europejskiej
                                        
                                        
                                     Art. 1.
W ustawie z dnia  24 marca 1920 r. o nabywaniu nieruchomości przez cudzoziemców
(Dz.U. z 1996 r. Nr 54, poz. 245, z 1997 r. Nr 140, poz. 939 oraz z 1998 r. Nr
106, poz. 668) wprowadza się następujące zmiany:
1) w art. 1 ust. 2 i 3 otrzymują brzmienie:
   "2. Cudzoziemcem w rozumieniu ustawy jest:
     1) osoba fizyczna nie posiadająca obywatelstwa polskiego,
     2) osoba prawna mająca siedzibę za granicą,
     3) nie posiadająca osobowości prawnej spółka osób wymienionych w pkt 1 lub
       2, mająca siedzibę za granicą, utworzona zgodnie z ustawodawstwem państw
       obcych,
     4) osoba prawna i spółka handlowa nie posiadająca osobowości prawnej
       mająca siedzibę na terytorium Rzeczypospolitej Polskiej, kontrolowana
       bezpośrednio lub pośrednio przez osoby lub spółki wymienione w pkt 1, 2
       i 3.
   3. W przypadku spółki handlowej za kontrolowaną uważa się spółkę, w której
     cudzoziemiec lub cudzoziemcy mają pozycję dominującą. Art. 4 § 1pkt 4
     Kodeksu spółek handlowych stosuje się odpowiednio.";
2) dodaje się art. 2a w brzmieniu:
       "Art. 2a. Minister właściwy do spraw wewnętrznych może zwracać się do
              innych niż określone w art. 2 ust. 1 pkt 2 organów administracji
              rządowej, samorządu terytorialnego, organizacji zawodowych i
              instytucji państwowych o wyrażenie opinii oraz przekazanie
              dokumentów i informacji, w szczególności zawartych w ewidencji
              gruntów i budynków, niezbędnych do realizacji zadań, o których
              mowa w art. 1 ust. 1, art. 3e oraz w art. 8 ust. 4.";
3) w art. 3d w ust. 3 wyrazy "osoby prawnej, o której mowa w art. 1 ust. 2 pkt
  3" zastępuje się wyrazami "podmiotu, o którym mowa w art. 1 ust. 2 pkt 4";
4) dodaje się art. 5a w brzmieniu:
       "Art. 5a. W okresie 10 lat od dnia wydania zezwolenia minister właściwy
              do spraw wewnętrznych dokonuje kontroli w zakresie przestrzegania
              warunków określonych w zezwoleniu. W przypadku stwierdzenia
              wykorzystania zezwolenia wbrew przepisom ustawy, minister
              właściwy do spraw wewnętrznych stwierdza nieważność decyzji o
              zezwoleniu.";
5) dodaje się art. 7a w brzmieniu:
      "Art. 7a. 1. Jeżeli o zezwolenie ubiega się przedsiębiorca Wspólnoty,
             którego przedsiębiorstwo zostało założone na terytorium
             Rzeczypospolitej Polskiej lub oddział założony w Rzeczypospolitej
             Polskiej przez przedsiębiorcę Wspólnoty, minister właściwy do
             spraw wewnętrznych wydaje zezwolenie, gdy jest to bezpośrednio
             konieczne dla prowadzenia działalności gospodarczej, dla której
             przedsiębiorstwo lub oddział zostały założone.
         2. Minister właściwy do spraw wewnętrznych odmawia wydania zezwolenia,
           o którym mowa w ust. 1, jeżeli jest to uzasadnione względami
           polityki społecznej, bezpieczeństwa publicznego lub zdrowia
           społeczeństwa.
         3. Przepis ust. 1 nie dotyczy obywateli Wspólnoty działających w
           Rzeczypospolitej Polskiej na zasadzie samozatrudnienia w rozumieniu
           Układu Europejskiego ustanawiającego stowarzyszenie między
           Rzecząpospolitą Polską, z jednej strony, a Wspólnotami Europejskimi
           i ich Państwami Członkowskimi, z drugiej strony, sporządzonego w
           Brukseli dnia 16 grudnia 1991 r. (Dz.U. z 1994 r. Nr 11, poz. 38,  z
           1995 r. Nr 63, poz. 324 i 326, z 1997 r. Nr 104, poz. 662, z 1999 r.
           Nr 30, poz. 288 oraz z 2000 r. Nr 21, poz. 263).
         4. Przepisu ust. 1 nie stosuje się w przypadku nabywania zasobów
           naturalnych, gruntów rolnych i leśnych.";
6) w art. 8 w ust. 1:
   a) w pkt 5 wyrazy "osobę prawną, określoną w art. 1 ust. 2 pkt 3, na jej"
     zastępuje się wyrazami "podmiot, o którym mowa w art. 1 ust. 2 pkt 4, na
     jego",
   b) w pkt 7 wyrazy "art. 1 ust. 2 pkt 3" zastępuje się wyrazami "art. 1 ust.
     2 pkt 4".
                                     Art. 2.
W ustawie z dnia 29 sierpnia 1997 r. - Ordynacja podatkowa (Dz.U. Nr 137, poz.
926 i Nr 160, poz. 1083, z 1998 r. Nr 106, poz. 668, z 1999 r. Nr 11, poz. 95 i
Nr 92, poz. 1062 oraz z 2000 r. Nr 94, poz. 1037, Nr 116, poz. 1216, Nr 120,
poz. 1268 i Nr 122, poz. 1315) w art. 299 w § 3 w pkt 3 kropkę na końcu
zastępuje się przecinkiem i dodaje się pkt 4 w brzmieniu:
   "4) ministrowi właściwemu do spraw wewnętrznych w celu realizacji zadań, o
     których mowa w art. 1 ust. 1, art. 3e oraz w art. 8 ust. 4 ustawy z dnia
     24 marca 1920 r. o nabywaniu nieruchomości przez cudzoziemców (Dz.U. z
     1996 r. Nr 54, poz. 245, z 1997 r. Nr 140, poz. 939, z 1998 r. Nr 106,
     poz. 668 oraz z 2001 r. Nr ..., poz. ...).".
                                        
                                     Art. 3.
Ustawa wchodzi w życie po upływie 14 dni od dnia ogłoszenia.
