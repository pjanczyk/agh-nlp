


Tekst ustawy przyjęty przez Senat bez poprawek
 
USTAWA
z dnia 15 września 2017 r.
o
zmianie ustawy o pomocy społecznej
Art. 1. W ustawie z dnia 12
marca 2004 r. o pomocy społecznej (Dz. U. z 2016 r. poz. 930, z późn. zm.[1])) wprowadza się następujące zmiany:
1)    
po art. 64a dodaje się art. 64b w brzmieniu:
„Art. 64b. 1. Członków Korpusu Weteranów
Walk o Niepodległość Rzeczypospolitej Polskiej, o których mowa w art. 6²
ust. 2 ustawy z dnia 24 stycznia 1991 r. o kombatantach oraz niektórych osobach
będących ofiarami represji wojennych i okresu powojennego (Dz. U. z 2016
r. poz. 1255 oraz z 2017 r. poz. 456 i 1386), obowiązanych do wnoszenia opłaty
za swój pobyt w domu pomocy społecznej można zwolnić, na ich wniosek albo z
urzędu, całkowicie albo częściowo z opłaty za pobyt w domu pomocy
społecznej.
2. Przy podejmowaniu decyzji o
całkowitym albo częściowym zwolnieniu członka Korpusu Weteranów Walk o
Niepodległość Rzeczypospolitej Polskiej z opłaty za pobyt w domu pomocy
społecznej albo o odmowie zwolnienia organ bierze pod uwagę możliwości i
sytuację finansową gminy.”;
2)     w
art. 65:
a)     w ust. 1 wyrazy „nie stosuje
się art. 59–64” zastępuje się wyrazami „nie stosuje się art. 59–64b”,
b)     w ust. 2 w zdaniu drugim
wyrazy „stosuje się odpowiednio art. 61–64” zastępuje się wyrazami „stosuje się
odpowiednio art. 61–64b”;
3)     w
art. 107 w ust. 5b po pkt 10 dodaje się pkt 10a w brzmieniu:
„10a)  decyzji o przyznaniu
uprawnień kombatanckich, zaświadczenia o uprawnieniach kombatanckich lub
legitymacji członka Korpusu Weteranów Walk o Niepodległość
Rzeczypospolitej Polskiej;”.
Art. 2. Do
postępowań w sprawach o zwolnienie z wnoszenia opłat za pobyt w domu pomocy
społecznej członków Korpusu Weteranów Walk o Niepodległość Rzeczypospolitej
Polskiej, o których mowa w art. 6² ust. 2 ustawy z dnia 24 stycznia 1991
r. o kombatantach oraz niektórych osobach będących ofiarami represji wojennych
i okresu powojennego (Dz. U. z 2016 r. poz. 1255 oraz z 2017 r. poz. 456 i
1386), wszczętych na podstawie art. 64 ustawy zmienianej w art. 1 i
niezakończonych przed dniem wejścia w życie niniejszej ustawy stosuje się
przepisy ustawy zmienianej w art. 1 w brzmieniu nadanym niniejszą ustawą.
Art. 3. Ustawa wchodzi w życie po upływie 14 dni od dnia ogłoszenia.
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński
 
 







[1])   
Zmiany tekstu jednolitego wymienionej ustawy zostały ogłoszone w Dz. U. z 2016
r. poz. 1583, 1948 i 2174 oraz z 2017 r. poz. 38, 60, 624, 777, 1292, 1428 i
1475.
