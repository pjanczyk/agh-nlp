



                                    
                              
Dz.U. z 1996 r. Nr 5, poz. 34                                    
                                    
                                    
                                    
                                USTAWA
                       z dnia 22 grudnia 1995 r.
                                    
     o zmianie ustawy o zatrudnieniu i przeciwdziałaniu bezrobociu
                    oraz o zmianie niektórych ustaw
                                    
                                    
                                    
                                Art. 1.
W ustawie z dnia 14 grudnia 1994 r. o zatrudnieniu i przeciwdziałaniu bezrobociu
(Dz.U. z 1995 r. Nr 1, poz. 1) wprowadza się następujące zmiany:
 1) w art. 2 w ust. 1:
   a) pkt 1 otrzymuje brzmienie:
          "1) absolwencie - oznacza to bezrobotnego w okresie do upływu 
             12 miesięcy od dnia określonego w dyplomie, świadectwie 
             ukończenia szkoły lub zaświadczeniu o ukończeniu kursu, jeżeli
             jest:
             a) absolwentem ponadpodstawowej szkoły publicznej lub 
               niepublicznej o uprawnieniach szkoły publicznej albo 
               szkoły wyższej państwowej lub niepaństwowej - dla młodzieży,
             b) absolwentem studiów podyplomowych lub doktoranckich, 
               podjętych w okresie 6 miesięcy od dnia ukończenia szkoły 
               wyższej,
             c) absolwentem szkoły, o której mowa w lit.a), dla dorosłych, 
               jeżeli w ostatnich 12 miesiącach trwania nauki nie był zatrudniony,
             d) absolwentem co najmniej 12-miesięcznego przygotowania 
               zawodowego, odbytego w ramach Ochotniczych Hufców 
               Pracy,
             e) absolwentem dziennych kursów zawodowych, trwających 
               co najmniej 24 miesiące, jeżeli w okresie ostatnich 
               12 miesięcy ich trwania nie był zatrudniony,
             f) absolwentem szkoły specjalnej,
             g) niepełnosprawnym, który uzyskał uprawnienia do wykonywania
               zawodu,",
   b) pkt 4 otrzymuje brzmienie:
          "4) dochodach - oznacza to wynagrodzenie lub dochody uzyskane
             z tytułu zatrudnienia albo innej pracy zarobkowej wykonywanej
             w okresie posiadania statusu bezrobotnego oraz dochody
             z innego tytułu niż zatrudnienie lub inna praca zarobkowa
             podlegające opodatkowaniu na podstawie przepisów o 
             podatku dochodowym od osób fizycznych,",
   c) pkt 11 otrzymuje brzmienie:
          "11) odpowiednim zatrudnieniu - oznacza to zatrudnienie, do 
             którego bezrobotny ma wystarczające kwalifikacje lub może 
             je wykonywać po uprzednim szkoleniu, jego stan zdrowia 
             pozwala mu na wykonywanie tego zatrudnienia, a łączny 
             czas dojazdu do miejsca zatrudnienia i z powrotem środkami 
             komunikacji publicznej nie przekracza 3 godzin,",
   d) po pkt 21 dodaje się pkt 21a i 21b w brzmieniu:
          "21a) stażu - oznacza to nabywanie umiejętności praktycznych 
              do wykonywania pracy poprzez wykonywanie zadań w miejscu
              pracy przez absolwenta, bez nawiązania stosunku pracy
              z pracodawcą,
           21b) stypendium - oznacza to kwotę wypłacaną z Funduszu 
              Pracy bezrobotnemu, zarejestrowanemu w rejonowym 
              urzędzie pracy po raz pierwszy jako absolwent, w okresie 
              odbywania: szkolenia, stażu u pracodawcy oraz przez okres 
              nauki w szkole ponadpodstawowej dla dorosłych,";
 
 2) w art. 3:
   a) w ust. 1 wyrazy "Krajowy Urząd Pracy" zastępuje się wyrazami "Prezes 
     Krajowego Urzędu Pracy",
   b) w ust. 3 po wyrazach "oraz wojewódzkich" dodaje się wyrazy "lub międzywojewódzkich",
   c) po ust. 3 dodaje się ust. 4 w brzmieniu:
       "4. Ilekroć w przepisach jest mowa o wojewódzkich urzędach pracy, 
         rozumie się przez to również międzywojewódzkie urzędy pracy.";
 
 3) w art. 12 w ust. 3 wyrazy "miejscach pracy" zastępuje się wyrazami "miejscach
   zatrudnienia";
 
 4) w art. 13 w ust. 3 w pkt 4 wyraz "trzykrotnie" zastępuje się wyrazem 
   "dwukrotnie" oraz skreśla się wyrazy "w okresie 6 miesięcy";
   
 5) w art. 16:
   a) w ust. 5 w pkt 1 skreśla się wyrazy ", rodzinne, pielęgnacyjne",
   b) ust. 6 otrzymuje brzmienie:
      "6. Zasiłki szkoleniowe przysługują również za udokumentowane okresy
         niezdolności do pracy, za które na podstawie odrębnych przepisów
         pracownicy zachowują prawo do wynagrodzenia lub przysługują
         im zasiłki z ubezpieczenia społecznego w razie choroby i 
         macierzyństwa.",
   c) w ust. 10 dodaje się drugie zdanie w brzmieniu:
        "Rejonowy urząd pracy może skierować i sfinansować szkolenie 
         osób zarejestrowanych jako poszukujące pracy otrzymujące świadczenie
         socjalne lub zasiłek socjalny przewidziane w Układzie zbiorowym
         pracy dla pracowników zakładów górniczych.";
       
 6) w art. 18 w ust. 1 pkt 2 otrzymuje brzmienie:
          "2) jednorazowo bezrobotnym, pracownikom w okresie wypowiedzenia
             zwalnianym z pracy z przyczyn dotyczących zakładu
             pracy oraz poszukującym pracy otrzymującym świadczenie
             socjalne lub zasiłek socjalny przewidziane w Układzie 
             zbiorowym pracy dla pracowników zakładów górniczych - na 
             podjęcie działalności gospodarczej lub rolniczej, z wyjątkiem 
             zakupu ziemi.";
      
 7) w art. 19 w ust. 1:
   a) skreśla się wyrazy "i zasiłki z ubezpieczenia społecznego",
   b) wyrazy "36% przeciętnego wynagrodzenia obowiązującego" zastępuje 
     się wyrazami "kwoty zasiłku określonej w art. 24 ust. 1 obowiązującej";
 
 8) w art. 20 w ust. 1 skreśla się wyrazy ", zasiłki z ubezpieczenia społecznego";
 
 9) w art. 23:
   a) w ust. 1 w zdaniu wstępnym skreśla się wyrazy "art. 25 ust. 2 i",
   b) w ust. 2 pkt 2 otrzymuje brzmienie:
          "2) urlopu wychowawczego, urlopu bezpłatnego udzielonego na 
             podstawie przepisów w sprawie bezpłatnych urlopów dla 
             matek pracujących, opiekujących się małymi dziećmi, innych 
             udzielonych w tym celu urlopów bezpłatnych oraz okresy 
             niewykonywania pracy spowodowane opieką nad dzieckiem:
              a) w wieku do 4 lat - w granicach do 3 lat na każde dziecko
                oraz łącznie - bez względu na liczbę dzieci - do 6 
                lat,
              b) na które ze względu na jego stan fizyczny, psychiczny 
                lub psychofizyczny przysługuje pielęgnacyjny zasiłek rodzinny
                - dodatkowo do 3 lat na każde takie dziecko,",
   c) skreśla się ust. 3,
   d) w ust. 4 ostatnie zdanie otrzymuje brzmienie:
           "W przypadku pozbawienia wolności w okresie pobierania 
             zasiłku lub zasiłku szkoleniowego, po zwolnieniu z zakładu 
             karnego lub aresztu śledczego przysługuje prawo do zasiłku 
             na okres pomniejszony o okres pobierania zasiłku przed pozbawieniem
             wolności i w trakcie przerw w odbywaniu kary.";
   
10) w art. 24:
   a) ust. 1 otrzymuje brzmienie:
          "1. Wysokość  zasiłku wynosi 260 złotych, z zastrzeżeniem ust. 3 
             i 5.",
   b) skreśla się ust. 2,
   c) ust. 5 otrzymuje brzmienie:
          "5. W razie rozwiązania stosunku pracy lub stosunku służbowego 
             z przyczyn dotyczących zakładu pracy z osobami, o których 
             mowa w art. 25 ust. 4 pkt 1-3, zamieszkałymi w dniu rozwiązania
             stosunku pracy lub stosunku służbowego i w okresie
             pobierania zasiłku w rejonach administracyjnych (gminach)
             uznanych za zagrożone szczególnie wysokim bezrobociem
             strukturalnym, wysokość zasiłku wynosi 160% kwoty 
             zasiłku określonego w ust. 1; zasiłek ten przysługuje również 
             w przypadku, gdy w okresie pobierania tego zasiłku rejon 
             został wykreślony z wykazu rejonów administracyjnych 
             (gmin) uznanych za zagrożone szczególnie wysokim bezrobociem
             strukturalnym.",
   d) po ust. 6 dodaje się ust. 6a i 6b w brzmieniu:
         "6a. Zasiłki, z zastrzeżeniem ust. 3, podlegają waloryzacji o 
             wskaźnik wzrostu cen towarów i usług konsumpcyjnych w 
             poprzednim kwartale, od pierwszego dnia trzeciego miesiąca 
             po upływie tego kwartału. Pierwsza waloryzacja następuje z 
             dniem 1 czerwca 1996 r.
          6b. Minister Pracy i Polityki Socjalnej, na podstawie obwieszczenia
             Prezesa Głównego Urzędu Statystycznego, w terminie do 
             20 dnia drugiego miesiąca po zakończeniu każdego kwartału,
             ogłasza w drodze obwieszczenia w Dzienniku Urzędowym
             Rzeczypospolitej Polskiej "Monitor Polski" kwoty zasiłków
             po waloryzacji.";
          
11) w art. 25:
   a) ust. 1 otrzymuje brzmienie:
          "1. Okres pobierania zasiłku nie może przekraczać 12 miesięcy, 
             z zastrzeżeniem ust. 3-12.",
   b) skreśla się ust. 2,
   c) w ust. 5 wyrazy "w ust. 1-3" zastępuje się wyrazami "w ust. 1 i 3",
   d) w ust. 8:
       - wyrazy "w ust. 1-3" zastępuje się wyrazami "w ust. 1 i 3",
       - wyrazy "w art. 27 ust. 1 pkt 1-3" zastępuje się wyrazami "w art. 27 
         ust. 1 pkt 1-4",
   e) w ust. 11  w  pkt 1 wyrazy "w ust. 1-3" zastępuje się wyrazami "w ust. 1 
     i 3",
   f) dodaje się ust. 13 w brzmieniu:
      "13. Bezrobotnemu, który nabył prawo do zasiłku wyłącznie w wyniku 
         zatrudnienia w ramach prac interwencyjnych lub robót publicznych,
         zasiłek przysługuje przez okres równy okresowi tego zatrudnienia,
         nie dłużej jednak niż 12 miesięcy.";
          
12) w art. 26 ust. 1 otrzymuje brzmienie:
      "1. Zachowuje status bezrobotnego oraz prawo do zasiłku bezrobotny, 
         który:
          1) po upływie co najmniej 30 dni od dnia zarejestrowania w rejonowym
            urzędzie pracy podjął zatrudnienie lub inną pracę 
            zarobkową i uzyskuje wynagrodzenie lub dochód w wysokości 
            niższej od połowy najniższego wynagrodzenia albo
          2) uzyskuje dochód z innego tytułu niż zatrudnienie lub innej 
            pracy zarobkowej w wysokości określonej w pkt 1, z wyłączeniem
            osób, o których mowa w art. 2 ust. 1 pkt 2 lit. d) i f).";
      
13) w art. 27 ust. 1 i 2 otrzymują brzmienie:
      "1. Prawo do zasiłku nie przysługuje bezrobotnemu, który:
          1) z przyczyn nieusprawiedliwionych nie stawił się w wyznaczonym
             terminie w rejonowym urzędzie pracy,
          2) odmówił bez uzasadnionej przyczyny przyjęcia propozycji 
             odpowiedniego zatrudnienia, szkolenia, wykonywania prac 
             interwencyjnych lub robót publicznych,
          3) u ostatniego pracodawcy rozwiązał umowę o pracę za wypowiedzeniem,
          4) u ostatniego pracodawcy spowodował rozwiązanie ze swej 
             winy stosunku pracy (stosunku służbowego) bez wypowiedzenia,
          5) otrzymał jednorazowy ekwiwalent pieniężny za urlop górniczy
             będący świadczeniem socjalnym lub jednorazową odprawą
             zamiast zasiłku socjalnego, przewidziane w Układzie 
             zbiorowym pracy dla pracowników zakładów górniczych, albo
             odszkodowanie za skrócenie okresu wypowiedzenia 
             umowy o pracę.
       2. Bezrobotnemu, o którym mowa w ust. 1, spełniającemu warunki 
         określone w art. 23 zasiłek przysługuje:
          1) po okresie 90 dni - w przypadkach wymienionych w ust. 1 
             pkt 1-3,
          2) po okresie 180 dni - w przypadku wymienionym w ust. 1 pkt 
             4,
          3) po upływie okresu, za który otrzymał ekwiwalent, odprawę 
             lub odszkodowanie, o których mowa w ust. 1 pkt 5.";
          
14) w art. 28 w ust. 2 dodaje się pkt 3 w brzmieniu:
      "3) zasiłek lub zasiłek szkoleniowy wypłacony bezrobotnemu za okres, 
         za który nabył prawo do emerytury, renty inwalidzkiej lub renty 
         rodzinnej, jeżeli organ, który przyznał świadczenie, nie dokonał 
         jego pomniejszenia na zasadach określonych w art. 29.";
      
15) art. 29 otrzymuje brzmienie:
       "Art. 29. 1. Bezrobotnemu, któremu przyznano prawo do emerytury, 
                renty inwalidzkiej lub renty rodzinnej za okres, za który 
                otrzymał zasiłek lub zasiłek szkoleniowy, Zakład Ubezpieczeń Społecznych
                lub inne organy rentowe, które 
                przyznały świadczenie, wypłacają to świadczenie pomniejszone
                o kwotę odpowiadającą wysokości wypłaconych 
                temu bezrobotnemu za ten okres zasiłków i przekazują 
                te kwoty na konto Funduszu Pracy właściwego rejonowego
                urzędu pracy.
              2. Kwota pomniejszenia, o której mowa w ust. 1, za okres 
                pobierania zasiłku lub zasiłku szkoleniowego nie może 
                być wyższa niż przyznana za ten okres kwota emerytury, 
                renty inwalidzkiej lub renty rodzinnej.";
              
16) w art. 30:
   a) ust. 1 otrzymuje brzmienie:
      "1. Okresy pobierania zasiłku, zasiłku szkoleniowego oraz stypendiów, 
         przyznanych na podstawie art. 37a i 37b, wlicza się do okresu 
         pracy wymaganego do nabycia lub zachowania uprawnień pracowniczych
         oraz okresów składkowych w rozumieniu przepisów o 
         zaopatrzeniu emerytalnym pracowników i ich rodzin, z wyjątkiem 
         okresów ich pobierania za czas udokumentowanej niezdolności do 
         pracy, które wlicza się jako okresy nieskładkowe.",
   b) w ust. 2 zdanie wstępne otrzymuje brzmienie:
        "Okresów pobierania zasiłków, zasiłków szkoleniowych oraz stypendiów,
         o których mowa w ust. 1, nie wlicza się jednak do:",
   c) w ust. 3  wyrazy "ust. 1 i 2" zastępuje się wyrazami "ust. 1 i ust. 2 pkt 2 
     i 3";
      
17) w art. 31:
   a) skreśla się ust. 2,
   b) w ust. 5 skreśla się wyrazy "i 2",
   c) dodaje się ust. 6 i 7 w brzmieniu:
          "6. Rejonowy urząd pracy może dokonać zwrotu części lub całości
             kosztów dojazdów do pracy i zakwaterowania osobie zamieszkałej
             w rejonie administracyjnym (gminie) uznanym za 
             zagrożony szczególnie wysokim bezrobociem strukturalnym, 
             która została skierowana i podjęła zatrudnienie, staż lub 
             szkolenie poza miejscem stałego zamieszkania.
           7. Minister Pracy i Polityki Socjalnej określi, w drodze rozporządzenia,
             wysokość i okres, przez który mogą być finansowane
             koszty, o których mowa w ust. 6, oraz szczegółowe warunki
             i tryb dokonywania zwrotu tych kosztów.";
   
18) skreśla się art. 32 i 33;
19) art. 34 otrzymuje brzmienie:
         "Art. 34. Kwoty zasiłków, zasiłków szkoleniowych i stypendiów za 
                należny okres zaokrągla się w górę do 10 groszy.";
         
20) art. 35 otrzymuje brzmienie:
       "Art. 35. 1. W rejonach administracyjnych (gminach), w których stopa
                bezrobocia nie przekracza połowy średniej stopy bezrobocia
                w kraju, okres pobierania zasiłków może być 
                skrócony do 6 miesięcy.
              2. Rada Ministrów określi, w drodze rozporządzenia, rejony,
                o których mowa w ust. 1.";
              
21) w art. 37 w ust. 3 wyrazy "z wyłączeniem rozdziału 7" zastępuje się wyrazami
   "z wyłączeniem rozdziału 7 w dziale II";
22) po rozdziale 3 dodaje się rozdział 3a i 3b w brzmieniu:
                              "Rozdział 3a
                    Aktywizacja zawodowa absolwentów
         Art. 37a. Absolwentowi skierowanemu przez rejonowy urząd pracy
                na szkolenie przysługuje w okresie jego odbywania, 
                nie dłużej jednak niż do końca okresu posiadania statusu
                absolwenta, stypendium w wysokości 1/40 kwoty zasiłku,
                o którym mowa w art. 24 ust. 1, za każdy dzień odbywania
                tego szkolenia; przepisy art. 16 ust. 4-6 oraz 
                ust. 8 i 9 stosuje się odpowiednio.
       Art. 37b. 1. Rejonowy urząd pracy może, na wniosek lub za zgodą 
                absolwenta, skierować go do odbycia u pracodawcy stażu
                przez okres nie przekraczający 12 miesięcy.
              2. Staż, o którym mowa w ust. 1, odbywa się na podstawie 
                umowy zawartej przez rejonowy urząd pracy z pracodawcą,
                który wyraził zgodę na jego odbycie przez absolwenta,
                według programu określonego w umowie.
              3. Nadzór nad odbywaniem stażu przez absolwenta sprawuje
                rejonowy urząd pracy.
              4. Rejonowy urząd pracy może, za zgodą pracodawcy, powierzyć
                na podstawie umowy zlecenia sprawowanie nadzoru
                nad odbywaniem stażu, przez skierowanego absolwenta,
                wyznaczonemu przez tego pracodawcę pracownikowi
                i przyznać mu z Funduszu Pracy wynagrodzenie 
                miesięczne w wysokości do 10% łącznej kwoty stypendium
                przysługującego nadzorowanym absolwentom.
              5. Absolwentowi w okresie odbywania stażu, nie dłużej jednak
                niż do końca okresu posiadania statusu absolwenta,
                przysługuje stypendium wypłacane przez rejonowy 
                urząd pracy w wysokości 1/40 kwoty zasiłku, o którym 
                mowa w art. 24 ust. 1, za każdy dzień odbywania tego 
                stażu; przepisy art. 16 ust. 4-6 oraz ust. 8 i 9 stosuje się 
                odpowiednio.
              6. Minister Pracy i Polityki Socjalnej określi, w drodze rozporządzenia,
                szczegółowe warunki odbywania stażu, o 
                którym mowa w ust. 1.
        Art. 37c. Rejonowy urząd pracy ustala, opłaca i rozlicza, w wysokości
                i na zasadach przewidzianych dla zasiłków i zasiłków 
                szkoleniowych, składkę na ubezpieczenie społeczne od 
                stypendiów wypłaconych na podstawie art. 37a i 37b.
       Art. 37d. 1. Bezrobotnemu zamieszkałemu w rejonie administracyjnym
                (gminie) uznanym za zagrożony szczególnie wysokim
                bezrobociem strukturalnym, który w okresie do 6 
                miesięcy od dnia utraty statusu absolwenta podjął dalszą 
                naukę w szkole ponadpodstawowej dla dorosłych, rejonowy
                urząd pracy na wniosek bezrobotnego przyznaje 
                stypendium w wysokości 60% kwoty zasiłku, o którym 
                mowa w art. 24 ust. 1, wypłacane przez okres 12 miesięcy,
                z zastrzeżeniem ust. 2 i 3.
              2. Podstawą wypłaty stypendium jest zaświadczenie wystawione
                przez szkołę, potwierdzające kontynuowanie nauki.
              3. Stypendium nie przysługuje w przypadku przerwania 
                nauki, podjęcia zatrudnienia lub utraty statusu bezrobotnego.
       Art. 37e. 1. Rejonowy urząd pracy może dokonywać z Funduszu 
                Pracy, przez okres do 12 miesięcy, zwrotu poniesionych 
                przez pracodawcę, z tytułu zatrudnienia w pełnym wymiarze
                czasu pracy skierowanego absolwenta, kosztów 
                wypłaconego mu wynagrodzenia, nagród oraz składki na 
                ubezpieczenie społeczne w wysokości uprzednio uzgodnionej,
                nie przekraczającej jednak kwoty zasiłku określonej
                w art. 24 ust. 1, i składki na ubezpieczenie społeczne
                od tej kwoty, obowiązującej w ostatnim dniu każdego
                rozliczanego miesiąca.
              2. Rejonowy urząd pracy może dokonywać z Funduszu 
                Pracy, przez okres do 18 miesięcy, zwrotu poniesionych 
                przez pracodawcę, z tytułu zatrudnienia w pełnym wymiarze
                czasu pracy skierowanego absolwenta, kosztów 
                wypłaconego mu wynagrodzenia, nagród oraz składki na 
                ubezpieczenie społeczne w wysokości uprzednio uzgodnionej,
                nie przekraczającej jednak najniższego wynagrodzenia,
                i składki na ubezpieczenie społeczne od tego 
                wynagrodzenia, jeżeli zwrot obejmuje koszty poniesione 
                za co drugi miesiąc.
       Art. 37f. 1. Absolwenci, na swój wniosek lub za ich zgodą, mogą zostać
                skierowani przez rejonowy urząd pracy, na zasadach 
                robót publicznych, do wykonywania przez okres do 6 
                miesięcy pracy nie związanej z wyuczonym zawodem, w 
                wymiarze nie przekraczającym połowy wymiaru czasu 
                pracy w instytucjach użyteczności publicznej oraz organizacjach
                zajmujących się problematyką: kultury, oświaty,
                sportu i turystyki, opieki zdrowotnej oraz opieki społecznej.
              2. Rejonowy urząd pracy zwraca pracodawcy, który zatrudnił
                absolwentów skierowanych do prac, o których mowa 
                w ust. 1, część poniesionych kosztów na wynagrodzenia, 
                nagrody oraz składki na ubezpieczenie społeczne w wysokości
                uprzednio uzgodnionej, nie przekraczającej jednak
                kwoty ustalonej jako iloczyn liczby zatrudnionych 
                absolwentów i połowy najniższego wynagrodzenia obowiązującego
                w ostatnim dniu zatrudnienia każdego rozliczanego
                miesiąca łącznie ze składką na ubezpieczenie 
                społeczne od refundowanego wynagrodzenia.
         Art. 37g. Pracodawca, który zatrudnił skierowanego absolwenta, 
                zwolniony jest przez okres 12 miesięcy lub przez okres, 
                o którym mowa w art. 37e ust. 2, od dnia zatrudnienia 
                absolwenta, od opłacania składki na Fundusz Pracy należnej
                od wynagrodzenia tego absolwenta.
         
                              Rozdział 3b
            Wspieranie regionalnych i lokalnych rynków pracy
       Art. 37h. 1. Rada Ministrów, przyjmując jako podstawowe kryteria 
                stopę bezrobocia i przewidywany jego wzrost, określa, w 
                drodze rozporządzenia, rejony administracyjne (gminy) 
                zagrożone szczególnie wysokim bezrobociem strukturalnym,
                w których na podstawie odrębnych przepisów mogą
                być stosowane szczególne instrumenty ekonomiczno-finansowe
                i inne preferencje w celu ograniczenia 
                bezrobocia i jego skutków.
              2. Rada Ministrów określi, w drodze rozporządzenia, tryb i 
                warunki przyznawania dotacji, której wysokość ustala 
                ustawa budżetowa, na dofinansowanie inwestycji infrastrukturalnych
                realizowanych jako zadania własne gmin w 
                systemie robót publicznych w rejonach administracyjnych 
                (gminach), o których mowa w ust. 1.
              3. Rada Ministrów może wprowadzić, w drodze rozporządzenia,
                we wszystkich lub niektórych rejonach, o których 
                mowa w ust. 1, wydłużony okres pobierania zasiłków, 
                określając równocześnie okres i dodatkowe warunki 
                wymagane do wydłużonej wypłaty zasiłków.
       Art. 37i. 1. Rada Ministrów, przyjmując jako podstawowe kryterium 
                zagrożenie województwa lub jego części strukturalną recesją
                i degradacją społeczną, spowodowaną w szczególności:
                 1) koncentracją przestarzałego przemysłu,
                 2) likwidacją państwowych przedsiębiorstw rolnych,
                 3) ograniczaniem produkcji lub likwidacją wielkich zakładów
                   przemysłowych mających decydujący wpływ 
                   na rozwój województwa lub rejonu,
               może określić, w drodze rozporządzenia, województwa 
                lub rejony administracyjne (gminy) objęte zakresem 
                działania rejonowego urzędu pracy, w których regionalne
                programy mające na celu restrukturyzację gospodarki,
                a także ograniczanie negatywnych skutków bezrobocia,
                mogą być wspierane środkami budżetu państwa 
                określonymi na ten cel w ustawie budżetowej.
              2. Rada Ministrów określi, w drodze rozporządzenia, tryb i 
                warunki wspierania z budżetu państwa programów restrukturyzacyjnych
                w województwach lub rejonach administracyjnych
                (gminach), o których mowa w ust. 1.
              3. Rada Ministrów może określić, w drodze rozporządzenia,
                województwa lub rejony administracyjne (gminy), o 
                których mowa w ust. 1, w których mogą być stosowane, 
                określone na podstawie odrębnych przepisów, wszystkie 
                lub niektóre instrumenty ekonomiczno-finansowe i inne 
                preferencje, o których mowa w art. 37h ust. 1.
              4. Rada Ministrów może, w drodze rozporządzenia, przyznać
                bezrobotnym zamieszkałym we wszystkich bądź 
                niektórych województwach lub rejonach administracyjnych
                (gminach), o których mowa w ust. 1, prawo do zasiłku
                lub stypendium, o których mowa w art. 24 ust. 5 i 
                w art. 37d.";
       
23) w art. 47 skreśla się ust. 5;
24) w art. 48 dodaje się ust. 3 w brzmieniu:
       "3. Postanowienia ust. 1 i 2 stosuje się odpowiednio do obywateli 
         polskich zatrudnionych przez pracodawców zagranicznych na terytorium
         Rzeczypospolitej Polskiej, jeżeli pracodawca zagraniczny 
         nie posiada w Polsce siedziby ani przedstawicielstwa.";
       
25) w art. 49 ust. 2 otrzymuje brzmienie:
      "2. Minister Współpracy Gospodarczej z Zagranicą w porozumieniu z 
         Ministrem Pracy i Polityki Socjalnej określa, w drodze rozporządzenia,
         szczegółowe zasady i kryteria rozdziału limitu zatrudnienia 
         pracowników polskich za granicą w celu realizacji umów o dzieło 
         przez polskie podmioty gospodarcze, jeżeli został on ustanowiony 
         w umowie międzynarodowej.";
26) w art. 50 skreśla się ust. 13;
27) w art. 53 w ust. 1 w pkt 1 po lit.e) dodaje się lit.f) w brzmieniu:
      "f) otrzymujące świadczenie socjalne lub zasiłek socjalny, przewidziane 
         w Układzie zbiorowym pracy dla pracowników zakładów górniczych,";
             
28) w art. 56 po ust. 2 dodaje się ust. 2a w brzmieniu:
      "2a. Koszty poboru składek na Fundusz Pracy obciążają ten fundusz i 
         są zwracane Zakładowi Ubezpieczeń Społecznych w wysokości 
         0,5% przypisu składek na Fundusz Pracy.";
      
29) w art. 57 w ust. 1:
   a) w pkt 5 po wyrazach "art. 19-21" dodaje się wyrazy "i 37f",
   b) w pkt 7 wyrazy "art. 33" zastępuje się wyrazami "art. 37e",
   c) w pkt 17 skreśla się wyrazy "wojewódzkich i rejonowych",
   d) dodaje się pkt 26-29 w brzmieniu:
         "26) stypendiów, o których mowa w art. 37a i 37b, oraz składek 
             na ubezpieczenie społeczne od tych stypendiów, a także stypendiów,
             o których mowa w art. 37d,
          27) wynagrodzeń, o których mowa w art. 37b ust. 4,
          28) kosztów poboru składek, o których mowa w art. 56 ust. 2a,
          29) kosztów zakwaterowania i dojazdów do pracy, o których mowa
             w art. 31 ust. 6.";
          
30) w art. 57 w ust. 4 wyrazy "pkt 2-5 i 7" zastępuje się wyrazami "pkt 2-5, 7, 
   13, 26, 27 i 29";
31) w art. 73 skreśla się ust. 3;
32) po art. 73 dodaje się art. 73a w brzmieniu:
         "Art. 73a. Okresy zatrudnienia obywateli polskich w byłej Niemieckiej
                Republice Demokratycznej i w byłej Czechosłowackiej
                Republice Socjalistycznej na podstawie umów i porozumień
                międzynarodowych, przypadające przed dniem 
                1 grudnia 1991 r., traktowane są jak okresy zatrudnienia 
                w Państwie Polskim w zakresie uprawnień pracowniczych
                oraz w rozumieniu przepisów o zaopatrzeniu emerytalnym
                pracowników i ich rodzin, o ubezpieczeniu społecznym
                oraz o świadczeniach pieniężnych z tytułu wypadków
                przy pracy i chorób zawodowych.".
                                 Art. 2.
W ustawie z dnia 12 września 1990 r. o szkolnictwie wyższym (Dz.U. Nr 65, 
poz. 385, z 1991 r. Nr 104, poz. 450, z 1992 r. Nr 54, poz. 254 i Nr 63, poz. 
314 oraz z 1994 r. Nr 1, poz. 3, Nr 43, poz. 163, Nr 105, poz. 509 i Nr 121, 
poz. 591) w art. 84 w ust. 1 po wyrazie "uzyskania" dodaje się wyrazy "zezwolenia
i".
                                Art. 3.
W ustawie z dnia 29 grudnia 1993 r. o ochronie roszczeń pracowniczych w razie
niewypłacalności pracodawcy (Dz.U. z 1994 r. Nr 1, poz. 1 i z 1995 r. Nr 
87, poz. 435) w art. 12 ust. 6 otrzymuje brzmienie:
      "6. Koszty obsługi Funduszu obciążają środki finansowe Funduszu. Koszty
         poboru składek na Fundusz obciążają ten Fundusz i 
         są zwracane Zakładowi Ubezpieczeń Społecznych w wysokości 
         0,5% przypisu składek na Fundusz.".
                                    
                                Art. 4.
 1. Absolwenci zarejestrowani jako bezrobotni przed dniem wejścia w życie 
   ustawy uprawnieni są do zasiłków, zasiłków szkoleniowych i innych świadczeń na
   dotychczasowych zasadach.
 2. Bezrobotni, którzy przed dniem wejścia w życie niniejszej ustawy nabyli 
   prawo do zasiłku, o którym mowa w art. 24 ust. 5 ustawy wymienionej w 
   art. 1, zachowują do niego prawo także w przypadku, gdy zamieszkują w 
   rejonie administracyjnym (gminie) nie uznanym za zagrożony szczególnie 
   wysokim bezrobociem strukturalnym.
 3. Stypendia, o których mowa w art. 37a, 37b i 37d ustawy wymienionej w 
   art. 1, mogą być przyznane absolwentom, którzy zarejestrują się jako bezrobotni
   począwszy od dnia wejścia w życie niniejszej ustawy.
 4. Przepis art. 1 pkt 11 lit.f) ustawy stosuje się do bezrobotnych skierowanych 
   do prac interwencyjnych lub robót publicznych począwszy od dnia jej wejścia
   w życie.
 
                                Art. 5.
Przepisy wykonawcze, wydane przed dniem wejścia w życie niniejszej ustawy 
na podstawie  upoważnienia  zawartego w art. 49 ust. 2 ustawy wymienionej w 
art. 1, zachowują moc do czasu wydania przepisów na podstawie upoważnienia 
w brzmieniu określonym w niniejszej ustawie, nie dłużej niż 6 miesięcy.
                                Art. 6.
 1. Okres zatrudnienia od 1 lipca do 31 grudnia 1994 r. w wymiarze niższym 
   od połowy wymiaru czasu pracy obowiązującego w danym zawodzie lub 
   służbie zalicza się do okresu, od którego zależy nabycie prawa i długość 
   okresu pobierania zasiłku, jeżeli w okresie tego zatrudnienia nie był pobierany
   zasiłek.
 2. Zasiłek uzyskany na podstawie ust. 1 przyznawany jest na wniosek bezrobotnego
   od dnia złożenia wniosku; zasiłek przysługuje, jeżeli bezrobotny w 
   dniu rejestracji spełniał warunki do jego otrzymania po zaliczeniu okresów 
   zatrudnienia, o których mowa w ust. 1.
                                Art. 7.
Minister Pracy i Polityki Socjalnej ogłosi w Dzienniku Ustaw Rzeczypospolitej 
Polskiej jednolity tekst ustawy z dnia 14 grudnia 1994 r. o zatrudnieniu i przeciwdziałaniu
bezrobociu, z uwzględnieniem zmian wynikających z przepisów 
ogłoszonych przed dniem wydania jednolitego tekstu.
                                Art. 8.
Ustawa wchodzi w życie z dniem 1 marca 1996 r., z wyjątkiem przepisów:
   1) art. 1 pkt 13 dotyczącego art. 27 ust. 1 pkt 3, który wchodzi w życie 
     pierwszego dnia czwartego miesiąca następującego po miesiącu ogłoszenia
     ustawy,
   2) art. 2, który wchodzi w życie z dniem ogłoszenia z mocą od dnia 
     1 stycznia 1995 r.
   
   
 
