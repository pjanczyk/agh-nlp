



Dz.U. z 2001 r. Nr 11, poz. 82
                                       
                                       
                                       
                                       
                                    USTAWA
                           z dnia 15 grudnia 2000 r.
                                       
                   o zmianie ustawy - Kodeks karny skarbowy
                                       
                                       
                                    Art. 1.
W ustawie z dnia 10 września 1999 r. - Kodeks karny skarbowy (Dz.U. Nr 83, poz.
930 oraz z 2000 r. nr 60, poz. 703 i Nr 62, poz. 717) wprowadza się następujące
zmiany:
1) w art. 30 § 5 otrzymuje brzmienie:
   "§ 5. W wypadkach określonych w art. 107 § 1-3 przepadkowi podlega stanowiący
       przedmiot czynu zabronionego dokument lub urządzenie gry losowej,
       zakładu wzajemnego lub gry na automacie oraz wygrane, które na
       podstawie tego dokumentu przypadają grającemu, a także środki uzyskane
       ze sprzedaży udziału w grze lub wpłaconych stawek. Przepis stosuje się
       odpowiednio także w wypadkach określonych w art. 109 i 110.";
2) w art. 53 § 35 otrzymuje brzmienie:
  "§ 35. Użyte w rozdziale 9 kodeksu określenia, a w szczególności: "gra bingo
       fantowe", "gra losowa", "gra na automacie", "loteria audioteksowa",
       "lote-ria fantowa", "loteria promocyjna", "zakłady wzajemne",
       "zezwolenie", mają znaczenie nadane im w ustawie z dnia 29 lipca 1992
       r. o grach losowych, zakładach wzajemnych i grach na automatach (Dz.U.
       z 1998 r. Nr 102, poz. 650, Nr 145, poz. 946, Nr 146, poz. 952, Nr 155,
       poz. 1014 i Nr 160, poz. 1061, z 1999 r. Nr 95, poz. 1104 oraz z 2000
       r. Nr 9, poz. 117 i Nr 70, poz. 816) oraz wydanych na jej podstawie
       przepisach wykonawczych.";
3) w tytule I w dziale II tytuł rozdziału 9 otrzymuje brzmienie:
    "Przestępstwa skarbowe i wykroczenia skarbowe przeciwko organizacji gier
     losowych, zakładów wzajemnych i gier na automatach.";
4) w art. 107 § 1 i 3 otrzymują brzmienie:
     "§ 1. Kto wbrew przepisom ustawy lub warunkom zezwolenia urządza lub
        prowadzi grę losową, zakład wzajemny lub grę na automacie,
            podlega karze grzywny do 720 stawek dziennych albo karze
            pozbawienia wolności do lat 2, albo obu tym karom łącznie.",
   "§ 3. Jeżeli sprawca dopuszcza się czynu zabronionego określonego w § 1 lub 2
       w celu osiągnięcia korzyści majątkowej z organizowania zbiorowego
       uczestnictwa w grze losowej, zakładzie wzajemnym lub grze na automacie,
            podlega karze grzywny do 720 stawek dziennych albo karze
            pozbawienia wolności do lat 3, albo obu tym karom łącznie.";
5) art. 108 otrzymuje brzmienie:
  "Art. 108. § 1. Kto wbrew przepisom ustawy lub warunkom zezwolenia urządza
            lub prowadzi loterię fantową, grę bingo fantowe, loterię
            promocyjną lub loterię audioteksową,
               podlega karze grzywny do 240 stawek dziennych.
         § 2. Jeżeli nadwyżka z loterii fantowej lub gry bingo fantowe była
            przeznaczona na cel społecznie użyteczny, w szczególności
            dobroczynny, sprawca czynu zabronionego określonego w § 1
               podlega karze grzywny do 120 stawek dziennych.";
6) art. 109 otrzymuje brzmienie:
    "Art. 109. Kto uczestniczy w grze losowej, zakładzie wzajemnym lub grze na
            automacie, urządzonych lub prowadzonych wbrew przepisom ustawy lub
            warunkom zezwolenia,
               podlega karze grzywny do 120 stawek dziennych.";
7) art. 110 otrzymuje brzmienie:
    "Art. 110. Kto, nie będąc do tego uprawnionym, w celu osiągnięcia korzyści
            majątkowej trudni się sprzedażą losów lub innych dowodów udziału w
            grze losowej, zakładzie wzajemnym lub grze na automacie,
               podlega karze grzywny do 360 stawek dziennych albo karze
               ograniczenia wolności, albo obu tym karom łącznie.".
              
                                    Art. 2.
Ustawa wchodzi w życie po upływie 14 dni od dnia ogłoszenia.
