


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 16 listopada 2012 r.
 
o zmianie
ustawy o dokumentach paszportowych 
 
 
Art. 1. 
W ustawie z
dnia 13 lipca 2006 r. o dokumentach paszportowych (Dz. U. Nr 143, poz. 1027, z
późn. zm.[1]))
wprowadza się następujące zmiany:
1) w art. 23 w
ust. 1 w pkt 4 kropkę zastępuje się średnikiem i dodaje się pkt 5 w brzmieniu:
„5) osobom przebywającym w
Rzeczypospolitej Polskiej i za granicą, w udokumentowanych nagłych przypadkach
związanych z prowadzoną działalnością zawodową.”;
2) art. 43
otrzymuje brzmienie:
„Art. 43. 1. Paszporty i paszporty
tymczasowe w Rzeczypospolitej Polskiej wydaje i odmawia ich wydania wojewoda,
do którego wpłynął wniosek o wydanie dokumentu paszportowego, a za granicą –
konsul. 
2. Paszporty
i paszporty tymczasowe w Rzeczypospolitej Polskiej unieważnia wojewoda właściwy
ze względu na miejsce zameldowania na pobyt stały lub czasowy osoby
posiadającej dokument paszportowy, a w razie braku takiego miejsca – według
ostatniego miejsca zameldowania na pobyt stały lub czasowy tej osoby, a za granicą
– konsul.
3. Osobom
zamieszkującym w Rzeczypospolitej Polskiej, wobec których nie można ustalić
właściwości miejscowej, o której mowa w ust. 2, paszporty i paszporty tymczasowe
unieważnia organ paszportowy, który jako ostatni wydał obywatelowi dokument
paszportowy.”;
3) w art.
44:
a)   ust. 2
otrzymuje brzmienie:
„2. Minister
właściwy do spraw wewnętrznych, w drodze decyzji administracyjnej, wyraża zgodę
lub odmawia wyrażenia zgody na wydanie obywatelowi drugiego paszportu.”,
b) dodaje się
ust. 3 i 4 w brzmieniu:
„3. Osoba, która
otrzymała decyzję ministra właściwego do spraw wewnętrznych wyrażającą zgodę na
wydanie drugiego paszportu, składa wniosek o jego wydanie do ministra właściwego
do spraw wewnętrznych albo wybranego przez siebie wojewody, a za granicą – do
konsula.
4. Decyzja, o której mowa w ust. 3, wygasa, jeżeli złożenie
wniosku o wydanie paszportu nie nastąpi przed upływem 3 miesięcy od dnia jej
wydania.”.
 
Art. 2. 
Do postępowań
w sprawach wydania, odmowy wydania lub unieważnienia paszportu, w tym drugiego
paszportu oraz paszportu tymczasowego, wszczętych przed dniem wejścia w życie
niniejszej ustawy, stosuje się przepisy dotychczasowe. 
 
Art. 3. 
Ustawa
wchodzi w życie po upływie 30 dni od dnia ogłoszenia.
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
– / Ewa Kopacz




[1]) Zmiany wymienionej ustawy zostały
ogłoszone w Dz. U. z 2008 r. Nr 32, poz. 192, z 2009 r. Nr 69, poz. 595 i Nr
95, poz. 791, z 2010 r. Nr 8, poz. 51, z 2011 r. Nr 230, poz. 1371 oraz z 2012
r. poz. 798 i 921.
