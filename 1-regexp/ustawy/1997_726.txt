



Dz.U. z 1997 r. Nr 111, poz. 726
                                    
                                    
                                    
                                    
                                USTAWA
                       z dnia 22 sierpnia 1997 r.
                                    
     o zmianie ustawy - Prawo budowlane, ustawy o zagospodarowaniu
                  przestrzennym oraz niektórych ustaw
                                    
                                    
                                Art. 1.
W ustawie z dnia 7 lipca 1994 r. - Prawo budowlane (Dz.U. Nr 89, poz. 414, z 
1996 r. Nr 100, poz. 465, Nr 106, poz. 496 i Nr 146, poz. 680 oraz z 1997 r. Nr 
88, poz. 554) wprowadza się następujące zmiany:
 
 1) w art. 3:
   a) pkt 6 otrzymuje brzmienie:
      "6) budowie - należy przez to rozumieć wykonywanie obiektu budowlanego
         w określonym miejscu, a także odbudowę, rozbudowę, 
         nadbudowę oraz przebudowę obiektu budowlanego,",
   b) w pkt 7 po wyrazie "montażu," dodaje się wyraz "modernizacji,",
   c) pkt 15 otrzymuje brzmienie:
      "15) terenie zamkniętym - należy przez to rozumieć teren, a w szczególnych
         przypadkach obiekt budowlany lub jego część, dostępny 
         wyłącznie dla osób uprawnionych, niezbędny na cele:
          a) obronności lub bezpieczeństwa państwa, będący w dyspozycji 
             jednostek organizacyjnych podległych Ministrowi Obrony 
             Narodowej, Ministrowi Spraw Wewnętrznych i Administracji 
             oraz Ministrowi Spraw Zagranicznych,
          b) bezpośredniego wydobywania kopaliny ze złoża, będący w 
             dyspozycji zakładu górniczego,",
   d) w pkt 17 kropkę na końcu zastępuje się przecinkiem i dodaje się pkt 
     18 w brzmieniu:
      "18) wyrobie budowlanym - należy przez to rozumieć wyrób, w rozumieniu
         przepisów o badaniach i certyfikacji, wytworzony w celu 
         wbudowania, wmontowania, zainstalowania lub zastosowania w 
         sposób trwały w obiekcie budowlanym.";
 2) w art. 5:
   a) ust. 1 otrzymuje brzmienie:
      "1. Obiekt budowlany należy projektować, budować, użytkować i 
         utrzymywać zgodnie z przepisami, w tym techniczno-budowlanymi,
         obowiązującymi Polskimi Normami oraz zasadami wiedzy technicznej,
         w sposób zapewniający:
              1) spełnienie wymagań podstawowych dotyczących:
                 a) bezpieczeństwa konstrukcji,
                 b) bezpieczeństwa pożarowego,
                 c) bezpieczeństwa użytkowania,
                 d) odpowiednich warunków higienicznych i zdrowotnych
                   oraz ochrony środowiska,
                 e) ochrony przed hałasem i drganiami,
                 f) oszczędności energii i odpowiedniej izolacyjności 
                   cieplnej przegród,
              2) warunki użytkowe zgodne z przeznaczeniem obiektu, a 
                w szczególności w zakresie oświetlenia, zaopatrzenia w 
                wodę, usuwania ścieków i odpadów, ogrzewania, wentylacji
                oraz łączności,
              3) niezbędne warunki do korzystania z obiektów użyteczności
                publicznej i mieszkaniowego budownictwa wielorodzinnego
                przez osoby niepełnosprawne, w szczególności
                poruszające się na wózkach inwalidzkich,
              4) ochronę ludności zgodnie z wymaganiami obrony cywilnej,
                określonymi w odrębnych przepisach,
              5) ochronę dóbr kultury,
              6) ochronę uzasadnionych interesów osób trzecich.",
   b) w ust. 2 wyrazy "ust. 1 pkt 9" zastępuje się wyrazami "ust. 1 pkt 6";
 3) w art. 7 użyte w różnych przypadkach wyrazy "Minister Gospodarki Przestrzennej
   i Budownictwa" zastępuje się użytymi w tych samych przypadkach
   wyrazami "Minister Spraw Wewnętrznych i Administracji";
 4) w art. 9 w ust. 1 oraz w art. 34 w ust. 3 w pkt 2 wyrazy "w art. 5 ust. 1 pkt 
   5" zastępuje się wyrazami "w art. 5 ust. 1 pkt 3";
 5) art. 10 otrzymuje brzmienie:
       "Art. 10. 1. Przy wykonywaniu robót budowlanych należy stosować 
                wyroby budowlane o właściwościach użytkowych umożliwiających
                prawidłowo zaprojektowanym i wykonanym 
                obiektom budowlanym spełnienie wymagań podstawowych,
                określonych w art. 5 ust. 1 pkt 1 - dopuszczone 
                do obrotu i powszechnego lub jednostkowego stosowania
                w budownictwie.
              2. Dopuszczone do obrotu i powszechnego stosowania w 
                budownictwie są:
                 1) wyroby budowlane, właściwie oznaczone, dla których 
                   zgodnie z odrębnymi przepisami:
                    a) wydano certyfikat na znak bezpieczeństwa, wykazujący,
                      że zapewniono zgodność z kryteriami 
                      technicznymi określonymi na podstawie Polskich 
                      Norm, aprobat technicznych oraz właściwych 
                      przepisów i dokumentów technicznych - w odniesieniu
                      do wyrobów podlegających tej certyfikacji,
                    b) dokonano oceny zgodności i wydano certyfikat 
                      zgodności lub deklarację zgodności z Polską 
                      Normą lub z aprobatą techniczną - w odniesieniu
                      do wyrobów nie objętych certyfikacją określoną
                      w lit. a), mających istotny wpływ na spełnienie
                      co najmniej jednego z wymagań podstawowych,
                 2) wyroby budowlane umieszczone w wykazie wyrobów 
                   nie mających istotnego wpływu na spełnianie wymagań
                   podstawowych oraz wyrobów wytwarzanych i 
                   stosowanych według tradycyjnie uznanych zasad 
                   sztuki budowlanej.
              3. Dopuszczone do jednostkowego stosowania w obiekcie 
                budowlanym są wyroby wykonane według indywidualnej 
                dokumentacji technicznej sporządzonej przez projektanta
                obiektu lub z nim uzgodnionej, dla których dostawca 
                wydał oświadczenie wskazujące, że zapewniono zgodność
                wyrobu z tą dokumentacją oraz z przepisami i 
                obowiązującymi normami.
              4. Minister Spraw Wewnętrznych i Administracji określi, w 
                drodze rozporządzenia:
                 1) szczegółowe zasady i tryb dopuszczania wyrobów 
                   budowlanych do jednostkowego stosowania w obiekcie,
                   szczegółowe zasady i tryb udzielania, uchylania 
                   lub zmiany aprobat technicznych, zasady odpłatności 
                   z tego tytułu oraz jednostki organizacyjne upoważnione
                   do ich wydawania, a także zakres oraz szczegółowe
                   zasady i tryb opracowywania i zatwierdzania 
                   kryteriów technicznych,
                 2) systemy oceny zgodności, o której mowa w ust. 2 
                   pkt 1 lit. b), dla poszczególnych rodzajów wyrobów 
                   budowlanych, wzory deklaracji zgodności oraz sposób
                   znakowania wyrobów budowlanych, dopuszczonych
                   do obrotu i powszechnego stosowania w budownictwie.
              5. Minister Spraw Wewnętrznych i Administracji określi, w 
                drodze zarządzenia, wykaz wyrobów budowlanych, o 
                których mowa w ust. 2 pkt 2.";
 6) w art. 13:
   a) w ust. 3 wyrazy "pkt 3-5" zastępuje się wyrazami "pkt 3 i 4",
   b) ust. 4 otrzymuje brzmienie:
          "4. Uprawnienia do projektowania lub kierowania robotami budowlanymi
             stanowią również podstawę do wykonywania samodzielnych
             funkcji technicznych, o których mowa w art. 12 
             ust. 1 pkt 5 i 6.";
 7) w art. 14 w ust. 1 skreśla się pkt 3;
 8) w art. 20 w ust. 1:
   a) po pkt 1 dodaje się pkt 1a w brzmieniu:
      "1a) zapewnienie, w razie potrzeby, udziału w opracowaniu projektu 
         osób posiadających uprawnienia budowlane do projektowania w 
         odpowiedniej specjalności oraz wzajemne skoordynowanie techniczne
         wykonanych przez te osoby opracowań projektowych,",
   b) po pkt 3 dodaje się pkt 3a w brzmieniu:
      "3a) uzgadnianie dokumentów technicznych, o których mowa w art. 10 
         ust. 3,";
 9) w art. 25 w pkt 2 po dwukrotnie użytym wyrazie "wyrobów" dodaje się wyraz
   "budowlanych";
10) w art. 26 w pkt 1 po wyrazie "wyrobów" dodaje się wyraz "budowlanych";
11) w art. 28 skreśla się ust. 2 oraz oznaczenie ust. 1;
12) w art. 29:
   a) w ust. 1:
       - pkt 1 otrzymuje brzmienie:
          "1) obiektów gospodarczych związanych z produkcją rolną i 
             uzupełniających zabudowę zagrodową w ramach istniejącej 
             działki siedliskowej:
             a) parterowych budynków gospodarczych o powierzchni zabudowy
               do 35 m{2}, przy rozpiętości konstrukcji nie większej
               niż 4,80 m,
             b) płyt do składowania obornika,
             c) szczelnych zbiorników na gnojówkę lub gnojowicę o pojemności
               do 25 m{3},
             d) obiektów do neutralizacji ścieków o wydajności do 5 m{3} 
               na dobę,
             e) naziemnych silosów na materiały sypkie o pojemności do 
               30 m{3} i wysokości nie większej niż 4,50 m,",
       - po pkt 5 dodaje się pkt 5a w brzmieniu:
          "5a) tymczasowych obiektów budowlanych, nie połączonych trwale
             z gruntem i przewidzianych do rozbiórki lub przeniesienia 
             w inne miejsce w terminie określonym w zgłoszeniu, o którym
             mowa w art. 30 ust. 1, ale nie później niż w okresie 120 
             dni od dnia rozpoczęcia budowy określonego w zgłoszeniu; 
             zwolnienie to nie dotyczy obiektów szczególnie szkodliwych 
             dla środowiska i zdrowia ludzi oraz mogących pogorszyć stan 
             środowiska,",
       - pkt 7 otrzymuje brzmienie:
          "7) ogrodzeń,",
       - w pkt 9 kropkę na końcu zastępuje się przecinkiem i dodaje się 
         pkt 10 w brzmieniu:
          "10) opasek brzegowych oraz innych sztucznych, powierzchniowych
             lub liniowych umocnień brzegu morskiego, względnie 
             brzegu morskich wód wewnętrznych, nie stanowiących konstrukcji
             oporowych.",
   b) w ust. 2:
       - pkt 2 otrzymuje brzmienie:
          "2) instalowaniu i remoncie tablic i urządzeń reklamowych, z 
             wyjątkiem reklam świetlnych i podświetlanych usytuowanych 
             poza obszarem zabudowanym w rozumieniu przepisów o ruchu
             drogowym,",
       - w pkt 6 skreśla się wyrazy "średniego i niskiego napięcia",
       - w pkt 7 kropkę na końcu zastępuje się przecinkiem i dodaje się 
         pkt 8-10 w brzmieniu:
          "8) instalowaniu krat na obiektach budowlanych,
           9) instalowaniu urządzeń na obiektach budowlanych,
          10) wykonywaniu podczyszczeniowych robót czerpalnych polegających
             na usunięciu spłyceń dna, powstałych w czasie użytkowania
             basenów i kanałów portowych oraz torów wodnych, 
             w stosunku do głębokości technicznych (eksploatacyjnych) i 
             nachyleń skarp podwodnych akwenu, objętych uprzednio 
             uzyskanym pozwoleniem wodnoprawnym i pozwoleniem na 
             wykonywanie robót czerpalnych.";
13) w art. 30:
   a) ust. 1 otrzymuje brzmienie:
       "1. Zgłoszenia właściwemu organowi wymaga:
           1) budowa, o której mowa w art. 29 ust. 1 pkt 1, 2, 4, 5a, 9 i 
             10, oraz wykonywanie robót budowlanych wymienionych w 
             art. 29 w ust. 2 pkt 1-7 i 10,
           2) budowa ogrodzeń od strony dróg, ulic, placów i innych 
             miejsc publicznych oraz o wysokości powyżej 2,20 m i wykonanie
             robót budowlanych polegających na instalowaniu:
             a) krat na budynkach mieszkalnych wielorodzinnych, użyteczności
               publicznej i zamieszkania zbiorowego oraz obiektach
               zabytkowych,
             b) urządzeń na obiektach budowlanych o wysokości powyżej 
               3 m.",
   b) po ust. 1 dodaje się ust. 1a w brzmieniu:
      "1a. W zgłoszeniu należy określić rodzaj, zakres i sposób wykonywania
          robót oraz termin ich rozpoczęcia. Do zgłoszenia należy dołączyć
          dowód stwierdzający prawo do dysponowania nieruchomością
          na cele budowlane oraz, w zależności od potrzeb, odpowiednie
          szkice lub rysunki, a także pozwolenia wymagane odrębnymi
          przepisami. W razie konieczności uzupełnienia zgłoszenia, 
          właściwy organ nakłada, w drodze postanowienia, na zgłaszającego
          obowiązek uzupełnienia, w określonym terminie, brakujących
          dokumentów, a w przypadku ich nieuzupełnienia - wnosi 
          sprzeciw, w drodze decyzji.",
   c) w ust. 3 wyrazy "o których mowa w art. 29 ust. 1 pkt 1, 2, 4 i 9 oraz w 
     ust. 2" zastępuje się wyrazami "objętych obowiązkiem zgłoszenia, o którym
     mowa w ust. 1" a po wyrazach "jeżeli ich realizacja może" dodaje 
     się wyrazy "naruszać ustalenia miejscowego planu zagospodarowania 
     przestrzennego lub";
14) w art. 32:
   a) w ust. 4 w pkt 1 na końcu dodaje się wyrazy "jeżeli jest ona wymagana 
     zgodnie z przepisami o zagospodarowaniu przestrzennym,",
   b) po ust. 4 dodaje się ust. 5 w brzmieniu:
      "5. Minister Spraw Wewnętrznych i Administracji określi, w drodze 
         zarządzenia, wzór wniosku o pozwolenie na budowę i decyzji 
         o pozwoleniu na budowę.";
15) w art. 33:
   a) ust. 1 otrzymuje brzmienie:
      "1. Pozwolenie na budowę dotyczy całego zamierzenia budowlanego. 
         W przypadku zamierzenia budowlanego obejmującego więcej niż 
         jeden obiekt, pozwolenie na budowę może, na wniosek inwestora, 
         dotyczyć wybranych obiektów lub zespołu obiektów, mogących 
         samodzielnie funkcjonować zgodnie z przeznaczeniem. Jeżeli 
         pozwolenie na budowę dotyczy wybranych obiektów lub zespołu 
         obiektów, inwestor jest obowiązany przedstawić projekt zagospodarowania
         działki lub terenu, o którym mowa w art. 34 ust. 3 
         pkt 1, dla całego zamierzenia budowlanego.",
   b) w ust. 2 w pkt 3 kropkę na końcu zastępuje się przecinkiem i dodaje 
     się wyrazy "jeżeli jest ona wymagana zgodnie z przepisami o zagospodarowaniu
     przestrzennym.";
16) w art. 34:
   a) w ust. 1 kropkę na końcu zastępuje się przecinkiem i dodaje się wyrazy 
     "jeżeli jest ona wymagana zgodnie z przepisami o zagospodarowaniu 
     przestrzennym.",
   b) w ust. 3 w zdaniu wstępnym skreśla się wyrazy ", stanowiący podstawę 
     do wydania pozwolenia na budowę,",
   c) po ust. 3 dodaje się ust. 3a w brzmieniu:
      "3a. Przepisu ust. 3 pkt 1 nie stosuje się do projektu budowlanego 
         przebudowy, modernizacji lub montażu obiektu budowlanego, jeżeli,
         zgodnie z przepisami o zagospodarowaniu przestrzennym, nie 
         jest wymagane ustalenie warunków zabudowy i zagospodarowania 
         terenu.",
   d) ust. 6 otrzymuje brzmienie:
      "6. Minister Spraw Wewnętrznych i Administracji określi, w drodze 
         zarządzenia:
           1) szczegółowy zakres i formę projektu budowlanego,
           2) szczegółowe zasady ustalania geotechnicznych warunków posadawiania
             obiektów budowlanych.";
17) w art. 35:
   a) w ust. 3 skreśla się wyrazy "na przedstawiającego projekt",
   b) po ust. 4 dodaje się ust. 5 w brzmieniu:
      "5. Właściwy organ wydaje decyzję o odmowie zatwierdzenia projektu 
         budowlanego i udzielenia pozwolenia na budowę, jeżeli na terenie,
         którego dotyczy projekt zagospodarowania działki lub terenu, 
         znajduje się obiekt budowlany, w stosunku do którego orzeczono 
         nakaz rozbiórki.";
18) po art. 36 dodaje się art. 36a w brzmieniu:
       "Art. 36a. 1. Istotne odstąpienie od zatwierdzonego projektu budowlanego
                lub innych warunków pozwolenia na budowę 
                jest dopuszczalne jedynie po uzyskaniu decyzji o zmianie 
                pozwolenia na budowę.
              2. W przypadku naruszenia przepisu ust. 1, właściwy organ 
                uchyla decyzję o pozwoleniu na budowę.";
19) w art. 37 w ust. 2 po wyrazach "w ust. 1" dodaje się wyrazy "i art. 36a ust. 
   2";
20) art. 39 otrzymuje brzmienie:
       "Art. 39. 1. Odbudowa, przebudowa, rozbudowa, modernizacja, remont
                lub rozbiórka obiektu budowlanego wpisanego do 
                rejestru zabytków wymaga, przed wydaniem decyzji o 
                pozwoleniu na budowę, uzyskania zezwolenia właściwego
                wojewódzkiego konserwatora zabytków.
              2. W stosunku do obiektów objętych ochroną konserwatorską
                na podstawie miejscowego planu zagospodarowania 
                przestrzennego pozwolenie na budowę może być wydane
                przez właściwy organ, po wyrażeniu opinii przez wojewódzkiego
                konserwatora zabytków.";
21) w art. 40 skreśla się wyrazy "ust. 1";
22) w art. 41 w ust. 5 po wyrazie "gazu" dodaje się wyrazy "na potrzeby budowy";
23) w art. 46 po wyrazach "dokumenty stanowiące podstawę ich wykonywania" 
   dodaje się wyrazy "a także certyfikaty, deklaracje zgodności i oświadczenia, 
   o których mowa w art. 10,";
24) w art. 49 w ust. 1 kropkę po wyrazach "lub jego części" zastępuje się przecinkiem
   i dodaje się wyrazy "a jego istnienie nie narusza przepisów o zagospodarowaniu
   przestrzennym, w szczególności ustaleń miejscowego planu
   zagospodarowania przestrzennego.";
25) w art. 50 w ust. 4 kropkę na końcu zastępuje się przecinkiem i dodaje się 
   wyrazy "jeżeli w tym terminie nie zostanie wydana decyzja, o której mowa 
   w art. 51 ust. 1.";
26) w art. 51:
   a) w ust. 1 w pkt 2 wyrazy "określającą czynności, jakie należy wykonać" 
     zastępuje się wyrazami "nakładającą obowiązek wykonania określonych 
     czynności",
   b) po ust. 1 dodaje się ust. 1a w brzmieniu:
      "1a. Po wykonaniu obowiązku, o którym mowa w ust. 1 pkt 2, właściwy 
         organ wydaje decyzję o pozwoleniu na wznowienie robót budowlanych.",
   c) po ust. 3 dodaje się ust. 4 w brzmieniu:
      "4. Przepisy ust. 1-3 stosuje się odpowiednio, jeżeli roboty budowlane,
         w przypadkach innych niż określone w art. 48, zostały wykonane
         w sposób, o którym mowa w art. 50 ust. 1.";
27) w art. 54 ust. 1 otrzymuje brzmienie:
      "1. Do użytkowania obiektu budowlanego, na którego wzniesienie jest 
         wymagane pozwolenie na budowę, można przystąpić, z zastrzeżeniem
         przepisów art. 55 i art. 57, po zawiadomieniu właściwego 
         organu o zakończeniu budowy, jeżeli organ ten, w terminie 14 dni 
         od dnia doręczenia zawiadomienia, nie zgłosi sprzeciwu, w drodze 
         decyzji.";
28) w art. 57:
   a) ust. 2 otrzymuje brzmienie:
      "2. W razie zmian nie odstępujących w sposób istotny od zatwierdzonego
         projektu lub warunków pozwolenia na budowę, dokonanych 
         podczas wykonywania robót, do zawiadomienia, o którym mowa w 
         ust. 1, należy dołączyć kopie rysunków wchodzących w skład zatwierdzonego
         projektu budowlanego, z naniesionymi zmianami, a 
         w razie potrzeby także uzupełniający opis. W takim przypadku 
         oświadczenie, o którym mowa w ust. 1 pkt 2 lit. a), powinno być 
         potwierdzone przez projektanta i inspektora nadzoru inwestorskiego,
         jeżeli został ustanowiony.",
   b) w ust. 3 wyraz "zawiadomienia" zastępuje się wyrazem "wniosku",
   c) po ust. 4 dodaje się ust. 5 w brzmieniu:
      "5. Inwestor jest obowiązany zawiadomić właściwy organ o zakończeniu
         robót budowlanych objętych obowiązkiem zgłoszenia, w terminie
         14 dni od dnia ich zakończenia.";
29) w art. 59:
   a) po ust. 4 dodaje się ust. 4a w brzmieniu:
      "4a. Inwestor jest obowiązany zawiadomić właściwy organ o zakończeniu
         robót budowlanych prowadzonych, po przystąpieniu do użytkowania
         obiektu budowlanego, na podstawie pozwolenia na użytkowanie.",
   b) ust. 5 otrzymuje brzmienie:
      "5. Właściwy organ, z zastrzeżeniem ust. 2 i 3, odmawia wydania pozwolenia
         na użytkowanie obiektu budowlanego w przypadku niespełnienia
         wymagań określonych w ust. 1, w art. 57 ust. 1-4 lub w 
         art. 58. Przepisy art. 51 stosuje się odpowiednio.";
30) w art. 62:
   a) ust. 6 otrzymuje brzmienie:
      "6. Kontrolę stanu technicznego przewodów kominowych, o której 
         mowa w ust. 1 pkt 1 lit. c), powinny przeprowadzać:
          1) osoby posiadające kwalifikacje mistrza w rzemiośle kominiarskim
             - w odniesieniu do przewodów dymowych oraz grawitacyjnych
             przewodów spalinowych i wentylacyjnych,
          2) osoby posiadające uprawnienia budowlane odpowiedniej 
             specjalności - w odniesieniu do przewodów kominowych, o 
             których mowa w pkt 1, oraz do kominów przemysłowych, 
             kominów wolno stojących oraz kominów lub przewodów 
             kominowych, w których ciąg kominowy jest wymuszony pracą
             urządzeń mechanicznych.",
    b) po ust. 6 dodaje się ust. 7 w brzmieniu:
      "7. Szczegółowy zakres kontroli niektórych budowli oraz obowiązek 
         przeprowadzania ich częściej, niż zostało to ustalone w ust. 1, może
         być określony w rozporządzeniu, o którym mowa w art. 7 ust. 3 
         pkt 2.";
31) w art. 64:
   a) w ust. 1 po wyrazach "dla każdego budynku" dodaje się wyrazy "oraz 
     obiektu budowlanego nie będącego budynkiem, którego projekt jest objęty
     obowiązkiem sprawdzenia, o którym mowa w art. 20 ust. 2,",
   b) po ust. 3 dodaje się ust. 4 w brzmieniu:
      "4. Minister Spraw Wewnętrznych i Administracji określi, w drodze 
         zarządzenia, wzór książki obiektu budowlanego i sposób jej prowadzenia.";
32) w art. 67 ust. 1 otrzymuje brzmienie:
      "1. Jeżeli nie użytkowany lub nie wykończony obiekt budowlany nie 
         nadaje się do remontu, odbudowy lub wykończenia, właściwy organ
         wydaje decyzję nakazującą właścicielowi lub zarządcy rozbiórkę
         tego obiektu i uporządkowanie terenu oraz określającą terminy 
         przystąpienia do tych robót i ich ukończenia.";
33) w art. 68 pkt 2 otrzymuje brzmienie:
      "2) przesłać decyzję, o której mowa w pkt 1, obowiązanemu do zapewnienia
         lokali zamiennych na podstawie odrębnych przepisów,";
34) w art. 70 dotychczasową treść oznacza się jako ust. 1 oraz dodaje się ust. 2 
   w brzmieniu:
      "2. Obowiązek, o którym mowa w ust. 1, powinien być potwierdzony w 
         protokole z kontroli obiektu budowlanego. Osoba dokonująca 
         kontroli jest obowiązana bezzwłocznie przesłać kopię tego protokołu
         do właściwego organu.";
35) w art. 71 w ust. 3 po wyrazach "o której mowa w art. 51" dodaje się wyrazy
   "ust. 1";
36) w art. 72 dotychczasową treść oznacza się jako ust. 1 i w ustępie tym wyrazy
   "Minister Gospodarki Przestrzennej i Budownictwa" zastępuje się wyrazami
   "Minister Spraw Wewnętrznych i Administracji" oraz dodaje się 
   ust. 2 w brzmieniu:
      "2. Minister Spraw Wewnętrznych i Administracji określi, w drodze 
         rozporządzenia, sposób i warunki przeprowadzania oraz tryb postępowania
         w sprawach rozbiórek obiektów budowlanych, wykonywanych
         metodą wybuchową.";
37) w art. 76 w ust. 1 w pkt 2 wyrazy "administracji państwowej" zastępuje się 
   wyrazami "administracji rządowej";
38) art. 80 otrzymuje brzmienie:
       "Art. 80. 1. Ustanawia się państwowy nadzór budowlany jako:
                 1) nadzór architektoniczno-budowlany,
                 2) specjalistyczny nadzór budowlany.
              2. Państwowy nadzór budowlany sprawują:
                 1) Minister Spraw Wewnętrznych i Administracji jako 
                   naczelny organ administracji rządowej w sprawach 
                   nadzoru architektoniczno-budowlanego i specjalistycznego
                   nadzoru budowlanego, z wyjątkiem spraw, o 
                   których mowa w art. 85 ust. 1 pkt 3 i 4,
                 2) Główny Inspektor Nadzoru Budowlanego jako centralny
                   organ administracji rządowej w sprawach 
                   nadzoru architektoniczno-budowlanego i specjalistycznego
                   nadzoru budowlanego, z wyjątkiem spraw, o 
                   których mowa w art. 85 ust. 1 pkt 3 i 4,
                 3) Minister Transportu i Gospodarki Morskiej jako naczelny
                   organ administracji rządowej w sprawach 
                   specjalistycznego nadzoru budowlanego w dziedzinie 
                   transportu kolejowego,
                 4) terenowe organy nadzoru architektoniczno-budowlanego,
                 5) terenowe organy specjalistycznego nadzoru budowlanego.
              3. Organy administracji rządowej, właściwe w sprawach 
                specjalistycznego nadzoru budowlanego w dziedzinie górnictwa,
                określają odrębne przepisy.";
39) w art. 81 w ust. 2 wyrazy "art. 80 pkt 2" zastępuje się wyrazami "art. 80 
   ust. 2 pkt 2";
40) w art. 82 w ust. 1 pkt 1 otrzymuje brzmienie:
      "1) pełni funkcje organu wyższego stopnia w rozumieniu Kodeksu postępowania
         administracyjnego, w stosunku do wojewodów, w zakresie
         nadzoru architektoniczno-budowlanego i specjalistycznego 
         nadzoru budowlanego,";
41) w art. 84 w ust. 1 wyraz "Organami" zastępuje się wyrazami "Terenowymi 
   organami";
42) art. 85 otrzymuje brzmienie:
       "Art. 85. 1. Specjalistycznym nadzorem budowlanym obejmuje się 
                obiekty i roboty budowlane w dziedzinie:
                 1) obronności państwa - służące celom wojskowym i 
                   innym dotyczącym obronności, usytuowane na ogrodzonych
                   lub oznakowanych terenach zamkniętych,
                 2) bezpieczeństwa państwa - służące celom bezpieczeństwa
                   oraz celom wojskowym, jednostek organizacyjnych
                   podległych Ministrowi Spraw Wewnętrznych 
                   i Administracji oraz Urzędu Ochrony Państwa, na 
                   terenach zamkniętych,
                 3) transportu kolejowego - usytuowane na obszarach 
                   kolejowych, w zakresie budowy i eksploatacji dróg 
                   szynowych wraz z przeznaczonymi do prowadzenia 
                   ruchu kolejowego budynkami, budowlami i urządzeniami
                   oraz urządzeń transportowych linowych i linowo-terenowych,
                   służących do publicznego przewozu
                   osób w celach turystyczno-sportowych, z wyjątkiem
                   budynków użyteczności publicznej i przeznaczonych
                   wyłącznie na pobyt ludzi, wraz z urządzeniami
                   związanymi z tymi budynkami,
                 4) górnictwa - na terenach zamkniętych będących w 
                   dyspozycji zakładów górniczych,
                 5) budownictwa morskiego - usytuowane na terenie 
                   pasa technicznego, portów i przystani morskich, morskich
                   wód wewnętrznych i morza terytorialnego, a 
                   także innych terenach przeznaczonych do utrzymania
                   ruchu i transportu morskiego,
                 6) inżynierii wodnej - hydrotechniczne piętrzące, upustowe,
                   regulacyjne, przeciwpowodziowe, melioracji 
                   podstawowych oraz kanały i inne obiekty służące 
                   kształtowaniu zasobów wodnych i korzystaniu z nich, 
                   wraz z obiektami towarzyszącymi,
                 7) dróg publicznych - wraz z obiektami i urządzeniami 
                   służącymi do utrzymania tych dróg i transportu drogowego,
                   a w odniesieniu do dróg ekspresowych i autostrad
                   - wraz z obiektami i urządzeniami obsługi 
                   podróżnych, pojazdów i przesyłek,
                 8) lotnisk cywilnych - wraz z obiektami i urządzeniami 
                   towarzyszącymi.
              2. Rada Ministrów, na wniosek Głównego Inspektora Nadzoru
                Budowlanego, może określić, w drodze rozporządzenia,
                także inne, niż wymienione w ust. 1, obiekty i 
                roboty budowlane, objęte specjalistycznym nadzorem 
                budowlanym.";
43) po art. 85 dodaje się art. 85a i art. 85b w brzmieniu:
       "Art. 85a. 1. Terenowymi organami specjalistycznego nadzoru budowlanego
                są, w zakresie określonym w:
                 1) art. 85 ust. 1 pkt 1, 2, 5, 6 i 8 oraz w rozporządzeniu,
                   o którym mowa w art. 85 ust. 2 - wojewodowie, 
                   jako organy pierwszej instancji,
                 2) art. 85 ust. 1 pkt 3 - okręgowi inspektorzy kolejowego
                   nadzoru budowlanego,
                 3) art. 85 ust. 1 pkt 7:
                    a) wojewodowie, jako organy pierwszej instancji, w 
                      odniesieniu do dróg krajowych,
                    b) kierownicy urzędów rejonowych jako organy 
                      pierwszej instancji w odniesieniu do pozostałych 
                      kategorii dróg publicznych.
              2. Minister Transportu i Gospodarki Morskiej, w porozumieniu
                z Ministrem Spraw Wewnętrznych i Administracji,
                określi, w drodze rozporządzenia, wewnętrzną organizację
                i szczegółowy zakres działania terenowych organów
                specjalistycznego nadzoru budowlanego w dziedzinie
                transportu kolejowego oraz obszar ich działania.
         Art. 85b. Nie mogą podlegać przekazaniu, w drodze porozumienia,
                organom samorządu terytorialnego uprawnienia wojewodów
                i kierowników urzędów rejonowych w sprawach:
                 1) nadzoru architektoniczno-budowlanego, w których 
                   inwestorem jest gmina, komunalna osoba prawna 
                   lub inny podmiot mienia komunalnego,
                 2) specjalistycznego nadzoru budowlanego.";
44) art. 86 otrzymuje brzmienie:
       "Art. 86. 1. Do właściwości organów specjalistycznego nadzoru budowlanego
                w dziedzinie transportu kolejowego należą 
                sprawy i związane z nimi środki działania określone w 
                ustawie, z wyjątkiem wydawania:
                 1) uprawnień określonych w art. 14 ust. 1 pkt 1-5,
                 2) decyzji o pozwoleniu na budowę lub rozbiórkę albo 
                   nakazującej rozbiórkę.
              2. Wyłączenie, o którym mowa w ust. 1 pkt 2, nie dotyczy 
                budynków o kubaturze do 300 m{3}, służących do eksploatacji
                linii kolejowych oraz innych obiektów specjalistycznych,
                związanych z utrzymaniem ruchu i usytuowanych 
                na obszarach wyznaczonych liniami rozgraniczającymi, 
                zajętych przez urządzenia transportu kolejowego.
              3. Organy specjalistycznego nadzoru budowlanego w dziedzinach
                obronności, bezpieczeństwa państwa, górnictwa 
                oraz budownictwa morskiego, przy wydawaniu pozwolenia
                na budowę, są obowiązane do egzekwowania posiadania
                przez inwestora zgody właściwego organu na projektowane
                rozwiązania w zakresie:
                 1) granic projektowanego terenu zamkniętego,
                 2) linii zabudowy oraz elewacji obiektów budowlanych 
                   projektowanych od strony dróg publicznych, ulic i 
                   placów położonych poza granicami terenów zamkniętych,
                   portów i przystani morskich,
                 3) przebiegu i charakterystyki technicznej dróg i linii 
                   komunikacyjnych oraz sieci uzbrojenia terenu, wyprowadzonych
                   poza granice terenów zamkniętych, 
                   portów i przystani morskich, a także podłączeń tych 
                   obiektów do sieci użytku publicznego.";
45) w art. 87:
   a) w ust. 1:
       - w zdaniu wstępnym wyrazy "art. 80 pkt 2-4" zastępuje się wyrazami
         "art. 80 ust. 2 pkt 2-5 i ust. 3",
       - w pkt 2 kropkę na końcu zastępuje się przecinkiem i dodaje się 
         pkt 3 w brzmieniu:
          "3) prowadzenie ujednoliconej ewidencji rozpoczynanych i oddawanych
             do użytkowania obiektów budowlanych.",
   b) po ust. 4 dodaje się ust. 5 w brzmieniu:
          "5. Minister Spraw Wewnętrznych i Administracji określi, w 
             drodze zarządzenia, wzór i zakres ewidencji rozpoczynanych 
             i oddawanych do użytkowania obiektów budowlanych.";
46) w art. 89:
   a) w ust. 1 wyrazy "producenta wyrobów budowlanych" zastępuje się wyrazami
     "dostawcy wyrobów budowlanych w rozumieniu przepisów o badaniach
     i certyfikacji",
   b) ust. 2 otrzymuje brzmienie:
      "2. Organy państwowego nadzoru budowlanego, w razie powstania 
         uzasadnionych wątpliwości co do jakości wyrobów lub robót budowlanych,
         a także stanu technicznego obiektu budowlanego, mogą
         nałożyć, w drodze postanowienia, na osoby, o których mowa w 
         ust. 1, obowiązek dostarczenia, w określonym terminie, odpowiednich
         ocen technicznych lub ekspertyz. Koszty ocen i ekspertyz 
         ponosi osoba obowiązana do ich dostarczenia. Na postanowienie 
         przysługuje zażalenie.";
47) art. 91 otrzymuje brzmienie:
         "Art. 91. Kto:
                 1) udaremnia określone ustawą czynności właściwych 
                   organów,
                 2) wykonuje samodzielną funkcję techniczną w budownictwie,
                   nie posiadając odpowiednich uprawnień 
                   budowlanych,
               podlega karze pozbawienia wolności do roku albo karze 
                ograniczenia wolności, albo karze grzywny.";
48) w art. 92 w ust. 1 w pkt 2 wyrazy "art. 70" zastępuje się wyrazami "art. 70 
   ust. 1";
49) w art. 93:
   a) pkt 2 otrzymuje brzmienie:
       "2) wprowadza do obrotu lub przy wykonywaniu robót budowlanych 
         stosuje wyroby budowlane nie dopuszczone do obrotu i stosowania
         w budownictwie, naruszając przepisy art. 10,",
   b) w pkt 3 wyrazy "art. 28 ust. 1" zastępuje się wyrazami "art. 28",
   c) pkt 8 otrzymuje brzmienie:
       "8) nie spełnia obowiązku, o którym mowa w art. 62 ust. 1,",
   d) w pkt 9 wyrazy "art. 64" zastępuje się wyrazami "art. 64 ust. 1 i 3",
   e) po pkt 9 dodaje się pkt 9a w brzmieniu:
      "9a) nie spełnia obowiązku przesłania protokołu, o którym mowa w 
         art. 70 ust. 2,",
   f) w pkt 10 po wyrazie "wyrobów" dodaje się wyraz "budowlanych";
50) w art. 97 ust. 1 otrzymuje brzmienie:
      "1. Postępowanie w sprawie odpowiedzialności zawodowej w budownictwie
         wszczyna się na wniosek organu państwowego nadzoru budowlanego,
         właściwego dla miejsca popełnienia czynu lub stwierdzającego
         popełnienie czynu, złożony po przeprowadzeniu postępowania
         wyjaśniającego.";
51) w art. 99 w ust. 1 w pkt 4 wyrazy "art. 85 ust. 3 i 4" zastępuje się wyrazami 
   "art. 80 ust. 2 pkt 3 i ust. 3";
52) w art. 100 wyrazy "dopuszczenia się tego czynu" zastępuje się wyrazami 
   "zakończenia robót budowlanych albo zawiadomienia o zakończeniu budowy
   lub wydania decyzji o pozwoleniu na użytkowanie obiektu budowlanego,";
53) art. 102 otrzymuje brzmienie:
        "Art. 102. Minister Transportu i Gospodarki Morskiej, w porozumieniu
                z Ministrem Spraw Wewnętrznych i Administracji,
                może określić, w drodze rozporządzenia, organy właściwe
                do orzekania w sprawach odpowiedzialności zawodowej
                w budownictwie objętym specjalistycznym nadzorem
                budowlanym w dziedzinie transportu kolejowego.".
                                    
                                Art. 2.
W ustawie z dnia 7 lipca 1994 r. o zagospodarowaniu przestrzennym (Dz.U. 
Nr 89, poz. 415 i z 1996 r. Nr 106, poz. 496) wprowadza się następujące zmiany:
 1) w art. 1 w ust. 1 wyraz "ekorozwój" zastępuje się wyrazami "rozwój zrównoważony";
 2) w art. 4:
   a) w ust. 1 po wyrazie "należy" dodaje się wyrazy ", z wyjątkiem morskich 
     wód wewnętrznych oraz morza terytorialnego,",
   b) w ust. 2 wyrazy "administracji państwowej" zastępuje się wyrazami "administracji
     rządowej";
 3) w art. 6 w ust. 5:
   a) pkt 1 otrzymuje brzmienie:
      "1) obszary objęte lub wskazane do objęcia ochroną na podstawie 
         przepisów szczególnych,",
   b) po pkt 5 dodaje się pkt 5a w brzmieniu:
      "5a) obszary, które mogą być przeznaczone pod zabudowę mieszkaniową
         wynikającą z potrzeby zaspakajania potrzeb mieszkaniowych
         wspólnoty samorządowej,",
   c) w pkt 6 po wyrazach "oczyszczania ścieków" dodaje się wyrazy "a także 
     tereny niezbędne do wytyczania ścieżek rowerowych",
   d) w pkt 7 kropkę na końcu zastępuje się przecinkiem i dodaje się pkt 8 w 
     brzmieniu:
      "8) obszary przewidywane do realizacji zadań i programów wynikających
         z polityki, o której mowa w ust. 2.";
 4) w art. 8 w ust. 4 po wyrazie "planistycznych" dodaje się wyrazy "oraz zakres
   i rodzaje dokumentów wymaganych w postępowaniu o ustalenie warunków
   zabudowy i zagospodarowania terenu";
 5) w art. 10 w ust. 1:
   a) w pkt 2 po wyrazach "wraz z urządzeniami pomocniczymi" dodaje się 
     wyrazy "a także tereny niezbędne do wytyczania ścieżek rowerowych,",
   b) w pkt 6 wyraz "urządzania" zastępuje się wyrazem "zagospodarowania",
   c) w pkt 8 wyrazy "i kulturowego," zastępuje się wyrazami ", kulturowego i 
     zdrowia ludzi,";
 6) w art. 11 skreśla się ust. 2 oraz oznaczenie ust. 1;
 7) w art. 12 w ust. 1 wyrazy "przedmiot i zakres jego ustaleń" zastępuje się 
   wyrazami "na mapie stanowiącej załącznik graficzny do tej uchwały i 
   przedmiot jego ustaleń, o którym mowa w art. 10 ust. 1";
 8) w art. 13:
   a) w ust. 1:
       - w pkt 3 po wyrazie "publicznych," dodaje się wyrazy "z wyjątkiem 
         zadań związanych z budową urządzeń infrastruktury technicznej w 
         granicach pasa drogowego,",
       - po pkt 3 dodaje się pkt 3a w brzmieniu:
          "3a) dla obszarów, o których mowa w art. 6 ust. 5 pkt 5a,",
   b) po ust. 3 dodaje się ust. 4 w brzmieniu:
      "4. Za zadanie dla realizacji celów publicznych może być także uznane,
         na wniosek właściwego ministra lub wojewody, zadanie służące 
         realizacji ponadlokalnych celów publicznych, realizowane w całości
         ze środków własnych inwestora. Do zadania takiego stosuje się 
         przepisy rozdziału 6 ustawy, a zobowiązania, o których mowa w 
         art. 62 ust. 6 i art. 65 ust. 1, obciążają inwestora.";
 9) w art. 15:
   a) w ust. 1 po wyrazach "bezskutecznym upływie" dodaje się wyrazy "lub 
     upływie jednego roku od dnia podjęcia tej uchwały i nieuchwalenia 
     przez radę gminy planu,",
   b) ust. 2 otrzymuje brzmienie:
          "2. Przepisy art. 14 i art. 18 stosuje się odpowiednio.";
 
10) w art. 18 w ust. 2:
   a) po pkt 2 dodaje się pkt 2a w brzmieniu:
          "2a) bada spójność rozwiązań projektu planu z polityką przestrzenną
             gminy określoną w studium, o którym mowa w art. 
             6,",
   b) w pkt 4:
       - w zdaniu wstępnym po wyrazach "projekt planu" dodaje się wyrazy
         ", stosownie do jego zakresu,",
       - w lit. c) na końcu dodaje się wyrazy "jeżeli obszar objęty projektem
         planu przylega do granic tych gmin lub gdy ustalenia planu 
         mogą naruszać ich interes prawny,",
       - po lit. e) dodaje się lit. f) i g) w brzmieniu:
          "f) dyrektorem właściwego urzędu morskiego w zakresie zagospodarowania
             pasa technicznego, pasa ochronnego, morskich 
             portów i przystani,
           g) właściwym zarządem drogi, jeżeli sposób zagospodarowania 
             gruntów przyległych do pasa drogowego lub zmiana tego 
             sposobu może mieć wpływ na ruch drogowy lub samą drogę.",
   c) w pkt 6 na końcu dodaje się wyrazy "a także zapewnia informację o wyłożonym
     projekcie i umożliwia uzyskanie, za zwrotem kosztów, kopii, 
     wypisów i wyrysów,",
   d) w pkt 11 przecinek na końcu skreśla się i dodaje się wyrazy "oraz informuje
     o wynikach badań, o których mowa w pkt 2a,";
11) w art. 19 w ust. 1 po wyrazach "pkt 3" dodaje się wyrazy "i 4";
12) w art. 27:
   a) ust. 1 otrzymuje brzmienie:
      "1. Naruszenie trybu postępowania oraz właściwości organów określonych
         w art. 18 powoduje nieważność uchwały rady gminy w całości 
         lub części.",
   b) w ust. 2 wyrazy "do dokonania zmiany" zastępuje się wyrazami "w celu 
     uzyskania zgodności projektu planu z prawem";
13) po art. 32 dodaje się art. 32a w brzmieniu:
         "Art. 32a. Przepisów niniejszego rozdziału nie stosuje się do morskich
                wód wewnętrznych i morza terytorialnego.";
14) w art. 36 w ust. 2 i 3 po wyrazie "właściciel" dodaje się wyrazy "lub użytkownik
   wieczysty";
15) po art. 38 dodaje się art. 38a w brzmieniu:
         "Art. 38a. Przepisów niniejszego rozdziału nie stosuje się do morskich
                wód wewnętrznych i morza terytorialnego.";
16) art. 39 otrzymuje brzmienie:
       "Art. 39. 1. Zmiana zagospodarowania terenu polegająca w szczególności
                na wykonaniu, odbudowie, rozbudowie i nadbudowie
                obiektu budowlanego wymaga ustalenia warunków 
                zabudowy i zagospodarowania terenu.
              2. Nie wymagają ustalenia warunków zabudowy i zagospodarowania
                terenu:
                 1) roboty budowlane polegające na modernizacji, remoncie
                   lub montażu, przebudowa oraz zmiana 
                   przeznaczenia budynku lub jego części, jeżeli nie 
                   powodują zmiany sposobu zagospodarowania terenu,
                 2) roboty budowlane nie wymagające pozwolenia na 
                   budowę.";
17) w art. 40:
   a) ust. 1 otrzymuje brzmienie:
      "1. W sprawach ustalania warunków zabudowy i zagospodarowania terenu
         orzeka się, w drodze decyzji, na podstawie ustaleń miejscowego
         planu zagospodarowania przestrzennego, a w przypadku 
         braku planu, z zastrzeżeniem art. 13 ust. 1, na podstawie przepisów
         szczególnych.",
   b) w ust. 3 po wyrazie "terenu" dodaje się wyrazy ", z zastrzeżeniem ust. 
     3a i 3b,",
   c) po ust. 3 dodaje się ust. 3a, 3b i 3c w brzmieniu:
      "3a. W odniesieniu do terenów zamkniętych, w rozumieniu przepisów 
         Prawa budowlanego, decyzję o warunkach zabudowy i zagospodarowania
         terenu wydaje właściwy organ specjalistycznego nadzoru 
         budowlanego.
       3b. W stosunku do morskich wód wewnętrznych i morza terytorialnego
         decyzję o warunkach zabudowy i zagospodarowania terenu 
         wydaje dyrektor właściwego miejscowo urzędu morskiego.
       3c. W przypadku inwestycji wykraczających poza obszar jednej gminy 
         decyzję o warunkach zabudowy i zagospodarowania terenu, dotyczącą
         terenu położonego w granicach jednego województwa, wydaje
         wójt, burmistrz lub prezydent miasta, na obszarze właściwości 
         którego znajduje się większa część terenu inwestycji, w porozumieniu
         z zainteresowanymi wójtami, burmistrzami lub prezydentami
         miast.",
   d) w ust. 4:
       - w zdaniu wstępnym wyrazy "wymagają uzgodnienia" zastępuje się 
         wyrazami "wydaje się po uzgodnieniu",
       - w pkt 2 wyraz "terenowym" zastępuje się wyrazem "wojewódzkim",
       - w pkt 4 po wyrazie "obszarów" dodaje się wyrazy "i obiektów",
       - pkt 5 otrzymuje brzmienie:
          "5) dyrektorem właściwego urzędu morskiego, w odniesieniu do 
             obszarów pasa technicznego, ochronnego, morskich portów i 
             przystani,",
       - po pkt 5 dodaje się pkt 6 w brzmieniu:
          "6) właściwym organem państwowego nadzoru górniczego, w 
             odniesieniu do terenów górniczych.";
18) w art. 41:
   a) w ust. 2 w pkt 1 dodaje się na końcu wyrazy "przedstawionych na kopii 
     mapy zasadniczej lub w przypadku jej braku na kopii mapy ewidencyjnej,
     obejmującej teren, którego wniosek dotyczy, i najbliższe otoczenie 
     tego terenu,",
   b) w ust. 3 skreśla się wyrazy "na rzecz gminy";
19) w art. 42 w ust. 1 w pkt 4 dodaje się na końcu wyrazy "i komunikacji";
20) w art. 44:
   a) w ust. 3 dodaje się zdanie drugie w brzmieniu:
      "Na postanowienie to stronie nie przysługuje zażalenie.",
   b) ust. 4 otrzymuje brzmienie:
      "4. Wójt, burmistrz albo prezydent miasta, z zastrzeżeniem ust. 5a, w 
         przypadku stwierdzenia przez wojewodę niezgodności z prawem 
         warunków zabudowy i zagospodarowania terenu, usuwa te niezgodności.",
   c) po ust. 5 dodaje się ust. 5a w brzmieniu:
      "5a. W stosunku do morskich wód wewnętrznych i morza terytorialnego
         czynności, o których mowa w ust. 2 i 4, wykonuje dyrektor właściwego
         miejscowo urzędu morskiego.";
21) w art. 45 ust. 2 otrzymuje brzmienie:
      "2. Dla obszarów nie wymienionych w ust. 1, a w odniesieniu do których
         nastąpiło ogłoszenie o przystąpieniu do sporządzenia lub 
         zmiany miejscowego planu zagospodarowania przestrzennego, o 
         którym mowa w art. 18 ust. 2 pkt 1, postępowanie administracyjne 
         w sprawie ustalenia warunków zabudowy i zagospodarowania terenu
         można zawiesić na czas nie dłuższy niż 12 miesięcy od dnia 
         tego ogłoszenia. Jeżeli w okresie zawieszenia postępowania administracyjnego
         nie uchwalono miejscowego planu zagospodarowania
         przestrzennego lub nie dokonano jego zmiany, stosuje się odpowiednio
         przepisy art. 44 albo ustala się warunki zabudowy i zagospodarowania
         terenu na podstawie obowiązującego miejscowego
         planu zagospodarowania przestrzennego.";
22) w art. 46:
   a) w ust. 1 kropkę na końcu zastępuje się przecinkiem oraz dodaje się wyrazy
     "z zastrzeżeniem ust. 1a.",
   b) po ust. 1 dodaje się ust. 1a w brzmieniu:
         "1a. W przypadku inwestycji liniowych wprowadzonych do miejscowego
             planu zagospodarowania przestrzennego właścicielom
             i użytkownikom wieczystym nieruchomości, na których 
             inwestycje te mają być realizowane, przekazuje się informacje
             o wydaniu decyzji o warunkach zabudowy i zagospodarowania
             terenu.";
23) w art. 48 po wyrazach "prezydent miasta" dodaje się wyrazy ",z zastrzeżeniem
   art. 50a,";
24) po art. 50 dodaje się art. 50a w brzmieniu:
       "Art. 50a. 1. W stosunku do morskich wód wewnętrznych i morza terytorialnego
                dyrektor właściwego miejscowo urzędu morskiego
                wydaje decyzje, o których mowa w art. 48 pkt 1, 
                oraz wykonuje czynności, o których mowa w art. 49 i 
                art. 50.
              2. W gminach, w granicach których znajdują się morskie 
                wody wewnętrzne, wydanie decyzji, o których mowa w 
                ust. 1, następuje po uzgodnieniu z wójtem, burmistrzem 
                albo prezydentem miasta.";
25) w art. 55, w art. 58 w ust. 1 oraz w art. 59 w ust. 2 wyrazy "administracji 
   państwowej" zastępuje się wyrazami "administracji rządowej";
26) w art. 56 ust. 1 i 2 otrzymują brzmienie:
      "1. Prezes Rządowego Centrum Studiów Strategicznych w trybie prac 
         nad strategią rozwoju kraju sporządza i aktualizuje koncepcję polityki
         przestrzennego zagospodarowania kraju, określającą zwłaszcza
         przyrodnicze, kulturowe, społeczne i ekonomiczne uwarunkowania
         i cele oraz kierunki tej polityki.
       2. Prezes Rządowego Centrum Studiów Strategicznych przedstawia 
         Radzie Ministrów koncepcję, o której mowa w ust. 1. Rada Ministrów
         ustala, w jakim zakresie koncepcja ta będzie stanowić podstawę
         sporządzania programów służących realizacji ponadlokalnych
         celów publicznych wpływających na przestrzenne zagospodarowanie
         kraju.";
27) w art. 57:
   a) w ust. 1 kropkę na końcu zastępuje się przecinkiem i dodaje się wyrazy 
     "oraz obszary przewidywane do realizacji tej polityki.",
   b) po ust. 1 dodaje się ust. 1a w brzmieniu:
      "1a. W studium umieszcza się także wpisane do rejestru zadania rządowe,
         służące realizacji ponadlokalnych celów publicznych oraz 
         obszary przewidywane do realizacji tej polityki.",
   c) ust. 3 otrzymuje brzmienie:
      "3. Studium podlega uzgodnieniu z Prezesem Urzędu Mieszkalnictwa i 
         Rozwoju Miast oraz Ministrem Transportu i Gospodarki Morskiej,
         w odniesieniu do pasa technicznego, pasa ochronnego, portów
         i przystani morskich.";
28) art. 64 otrzymuje brzmienie:
        "Art. 64. 1. Rada Ministrów określi, w drodze rozporządzenia, tryb 
                sporządzania programów oraz negocjacji warunków 
                wprowadzania zadań rządowych służących realizacji ponadlokalnych
                celów publicznych do miejscowych planów 
                zagospodarowania przestrzennego.
              2. Rada Ministrów określi, w drodze rozporządzenia, zasady
                uwzględniania w zagospodarowaniu przestrzennym 
                potrzeb obronności i bezpieczeństwa państwa.".
                                Art. 3.
W ustawie z dnia 21 marca 1991 r. o obszarach morskich Rzeczypospolitej 
Polskiej i administracji morskiej (Dz.U. Nr 32, poz. 131, z 1994 r. Nr 27, poz. 
96, z 1995 r. Nr 7, poz. 31 i Nr 47, poz. 243 oraz z 1996 r. Nr 34, poz. 145) 
w art. 42 w ust. 2 skreśla się pkt 8.
                                    
                                Art. 4.
W ustawie z dnia 4 lutego 1994 r. - Prawo geologiczne i górnicze (Dz.U. Nr 
27, poz. 96, z 1996 r. Nr 106, poz. 496 i z 1997 r. Nr 88, poz. 554) wprowadza 
się następujące zmiany:
 1) w art. 53 w ust. 1 skreśla się wyrazy "obszaru funkcjonalnego";
 2) w art. 57 po wyrazie "budowlanych" dodaje się wyrazy "usytuowanych na 
   terenach zamkniętych";
 3) w art. 59 w ust. 1 po wyrazie "budowlanych" dodaje się wyrazy "usytuowanych
   na terenie zamkniętym w rozumieniu przepisów Prawa budowlanego";
 4) art. 60 otrzymuje brzmienie:
         "Art. 60. Właściwy organ państwowego nadzoru górniczego wydaje 
                pozwolenie na budowę, użytkowanie i rozbiórkę obiektów
                budowlanych usytuowanych na terenach zamkniętych
                zakładu górniczego.";
 5) w art. 62 po wyrazie "budowlanych" dodaje się wyrazy "usytuowanych na 
   terenie zamkniętym";
 6) w art. 145 skreśla się wyrazy "obszaru funkcjonalnego";
 7) art. 146 otrzymuje brzmienie:
         "Art. 146. Do czasu uchwalenia planów, o których mowa w art. 53, 
                pozostają w mocy decyzje o ustanowieniu filarów 
                ochronnych oraz zezwolenia na eksploatację w granicach 
                tych filarów, wydane na podstawie dotychczasowych 
                przepisów.".
                                    
                                Art. 5.
 1. Decyzje o dopuszczeniu do powszechnego stosowania w budownictwie nowych
   materiałów budowlanych, wydane przed dniem 1 stycznia 1995 r., do 
   czasu wygaśnięcia ich ważności, uznaje się jako aprobaty techniczne.
 2. Do czasu wygaśnięcia ważności normy branżowej za dopuszczone do obrotu
   i powszechnego stosowania w budownictwie uznaje się wyroby budowlane,
   na które wydano certyfikat lub deklarację zgodności z normą branżową.
 
                                Art. 6.
Do spraw wszczętych przed dniem wejścia w życie ustawy stosuje się przepisy 
tej ustawy.
                                    
                                Art. 7.
 1. Prezes Rady Ministrów, w terminie 3 miesięcy od dnia wejścia w życie 
   ustawy, ogłosi w Dzienniku Ustaw Rzeczypospolitej Polskiej jednolity tekst 
   ustawy z dnia 7 lipca 1994 r. o zagospodarowaniu przestrzennym, 
   z uwzględnieniem zmian wynikających z przepisów ogłoszonych przed 
   dniem wydania jednolitego tekstu.
 2. Minister Spraw Wewnętrznych i Administracji, w terminie 3 miesięcy od 
   dnia wejścia w życie ustawy, ogłosi w Dzienniku Ustaw Rzeczypospolitej 
   Polskiej jednolity tekst ustawy z dnia 7 lipca 1994 r. - Prawo budowlane, z 
   uwzględnieniem zmian wynikających z przepisów ogłoszonych przed dniem 
   wydania jednolitego tekstu.
                                    
                                Art. 8.
Ustawa wchodzi w życie po upływie 3 miesięcy od dnia ogłoszenia.
