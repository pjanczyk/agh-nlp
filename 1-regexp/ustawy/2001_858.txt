



Dz.U. z 2001 r. Nr 80, poz. 858
                                        
                                        
                                        
                                     USTAWA
                              z dnia 9 maja 2001 r.
                                        
     o zmianie ustawy o podatku od towarów i usług oraz o podatku akcyzowym
                                        
                                        
                                     Art. 1.
W ustawie z dnia 8 stycznia 1993 r. o podatku od towarów i usług oraz o podatku
akcyzowym (Dz.U. Nr 11, poz. 50, Nr 28, poz. 127 i Nr 129, poz. 599, z 1994 r.
Nr 132, poz. 670, z 1995 r. Nr 44, poz. 231 i Nr 142, poz. 702 i 703, z 1996 r.
Nr 137, poz. 640, z 1997 r. Nr 111, poz. 722, Nr 123, poz. 776 i 780, Nr 137,
poz. 926, Nr 141, poz. 943 i Nr 162, poz. 1104, z 1998 r. Nr 139, poz. 905 i Nr
161, poz. 1076, z 1999 r. Nr 50, poz. 499, Nr 57, poz. 596 i Nr 95, poz. 1100, z
2000 r. Nr 68, poz. 805 i Nr 105, poz. 1107 oraz z 2001 r. Nr 12, poz. 92)
wprowadza się następujące zmiany:
1) w art. 50:
   a) w ust. 5 w pkt 2 w lit. b) kropkę zastępuje się przecinkiem i dodaje się
     pkt 3 w brzmieniu:
     "3) usług polegających na drukowaniu:
        a) książek i broszur (ex PCN 4901) oznaczonych stosowanymi na podstawie
         odrębnych przepisów symbolami ISBN,
        b) czasopism specjalistycznych.",
   b) po ust. 5b dodaje się ust. 5c w brzmieniu:
     "5c. W okresie do 31 grudnia 2003 r. stawkę podatku w wysokości 3% stosuje
       się do:
        1) sprzedaży w kraju sprzętu komputerowego (bez względu na symbol SWW)
         przeznaczonego dla szkół i przedszkoli, w rozumieniu odpowiednio
         przepisów o systemie oświaty, o szkolnictwie wyższym oraz o wyższych
         szkołach zawodowych,
        2) importu towarów określonych w pkt 1.",
   c) dodaje się ust. 8 w brzmieniu:
     "8. Minister właściwy do spraw finansów publicznych, w porozumieniu z
       ministrem właściwym do spraw oświaty i wychowania oraz ministrem
       właściwym do spraw szkolnictwa wyższego, ustali, w drodze
       rozporządzenia, listę towarów, o których mowa w ust. 5c, oraz warunki
       stosowania stawki 3%.";
2) w załączniku nr 2 w poz. 23 na końcu stawia się przecinek i dodaje się
  wyrazy "w tym połączenia z Internetem w placówkach oświatowych, szkołach
  wyższych i wyższych szkołach zawodowych";
3) w załączniku nr 3 dodaje się poz. 88 w brzmieniu:
   "88.  Usługi teleinformatyczne".
                                        
                                     Art. 2.
Ustawa wchodzi w życie po upływie 7 dni od dnia ogłoszenia.
 
