



Dz.U. z 2003 r. Nr 166, poz. 1612
                                        
                                        
                                        
                                        
                                        
                                   U S T A W A
                           z dnia 29 sierpnia 2003 r.
                                        
         o urzędowych nazwach miejscowości i obiektów fizjograficznych[1]
                                        
                                        
                                   Rozdział 1
                                 Przepisy ogólne
                                        
                                     Art. 1.
1. Ustawa określa:
   1) zasady i tryb ustalania, dokonywania zmian i znoszenia urzędowych nazw
     miejscowości i ich części oraz urzędowych nazw obiektów fizjograficznych;
   2) zasady działania Komisji Nazw Miejscowości i Obiektów Fizjograficznych;
   3) sposób ustalania i ogłaszania wykazów urzędowych nazw miejscowości i ich
     części oraz obiektów fizjograficznych.
2. Przepisów ustawy nie stosuje się do ustalania, dokonywania zmian i znoszenia
  urzędowych nazw w zakresie uregulowanym przepisami o ochronie przyrody, a
  także w przypadkach gdy urzędową nazwę określa odrębna ustawa.
                                        
                                     Art. 2.
Użyte w ustawie określenia oznaczają:
   1) jednostka osadnicza - wyodrębniony przestrzennie obszar zabudowy
     mieszkaniowej wraz z obiektami infrastruktury technicznej zamieszkany
     przez ludzi;
   2) kolonia - jednostkę osadniczą powstałą jako rezultat ekspansji
     miejscowości poza obszar wcześniej istniejącej zabudowy, w szczególności:
     kolonię miasta, kolonię wsi;
   3) miasto - jednostkę osadniczą o przewadze zwartej zabudowy i funkcjach
     nierolniczych posiadającą prawa miejskie bądź status miasta nadany w
     trybie określonym odrębnymi przepisami;
   4)  miejscowość - jednostkę osadniczą lub inny obszar zabudowany
     odróżniające się od innych miejscowości odrębną nazwą, a przy jednakowej
     nazwie - odmiennym określeniem ich rodzaju;
   5) miejscowość niezamieszkana - miejscowość, w której nie przebywa stale lub
     nie jest zameldowana na pobyt stały co najmniej jedna osoba;
   6) miejscowość zamieszkana - miejscowość, w której stale przebywa lub jest
     zameldowana na pobyt stały co najmniej jedna osoba;
   7) obiekt fizjograficzny - wyodrębniony składnik środowiska geograficznego,
     w szczególności: nizinę, wyżynę, wzgórze, pasmo górskie, górę, szczyt
     góry, przełęcz, dolinę, kotlinę, jaskinię, rzekę, kanał, jezioro, zatokę,
     bagno, staw, sztuczny zbiornik wodny, wodospad, las, kompleks leśny,
     uroczysko, półwysep, wyspę;
   8) osada - niewielką jednostkę osadniczą na terenie wiejskim o odmiennym
     (wyróżniającym się) charakterze zabudowy albo zamieszkaną przez ludność
     związaną z określonym miejscem lub rodzajem pracy, w szczególności: osadę
     młyńską, osadę leśną, osadę rybacką, osadę kolejową, osadę po byłym
     państwowym gospodarstwie rolnym; osada może być samodzielna lub może
     stanowić część innej jednostki osadniczej;
   9) osiedle - zespół mieszkaniowy stanowiący integralną część miasta lub wsi;
  10) przysiółek - skupisko kilku gospodarstw położonych poza zabudową wsi
     stanowiące integralną część wsi;
  11) rodzaj miejscowości - określenie charakteru miejscowości ukształtowanej w
     procesie rozwoju osadnictwa, w szczególności: miasto, osiedle, wieś,
     osada, kolonia, przysiółek i ich części;
  12) wieś - jednostkę osadniczą o zwartej lub rozproszonej zabudowie i
     istniejących funkcjach rolniczych lub związanych z nimi usługowych lub
     turystycznych nieposiadającą praw miejskich lub statusu miasta.
                                        
                                     Art. 3.
1. Urzędowe nazwy ustala się, zmienia i znosi dla:
   1) miejscowości zamieszkanych i ich części;
   2) miejscowości niezamieszkanych i ich części;
   3) obiektów fizjograficznych.
2. Przy ustalaniu urzędowych nazw, o których mowa w ust. 1, określa się również
  rodzaj danej miejscowości lub obiektu fizjograficznego. Do określenia
  i zmiany rodzaju miejscowości lub obiektu fizjograficznego stosuje się
  odpowiednio przepisy ustawy dotyczące ustalania i zmian ich nazw.
                                        
                                   Rozdział 2
              Komisja Nazw Miejscowości i Obiektów Fizjograficznych
                                        
                                     Art. 4.
1. Tworzy się Komisję Nazw Miejscowości i Obiektów Fizjograficznych, zwaną
  dalej "Komisją", jako organ opiniodawczo-doradczy w sprawach ustalania,
  dokonywania zmian i znoszenia urzędowych nazw miejscowości i ich części oraz
  obiektów fizjograficznych, zwanych dalej "urzędowymi nazwami".
2. Komisja działa przy ministrze właściwym do spraw administracji publicznej.
3. Do zadań Komisji należy:
   1) opiniowanie wniosków o ustalenie, zmianę lub zniesienie urzędowych nazw;
   2) opiniowanie projektów wykazów, o których mowa w art. 9 ust. 1;
   3) wnioskowanie o ustalenie, zmianę lub zniesienie urzędowych nazw
     miejscowości niezamieszkanych i ich części;
   4) wyrażanie opinii w innych sprawach dotyczących realizacji ustawy.
4. Minister właściwy do spraw administracji publicznej określi, w drodze
  rozporządzenia:
   1) tryb pracy Komisji, uwzględniając konieczność zapewnienia sprawnej pracy
     Komisji;
   2) wysokość wynagrodzenia przysługującego członkom za udział w posiedzeniach
     Komisji, uwzględniając, że maksymalna wysokość wynagrodzenia nie może
     przekroczyć 60 % minimalnego wynagrodzenia za pracę, określonego w
     odrębnych przepisach.
                                        
                                     Art. 5.
1. W skład Komisji wchodzą:
   1) przewodniczący, którym jest przedstawiciel nauki z dziedziny
     językoznawstwa, powoływany na czteroletnią kadencję przez ministra
     właściwego do spraw administracji publicznej spośród osób wskazanych przez
     Prezesa Polskiej Akademii Nauk;
   2) zastępca przewodniczącego, powoływany na czteroletnią kadencję przez
     ministra właściwego do spraw administracji publicznej na wniosek
     przewodniczącego Komisji spośród członków Komisji, o których mowa w pkt 4;
   3) sekretarz, którym jest przedstawiciel ministra właściwego do spraw
     administracji publicznej;
   4)  sześciu członków powoływanych na czteroletnią kadencję przez ministra
     właściwego do spraw administracji publicznej spośród przedstawicieli nauki
     zgłoszonych przez rady wydziałów szkół wyższych oraz rady naukowe
     komitetów i instytutów Polskiej Akademii Nauk - z dziedzin: języko
     znawstwa, historii, geografii i kartografii;
   5) po jednym przedstawicielu: Ministra Obrony Narodowej, ministra właściwego
     do spraw kultury i ochrony dziedzictwa narodowego, Głównego Geodety Kraju
     oraz Prezesa Głównego Urzędu Statystycznego, powoływanym na czteroletnią
     kadencję przez ministra właściwego do spraw administracji publicznej.
2. Minister właściwy do spraw administracji publicznej odwołuje członka Komisji
  przed upływem kadencji w przypadku:
   1) złożenia rezygnacji;
   2) wniosku organu, który zgłosił kandydata na członka.
3. Obsługę administracyjną prac Komisji zapewnia urząd obsługujący ministra
  właściwego do spraw administracji publicznej.
4. Koszty działalności Komisji są pokrywane z budżetu państwa w części, której
  dysponentem jest minister właściwy do spraw administracji publicznej.
                                        
                                   Rozdział 3
     Urzędowe nazwy miejscowości i ich części oraz obiektów fizjograficznych
                                        
                                     Art. 6.
1. Urzędowa nazwa jest ustalana:
   1) dla miejscowości i ich części - w pierwszym i drugim przypadku
     deklinacji, a dla miast i wsi - także w formie przymiotnikowej utworzonej
     od ustalonej nazwy;
   2) dla obiektów fizjograficznych - w pierwszym i drugim przypadku
     deklinacji.
2. Podmioty wykonujące zadania publiczne na terytorium Rzeczypospolitej
  Polskiej są obowiązane używać urzędowych nazw ustalonych zgodnie z niniejszą
  ustawą, z uwzględnieniem odpowiednich przypadków deklinacji.
                                        
                                     Art. 7.
1. Urzędowe nazwy, z zastrzeżeniem art. 1 ust. 2, ustala, zmienia lub znosi, w
  drodze rozporządzenia, minister właściwy do spraw administracji publicznej,
  po przeprowadzeniu postępowania, o którym mowa w art. 8.
2. Rozporządzenie, o którym mowa w ust. 1, powinno określać dotychczasową nazwę
  urzędową, nazwę po zmianach, rodzaj miejscowości lub obiektu
  fizjograficznego, pierwszy i drugi przypadek deklinacji, a w przypadku nazw
  miast i wsi - również formę przymiotnika utworzonego od tej nazwy.
                                        
                                     Art. 8.
1. Urzędowa nazwa jest ustalana, zmieniana lub znoszona na wniosek rady gminy,
  na obszarze której jest położona miejscowość lub obiekt fizjograficzny.
2. Rada gminy przedstawia wniosek, o którym mowa w ust. 1, ministrowi
  właściwemu do spraw administracji publicznej za pośrednictwem wojewody. W
  przypadku wniosku dotyczącego nazwy miejscowości zamieszkanej rada gminy jest
  obowiązana uprzednio przeprowadzić w tej sprawie konsultacje z mieszkańcami
  tej miejscowości, w trybie, o którym mowa w art. 5a ust. 2 ustawy z dnia 8
  marca 1990 r. o samorządzie gminnym (Dz.U. z 2001 r. Nr 142, poz. 1591, z
  2002 r. Nr 23, poz. 220, Nr 62, poz. 558, Nr 113, poz. 984, Nr 153, poz. 1271
  i Nr 214, poz. 1806 oraz z 2003 r. Nr 80, poz. 717).
3. Urzędowa nazwa może być ustalona, zmieniona lub zniesiona przez ministra
  właściwego do spraw administracji publicznej z jego inicjatywy, a także z
  inicjatywy Komisji. Przed ustaleniem, zmianą lub zniesieniem urzędowej nazwy,
  minister występuje do rady gminy, starosty, właściwego miejscowo wojewody i
  Komisji, a w przypadku obiektu fizjograficznego także zarządu województwa o
opinię. Opinia rady gminy jest poprzedzana przeprowadzeniem konsultacji
  z mieszkańcami miejscowości, której sprawa dotyczy.
4. Wniosek, o którym mowa w ust. 1, zawiera:
   1) uchwałę rady gminy w sprawie wystąpienia o ustalenie, zmianę lub
     zniesienie urzędowej nazwy, wraz z uzasadnieniem;
   2) w przypadku obiektu fizjograficznego - także opinie zarządów województw,
     na terenie których obiekt się znajduje;
   3) omówienie wyników konsultacji przeprowadzonych z mieszkańcami
     miejscowości, której wniosek dotyczy;
   4) opinię starosty powiatu, na terenie którego jest położona miejscowość lub
     obiekt fizjograficzny, jako właściwego w sprawach geodezji i gospodarki
     gruntami;
   5) mapę topograficzną z zaznaczonymi granicami miejscowości, jej części lub
     obiektu fizjograficznego, będących przedmiotem wniosku;
   6) informację o kosztach finansowych proponowanej zmiany.
5. Wymóg zasięgnięcia opinii uznaje się za spełniony:
   1) w przypadku niewyrażenia opinii, o których mowa w ust. 3, w terminie 60
     dni od dnia otrzymania wystąpienia o opinię;
   2) w przypadku niewyrażenia opinii, o których mowa w ust. 4 pkt 2 i 4, w ter
     minie 30 dni od dnia otrzymania wystąpienia o opinię.
6. Wojewoda jest obowiązany przekazać ministrowi właściwemu do spraw
  administracji publicznej wniosek, o którym mowa w ust. 1, nie później niż
  w ciągu 30 dni od jego otrzymania, dołączając swoją opinię. Wniosek
  przekazany przez wojewodę podlega zaopiniowaniu przez Komisję.
7. Wniosek, o którym mowa w ust. 1, składa się ministrowi właściwemu do spraw
  administracji publicznej w terminie do dnia 31 marca roku poprzedzającego
  rok, w którym ma nastąpić ustalenie, zmiana lub zniesienie urzędowej nazwy.
8. Ustalenie, zmiana lub zniesienie urzędowych nazw następuje z dniem 1
  stycznia.
9. W przypadku negatywnego rozpatrzenia wniosku, o którym mowa w ust. 1,
  minister właściwy do spraw administracji publicznej zawiadamia niezwłocznie,
  za pośrednictwem wojewody, wnioskodawcę o przyczynach nieuwzględnienia
  wniosku.
                                        
                                   Rozdział 4
                Wykazy urzędowych nazw miejscowości i ich części
                         oraz obiektów fizjograficznych
                                        
                                     Art. 9.
1. Minister właściwy do spraw administracji publicznej, w terminie pięciu lat
  od dnia wejścia w życie ustawy, ustali, w drodze rozporządzenia, wykaz
  urzędowych nazw miejscowości i ich części oraz, w terminie dziesięciu lat,
  wykaz urzędowych nazw obiektów fizjograficznych, zwane dalej "wykazami".
2. Urzędowe nazwy podaje się w wykazach w pierwszym przypadku deklinacji, w
  kolejności alfabetycznej, z określeniem rodzaju miejscowości lub obiektu
  fizjograficznego, określeniem umiejscowienia w jednostkach zasadniczego
  trójstopniowego podziału terytorialnego państwa oraz z podaniem końcówki
  drugiego przypadku deklinacji, a dla miast i wsi również formy
  przymiotnikowej nazwy.
3. W wykazach podaje się także:
   1) siedmiocyfrowy identyfikator miejscowości z krajowego rejestru urzędowego
     podziału terytorialnego "TERYT";
   2) współrzędne geograficzne obiektów fizjograficznych;
   3) w przypadku części miejscowości - nazwę miejscowości, do której dana
     część należy.
4. Minister właściwy do spraw administracji publicznej ogłasza, w drodze
  obwieszczenia w Dzienniku Ustaw Rzeczypospolitej Polskiej, aktualne wykazy
  urzędowych nazw miejscowości i ich części oraz obiektów fizjograficznych.
  Przepisy ust. 2 i 3 stosuje się odpowiednio.
                                        
                                   Rozdział 5
       Zmiany w przepisach obowiązujących, przepisy przejściowe i końcowe
                                        
                                    Art. 10.
W ustawie z dnia 17 maja 1989 r. - Prawo geodezyjne i kartograficzne (Dz.U. z
2000 r. Nr 100, poz. 1086 i Nr 120, poz. 1268 oraz z 2001 r. Nr 110, poz. 1189,
Nr 115, poz. 1229 i Nr 125, poz. 1363) wprowadza się następujące zmiany:
1) art. 1 otrzymuje brzmienie:
       "Art. 1. Ustawa reguluje sprawy dotyczące:
         1) geodezji i kartografii,
         2) krajowego systemu informacji o terenie,
         3) ewidencji gruntów i budynków,
         4) inwentaryzacji i ewidencji sieci uzbrojenia terenu,
         5) rozgraniczania nieruchomości,
         6) państwowego zasobu geodezyjnego i kartograficznego,
         7) uprawnień do wykonywania prac geodezyjnych i kartograficznych,
         8) numeracji porządkowej nieruchomości w miejscowościach.";
2) po rozdziale 8 dodaje się rozdział 8a w brzmieniu:
                                  "Rozdział 8a
              Numeracja porządkowa nieruchomości w miejscowościach
       Art. 47a. Do zadań gminy należy:
           1)  umieszczanie i utrzymywanie w należytym stanie tabliczek
             z nazwami ulic i placów w miastach oraz innych miejscowościach na
             obszarze gminy,
           2) ustalanie numerów porządkowych nieruchomości zabudowanych oraz
             nieruchomości przeznaczonych pod zabudowę zgodnie z miejscowym
             planem zagospodarowania przestrzennego, a także prowadzenie i
             aktualizowanie ewidencji numeracji porządkowej nieruchomości.
      Art. 47b. 1. Właściciele nieruchomości zabudowanych oraz nieruchomości
             przeznaczonych pod zabudowę  zgodnie z miejscowym planem
             zagospodarowania przestrzennego są obowiązani umieścić na nie
             ruchomości, w widocznym miejscu, tabliczkę z numerem porządkowym
             nieruchomości oraz utrzymywać ją w należytym stanie.
         2. Minister właściwy do spraw budownictwa, gospodarki przestrzennej i
           mieszkaniowej określi, w drodze rozporządzenia, sposób ustalania
           numerów porządkowych oraz oznaczania nimi nieruchomości,
           uwzględniając w szczególności, że oznaczenie nieruchomości numerem
           porządkowym następuje z urzędu lub na wniosek właściciela
           nieruchomości.".
                                        
                                    Art. 11.
W ustawie z dnia 17 maja 1990 r. o podziale zadań i kompetencji określonych w
ustawach szczególnych pomiędzy organy gminy a organy administracji rządowej oraz
o zmianie niektórych ustaw (Dz.U. Nr 34, poz. 198, z późn. zm.)[2] w art. 1
uchyla się
pkt 1.
                                        
                                    Art. 12.
Do czasu powołania składu osobowego Komisji Nazw Miejscowości i Obiektów
Fizjograficznych, nie dłużej jednak niż przez rok od dnia wejścia w życie
ustawy, jej zadania wykonuje Komisja Ustalania Nazw Miejscowości i Obiektów
Fizjograficznych utworzona na podstawie rozporządzenia wymienionego w art. 15.
                                        
                                    Art. 13.
Wnioski w sprawie ustalania lub zmiany urzędowej nazwy, złożone i nierozpatrzone
przed dniem wejścia w życie ustawy, uznaje się za złożone w terminie i trybie
określonym w ustawie.
                                        
                                    Art. 14.
Do czasu wydania przepisów wykonawczych przewidzianych w ustawie, jednak nie
dłużej niż przez rok od dnia wejścia w życie ustawy, zachowują moc przepisy
wydane na podstawie rozporządzenia wymienionego w art. 15.
                                        
                                    Art. 15.
Traci moc rozporządzenie Prezydenta Rzeczypospolitej z dnia 24 października 1934
r. o ustalaniu nazw miejscowości i obiektów fizjograficznych oraz o numeracji
nieruchomości (Dz.U.R.P. Nr 94, poz. 850 oraz Dz.U. z 1948 r. Nr 36, poz. 251, z
1971 r. Nr 12, poz. 115 oraz z 1990 r. Nr 34, poz. 198).
                                        
                                    Art. 16.
Ustawa wchodzi w życie po upływie 14 dni od dnia ogłoszenia.
 
 
 
 
--------------------------------------------------------------------------------[1]
Niniejszą ustawą zmienia się ustawy: ustawę z dnia 17 maja 1989 r. - Prawo
  geodezyjne  i  kartograficzne oraz ustawę z dnia 17 maja 1990  r.  o  podziale
  zadań  i kompetencji określonych w ustawach szczególnych pomiędzy organy gminy
  a organy administracji rządowej oraz o zmianie niektórych ustaw.
[2]  Zmiany ustawy zostały ogłoszone w Dz.U. z 1990 r. Nr 43, poz. 253 i  Nr  87,
 poz.  506,  z 1991 r. Nr 95, poz. 425, Nr 107, poz. 464 i Nr 114, poz.  492,  z
 1995  r.  Nr 90, poz. 446, z 1996 r. Nr 114, poz. 542, z 1997 r. Nr  121,  poz.
 769 oraz z 1998 r. Nr 162, poz. 1126.
