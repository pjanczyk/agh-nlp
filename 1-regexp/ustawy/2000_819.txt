



Dz.U. z 2000 r. Nr 70, poz. 819
                                       
                                    USTAWA
                            z dnia 21 lipca 2000 r.
                                       
               o zmianie ustawy o działalności ubezpieczeniowej
                                      
 
                                    Art. 1.
W ustawie z dnia 28 lipca 1990 r. o działalności ubezpieczeniowej (Dz.U. z 1996
r. Nr 11, poz. 62, z 1997 r. Nr 43, poz. 272, Nr 88, poz. 554, Nr 107, poz.
685, Nr 121, poz. 769
i 770 i Nr 139, poz. 934, z 1998 r. Nr 155, poz. 1015 oraz z 1999 r. Nr 49,
poz. 483, Nr 101, poz. 1178 i Nr 110, poz. 1255) wprowadza się następujące
zmiany:
1) dodaje się art. 1a w brzmieniu:
    "Art. 1a. 1. Przez działalność ubezpieczeniową rozumie się wykonywanie
            czynności ubezpieczeniowych związanych z oferowaniem i udzielaniem
            ochrony na wypadek ryzyka wystąpienia skutków zdarzeń losowych, w
            zakresie grup ubezpieczeń zgodnie z załącznikiem do ustawy.
           2. Czynnościami ubezpieczeniowymi, o których mowa w ust. 1, są:
              1) zawieranie umów ubezpieczenia, umów reasekuracji oraz umów
               gwarancji ubezpieczeniowych, bądź zlecanie ich zawierania
               uprawnionym pośrednikom ubezpieczeniowym w rozumieniu przepisów
               o pośrednictwie ubezpieczeniowym,
              2) wypłacanie ustalonych odszkodowań i innych należnych
               uprawnionym świadczeń z tytułu umów, o których mowa w pkt 1,
              3) przejmowanie i zbywanie przedmiotów lub praw nabytych przez
               zakład ubezpieczeń w związku z wykonywaniem umowy ubezpieczenia
               lub umowy gwarancji ubezpieczeniowej,
              4) ustanawianie w drodze czynności cywilnoprawnych zabezpieczeń
               rzeczowych lub osobistych, jeśli są one bezpośrednio związane z
               zawieraniem umów, o których mowa w pkt 1.
           3. Czynnościami ubezpieczeniowymi są również:
              1) ocena ryzyka w ubezpieczeniach majątkowych i osobowych oraz
               umowach gwarancji ubezpieczeniowych,
              2) ustalenie wartości przedmiotu ubezpieczenia,
              3) ustalenie składek i prowizji ubezpieczeniowych należnych z
               tytułu zawieranych umów oraz ich egzekwowanie,
              4) kontrola przestrzegania przez ubezpieczających zastrzeżonych w
               umowie, bądź ogólnych warunków ubezpieczeń, obowiązków i zasad
               bezpieczeństwa odnoszących się do przedmiotów objętych ochroną
               ubezpieczeniową,
              5) ustalenie przyczyn i okoliczności wypadków ubezpieczeniowych,
              6) ustalenie wysokości szkód oraz rozmiaru odszkodowań  oraz
               innych świadczeń należnych uprawnionym z umów ubezpieczenia lub
               umów gwarancji ubezpieczeniowych,
              7) prowadzenie postępowań regresowych,
              8) marketing i reklama w zakresie świadczonych usług
               ubezpieczeniowych,
              9) lokowanie środków zakładów ubezpieczeń,
            10) inne czynności przewidziane na mocy innych ustaw.
           4. Jako czynności ubezpieczeniowe traktuje się także czynności
            zapobiegania powstawaniu bądź zmniejszeniu skutków wypadków
            ubezpieczeniowych, jeżeli są one wykonywane przez zakłady
            ubezpieczeń.
         5. Zakład ubezpieczeń może zlecać wykonanie czynności określonych w
           ust. 3 innym podmiotom. Czynności, o których mowa w ust. 3,
           wykonywane przez te podmioty traktowane są jak czynności
           ubezpieczeniowe.";
2) użyte w art. 2 w ust. 1, w art. 11c, w art. 13, w art. 27 w ust. 1 i w ust.
  2, w art. 32 w ust. 6, w art. 57 w ust. 1 w pkt 1, w art. 68 w ust. 1, w art.
  82 w ust. 2 i w ust. 3, w art. 85, w art. 87 w ust. 1, w art. 90b w ust. 3, w
  art. 90c w ust. 3 w różnych przypadkach, wyrazy "Minister Finansów" zastępuje
  się użytymi w odpowiednich przypadkach wyrazami "minister właściwy do spraw
  instytucji finansowych";
3) użyte w art. 5 w ust. 1, w art. 30 w ust. 1, w art. 35, w art. 36 w ust. 1,
  w art. 37c  w ust. 3, w art. 37l w ust. 3, w art. 54 w ust. 4, w art. 65, w
  art. 68 w ust. 2, w art. 72, w art. 90a w ust. 6, w art. 90b w ust. 5 w
  różnych przypadkach, wyrazy "Minister Finansów" zastępuje się użytymi w
  odpowiednich przypadkach wyrazami "Minister właściwy do spraw instytucji
  finansowych";
4) w art. 5:
   a) w ust. 1:
       - w zdaniu drugim wyrazy "W szczególności rozporządzenie określa"
        zastępuje się wyrazami "Minister właściwy do spraw instytucji
        finansowych, wydając rozporządzenie, uwzględnia",
       - w zdaniu trzecim wyrazy "Rozporządzenie określa również" zastępuje się
        wyrazami "Minister właściwy do spraw instytucji finansowych, wydając
        rozporządzenie, uwzględnia również",
   b) ust. 4 otrzymuje brzmienie:
     "4. Minister właściwy do spraw instytucji finansowych określa, w drodze
       rozporządzenia, sposób potwierdzenia spełnienia obowiązku zawarcia
       umowy ubezpieczenia. Minister właściwy do spraw instytucji finansowych,
       wydając rozporządzenie, wskazuje rodzaj dokumentu potwierdzającego
       spełnienie obowiązku zawarcia umowy ubezpieczenia.";
5) w art. 7 w ust. 2 po wyrazach "do przedstawienia ubezpieczającemu" dodaje
  się wyrazy "w formie pisemnej,";
6) w art. 8 dodaje się ust. 7 w brzmieniu:
     "7. W razie zaistnienia szkody objętej ubezpieczeniem, o którym mowa w
       art. 4 pkt 1 w związku z art. 90a ust. 3 pkt 3, uprawniony do
       odszkodowania może dochodzić roszczeń bezpośrednio od Polskiego Biura
       Ubezpieczeń Komunikacyjnych.";
7) art. 8a otrzymuje brzmienie:
     "Art. 8a. Na wniosek zakładu ubezpieczeń, Ubezpieczeniowego Funduszu
           Gwarancyjnego lub Polskiego Biura Ubezpieczeń Komunikacyjnych oraz
           w zakresie zadań wykonywanych przez te instytucje ubezpieczeniowe i
           w celu ich wykonania, w związku z wypadkiem lub zdarzeniem będącym
           podstawą ustalania odpowiedzialności, sądy, organy prokuratury,
           policji oraz inne organy i instytucje mają obowiązek udzielić
           informacji i udostępnić materiały niezbędne do ustalenia
           okoliczności tych wypadków i zdarzeń oraz do określenia wysokości
           odszkodowania lub świadczenia.";
8) w art. 9:
   a) w ust. 1 kropkę zastępuje się przecinkiem i dodaje się wyrazy "z
     wyjątkiem informacji związanych z umową ubezpieczenia, przekazywanych
     uposażonym i uprawnionym do świadczenia wynikającego z umowy ubezpieczenia
     oraz osobom trzecim, na rzecz których zawarta jest umowa ubezpieczenia.",
   b) w ust. 2:
     - w pkt 1 skreśla się wyrazy "lub osoby trzeciej, na rzecz której została
       zawarta umowa ubezpieczenia",
     - w pkt 5 kropkę zastępuje się przecinkiem i dodaje się pkt 6-11 w
       brzmieniu:
     "6) Prezesa Głównego Urzędu Ceł, w związku z prowadzoną przez urząd celny
       sprawą:
         a) skarbową przeciwko będącej osobą fizyczną stronie umowy
           ubezpieczenia,
         b) skarbową o przestępstwo popełnione przy wykonywaniu czynności
           związanych z działalnością osoby prawnej lub jednostki
           organizacyjnej nie posiadającej osobowości prawnej, będącej stroną
           umowy ubezpieczenia,
     7) Polskiego Biura Ubezpieczeń Komunikacyjnych o treści umów
       ubezpieczenia, w zakresie wykonywania przez Biuro zadań określonych
       ustawą,
     8) Rzecznika Ubezpieczonych, w związku z podjętą sprawą w zakresie
       ochrony konsumenckich interesów ubezpieczonych i uprawnionych z umów
       ubezpieczenia,
     9) reasekuratorów w zakresie umów ubezpieczeń ryzyk objętych lub ryzyk,
       które mają być objęte umową reasekuracji,
     10) innych zakładów ubezpieczeń, dla potrzeb stosowania taryfy w
       zależności od długości okresu bezszkodowego lub ustalania
       proporcjonalnej odpowiedzialności w przypadku zawarcia umów
       ubezpieczenia, o których mowa w art. 4 pkt 1 i 3, na ten sam okres w
       dwóch lub więcej zakładach ubezpieczeń,
     11) podmiotów przetwarzających, na zlecenie zakładu ubezpieczeń, dane
       dotyczące ubezpieczonych, ubezpieczających i uprawnionych z umów
       ubezpieczenia oraz administrujących indywidualnymi kontami jednostek
       uczestnictwa.",
   c) dodaje się ust. 3 w brzmieniu:
     "3. Przetwarzanie danych przez podmioty, o których mowa w ust. 2 pkt 11,
       nie ogranicza odpowiedzialności zakładu ubezpieczeń wynikającej z
       zakazu, o którym mowa w ust. 1.";
9) w art. 11a w ust. 2 wyrazy "Komisji Papierów Wartościowych" zastępuje się
  wyrazami "Komisji Papierów Wartościowych i Giełd";
10) art. 11d otrzymuje brzmienie:
      "Art. 11d. 1. Podmiot, który nabył akcje lub prawa z akcji albo objął
             akcje lub prawa z akcji, jest obowiązany powiadomić ministra
             właściwego do spraw instytucji finansowych, w ciągu 7 dni od dnia
             nabycia akcji lub praw z akcji albo objęcia akcji lub praw z
             akcji zakładu ubezpieczeń w ilości zapewniającej przekroczenie
             10% ogólnej liczby głosów na walnym zgromadzeniu.
         2. Podmiot zamierzający nabyć akcje lub prawa z akcji albo objąć akcje
           lub prawa z akcji jest obowiązany uzyskać zgodę ministra właściwego
           do spraw instytucji finansowych na nabycie akcji lub praw z akcji
           albo objęcie akcji lub praw z akcji zakładu ubezpieczeń
           zapewniających przekroczenie odpowiednio 25%, 50%, 75% ogólnej
           liczby głosów na walnym zgromadzeniu, z zastrzeżeniem art. 11f.
         3. Minister właściwy do spraw instytucji finansowych odmawia
           wyrażenia zgody, o której mowa w ust. 2, na nabycie akcji lub praw
           z akcji albo objęcie akcji lub praw z akcji zakładu ubezpieczeń, w
           tym przez podmiot określony w ust. 5, jeżeli:
           1) podmiot, który zamierza nabyć albo objąć nie daje rękojmi
             prowadzenia spraw zakładu ubezpieczeń w sposób należycie
             zabezpieczający interesy ubezpieczonych,
           2) środki przeznaczone na nabycie albo objęcie pochodzą z kredytu
             lub pożyczki albo są w jakikolwiek inny sposób obciążone,
           3) zagraża to ważnym interesom gospodarczym państwa.
         4. Minister właściwy do spraw instytucji finansowych jest obowiązany
           wydać decyzję w terminie 30 dni od dnia złożenia wniosku, o
           wyrażenie zgody, o której mowa w ust. 2.
         5. Nabycie akcji lub praw z akcji albo objęcie akcji lub praw z akcji
           zakładu ubezpieczeń przez podmiot zależny uważa się za nabycie lub
           objęcie przez podmiot dominujący, w rozumieniu przepisów ustawy z
           dnia 21 sierpnia 1997 r. - Prawo o publicznym obrocie papierami
           wartościowymi (Dz.U. Nr 118, poz. 754 i Nr 141, poz. 945, z 1998 r.
           Nr 107, poz. 669, Nr 113, poz. 715 oraz z 2000 r. Nr 22, poz. 270).
         6. Informacje o decyzjach, o których mowa w ust. 3, wydanych w roku
           poprzedzającym, minister właściwy do spraw instytucji finansowych
           przedstawia Sejmowi, w terminie do końca pierwszego kwartału
           następnego roku.
         7. Nie można wykonywać prawa głosu z akcji nabytych lub objętych z
           naruszeniem przepisu ust. 1 lub 2.
         8. Uchwała walnego zgromadzenia podjęta z naruszeniem ust. 7 jest
           nieważna.
         9. Przepisy artykułu nie naruszają przepisów o publicznym obrocie
           papierami wartościowymi i przepisów o funduszach inwestycyjnych.";
11) dodaje się art. 11f w brzmieniu:
       "Art. 11f. Wraz z uzyskaniem przez Rzeczpospolitą Polską członkostwa w
              Unii Europejskiej podmiot zamierzający nabyć akcje lub prawa z
              akcji albo objąć akcje lub prawa z akcji jest obowiązany uzyskać
              zgodę ministra właściwego do spraw instytucji finansowych na
              nabycie akcji lub praw z akcji albo objęcie akcji lub praw z
              akcji zakładu ubezpieczeń zapewniających przekroczenie
              odpowiednio 20%, 33%, 50% ogólnej liczby głosów na walnym
              zgromadzeniu.";
12) w art. 13 wyraz "zarejestrowaniem" zastępuje się wyrazami "dokonaniem wpisu
  do Krajowego Rejestru Sądowego";
13) dodaje się art. 17b w brzmieniu:
    "Art. 17b. Do nabycia udziałów lub praw z udziałów albo objęcia udziałów
            lub praw z udziałów towarzystwa ubezpieczeń wzajemnych stosuje się
            odpowiednio przepisy art. 11d oraz art. 11f.";
14) w art. 35 dotychczasową treść oznacza się jako ust. 1 i dodaje się ust. 2 w
  brzmieniu:
   "2. Minister właściwy do spraw instytucji finansowych trzykrotnie ogłasza w
     dzienniku ogólnopolskim informację o cofnięciu zezwolenia na prowadzenie
     działalności ubezpieczeniowej w terminie 7 dni od dnia wydania decyzji.";
15) w art. 36 w ust. 1 w zdaniu pierwszym po wyrazach "nie mogą być
  przedłużane" dodaje się wyrazy "i nie ulegają przedłużeniu";
16) w art. 37:
   a) w ust. 1 wyrazy "Osoba krajowa" zastępuje się wyrazami "Rezydent",
   b) w ust. 1 po wyrazach "zgodnie z niniejszą ustawą" dodaje się wyrazy "oraz
     z zagranicznym zakładem ubezpieczeń działającym na terytorium
     Rzeczypospolitej Polskiej poprzez główny oddział";
   c) w ust. 2 wyrazy "Osoba zagraniczna podejmująca" zastępuje się wyrazami
     "Nierezydent podejmujący",
   d) ust. 3 otrzymuje brzmienie:
     "3. Minister właściwy do spraw instytucji finansowych może określić, w
       drodze rozporządzenia, przypadki dopuszczalności zawierania umów
       ubezpieczenia z innym zakładem ubezpieczeń niż określony w ust. 1.
       Minister właściwy do spraw instytucji finansowych, wydając
       rozporządzenie, uwzględnia rodzaje ryzyk, co do których ubezpieczenie
       jest dozwolone z innym zakładem ubezpieczeń niż określony w ust. 1 oraz
       procedurę zawierania umowy ubezpieczenia.";
17) w art. 37a w ust. 2 wyrazy "(pozostałe ubezpieczenia majątkowe i osobowe)"
  zastępuje się wyrazami "(pozostałe ubezpieczenia osobowe oraz ubezpieczenia
  majątkowe)";
18) w art. 37b w ust. 2 dodaje się zdanie trzecie w brzmieniu:
    "Wpis na listę obejmuje następujące dane: imię i nazwisko, imię ojca, datę
     i miejsce urodzenia, datę zdania egzaminu dla aktuariuszy, datę wpisania
     na listę oraz numer decyzji o wpisie na listę.";
19) w art. 37c ust. 1 otrzymuje brzmienie:
     "1. Minister właściwy do spraw instytucji finansowych, w drodze
       rozporządzenia:
         1) powołuje Komisję Egzaminacyjną dla Aktuariuszy i ustala regulamin
           jej działania,
         2) ustala wysokość opłat egzaminacyjnych dla osób przystępujących do
           egzaminu przed Komisją, o której mowa w pkt 1, a także wysokość
           wynagrodzenia dla członków Komisji za udział w przeprowadzaniu
           egzaminu,
         3) ustala zakres obowiązujących tematów egzaminu i tryb jego
           składania.
      Minister właściwy do spraw instytucji finansowych, wydając
       rozporządzenie, uwzględnia sposób działania Komisji Egzaminacyjnej,
       terminy i miejsce przeprowadzenia egzaminów, kontrolę sposobu ich
       przeprowadzenia, terminy przyjmowania zgłoszeń i uiszczania opłaty
       egzaminacyjnej oraz ogłaszanie powyższych danych do publicznej
       wiadomości.";
20) w art. 37e ust. 6 otrzymuje brzmienie:
     "6. Minister właściwy do spraw instytucji finansowych określa, w drodze
       rozporządzenia:
         1) warunki zwalniania niektórych osób wykonujących działalność
           agencyjną od obowiązku określonego w ust. 2,
         2) minimalny zakres szkolenia, o którym mowa w ust. 3 pkt 3, oraz
           zakres obowiązujących tematów egzaminu i tryb jego składania.
      Minister właściwy do spraw instytucji finansowych, wydając
       rozporządzenie, uwzględnia - w wypadku przepisów, o których mowa w pkt
       1 - konieczność nabycia przez szkolonego takiego zakresu wiedzy, który
       pozwoli na zdanie egzaminu i właściwe wykonywanie działalności - w
       wypadku przepisów, o których mowa w pkt 2 - konieczność zapewnienia
       sprawnego przeprowadzenia egzaminu.";
21) w art. 37l w ust. 1 dodaje się zdanie drugie w brzmieniu:
    "Wpis na listę obejmuje następujące dane: imię i nazwisko (firma), numer
     zezwolenia, adres.";
22) art. 37ł otrzymuje brzmienie:
      "Art. 37ł. 1. Komisja Egzaminacyjna dla Brokerów Ubezpieczeniowych i
             Reasekuracyjnych składa się z członków powoływanych i
             odwoływanych przez ministra właściwego do spraw instytucji
             finansowych, na wniosek organu nadzoru.
         2. Minister właściwy do spraw instytucji finansowych, na wniosek
           organu nadzoru, powołuje przewodniczącego Komisji spośród jej
           członków.
         3. Minister właściwy do spraw instytucji finansowych, po zasięgnięciu
           opinii organu nadzoru, w drodze rozporządzenia:
           1) określa regulamin działania Komisji, o której mowa w ust. 1,
           2) określa regulamin przeprowadzania egzaminu i tryb jego składania
             oraz zakres obowiązujących tematów egzaminów,
           3) ustala wysokość opłat egzaminacyjnych dla osób przystępujących do
             egzaminu przed Komisją,  o której mowa w ust. 1, a także sposób
             ustalania i wysokość wynagrodzenia dla członków Komisji za udział
             w przeprowadzeniu egzaminu.
             Minister właściwy do spraw instytucji finansowych, wydając
             rozporządzenie, uwzględnia konieczność ustalenia składu i
             regulaminu Komisji w sposób zapewniający rzetelne sprawdzenie
             wiedzy osób egzaminowanych.";
23) w art. 40 wyrazy "z wyjątkiem przepisów" zastępuje się wyrazami "w tym odpowiednio
przepisy";
24) w art. 42b dodaje się ust. 3 w brzmieniu:
   "3. Ograniczenie co do formy prowadzenia działalności, o której mowa w ust.
     2, nie ma zastosowania  do zagranicznych zakładów ubezpieczeń, których
     siedziba znajduje się w państwach Organizacji Współpracy Gospodarczej i
     Rozwoju.";
25) w art. 42e w ust. 2 wyrazy "składki przypisanej brutto" zastępuje się
  wyrazami "zainkasowanej składki brutto";
26) w art. 45a w ust. 1 pkt 5 otrzymuje brzmienie:
   "5) wartości niematerialne i prawne (z wyłączeniem prawa użytkowania
     wieczystego gruntu, własnościowego spółdzielczego prawa do lokalu
     mieszkalnego lub użytkowego) - wielkość ujemna,";
27) w art. 46 ust. 1 otrzymuje brzmienie:
   "1. Minister właściwy do spraw instytucji finansowych, w drodze
     rozporządzenia, określa:
     1) sposób wyliczenia i wysokość marginesu wypłacalności,
     2) minimalną wysokość kapitału gwarancyjnego dla każdego rodzaju
       ubezpieczeń oraz dla reasekuracji czynnej.
       Minister właściwy do spraw instytucji finansowych, wydając
      rozporządzenie, uwzględnia konieczność zapewnienia wypłacalności
      zakładów ubezpieczeń.";
28) w art. 46a ust. 2 otrzymuje brzmienie:
   "2. Minister właściwy do spraw instytucji finansowych określa, w drodze
     rozporządzenia, zasady sporządzania kwartalnych i rocznych sprawozdań
     finansowych przedstawianych organowi nadzoru, formę tych sprawozdań oraz
     sposób potwierdzania przez zarząd zgodności tych sprawozdań ze stanem
     faktycznym. Minister właściwy do spraw instytucji finansowych, wydając
     rozporządzenie, uwzględnia wysokość i strukturę kapitału akcyjnego,
     wysokość rezerw techniczno-ubezpieczeniowych, prawidłowość polityki
     lokacyjnej, wysokość i pokrycie środkami własnymi marginesu wypłacalności
     oraz inne informacje mające wpływ na sytuację finansową zakładu
     ubezpieczeń.";
29) w art. 51:
   a) w ust. 4 w pkt 2 wyraz "ECU" zastępuje się wyrazem "EURO",
   b) dodaje się ust. 7 w brzmieniu:
     "7. Do zadań Funduszu należy również zaspokajanie roszczeń osób
       uprawnionych z tytułu umów ubezpieczenia, o których mowa w ust. 4 i w
       zakresie, o którym mowa w ust. 4, w przypadku oddalenia wniosku o
       ogłoszenie upadłości zakładu ubezpieczeń lub umorzenia postępowania
       upadłościowego, jeżeli majątek dłużnika nie wystarcza na zaspokojenie
       kosztów postępowania upadłościowego, a także w przypadku zarządzenia
       likwidacji przymusowej zakładu ubezpieczeń, który nie spełnia świadczeń
       ubezpieczeniowych.";
30) w art. 53 ust. 2 otrzymuje brzmienie:
   "2. Minister właściwy do spraw instytucji finansowych określa, w drodze
     rozporządzenia, wysokość procentu składki zainkasowanej brutto wnoszonej
     przez zakłady ubezpieczeń na rzecz Funduszu oraz terminy wpłat oddzielnie
     dla ubezpieczeń określonych w dziale I i II. Minister właściwy do spraw
     instytucji finansowych, wydając rozporządzenie, uwzględnia zagwarantowanie
     płynności finansowej Funduszu.";
31) w art. 53a:
   a) w ust. 1 wyraz "bilans" zastępuje się wyrazami "sprawozdanie finansowe",
   b) w ust. 3 po wyrazie "sprawozdanie" dodaje się wyrazy "z działalności
     Funduszu",
   c) ust. 4 otrzymuje brzmienie:
     "4. Minister właściwy do spraw instytucji finansowych określa, w drodze
       rozporządzenia, szczegółowe zasady sporządzania sprawozdania z
       działalności Ubezpieczeniowego Funduszu Gwarancyjnego oraz jego
       badania. Minister właściwy do spraw instytucji finansowych, wydając
       rozporządzenie, wskaże terminy w jakich powinno być składane
       sprawozdanie z działalności oraz formę tych sprawozdań.";
32) w art. 56:
   a) ust. 4 otrzymuje brzmienie:
     "4. Minister właściwy do spraw instytucji finansowych, na wniosek organu
       nadzoru, określi, w drodze rozporządzenia, dodatkowy procent składki
       wnoszonej przez członków Funduszu oraz terminy wpłat, w razie gdy
       posiadane przez Fundusz środki nie wystarczają na zaspokojenie
       wszelkich roszczeń kierowanych wobec Funduszu. Minister właściwy do
       spraw instytucji finansowych, wydając rozporządzenie, uwzględnia
       sytuację finansową Funduszu oraz wysokość zobowiązań.",
   b) dodaje się ust. 5 i 6 w brzmieniu:
     "5. W przypadku, o którym mowa w art. 51 ust. 7, Fundusz przejmuje z
       zakładu ubezpieczeń akta szkodowe oraz wypłaca poszkodowanym i
       uprawnionym świadczenia, po ustaleniu odpowiedzialności tego zakładu i
       wysokości świadczenia.
     6. Z dniem wypłaty przez Fundusz świadczenia, o którym mowa w ust. 5, na
       Fundusz przechodzi, z mocy prawa, roszczenie o zwrot wypłaconego
       świadczenia do zakładu ubezpieczeń, którego zobowiązanie Fundusz
       zrealizował.";
33) w art. 57 w ust. 1 dodaje się zdanie drugie w brzmieniu:
    "Minister właściwy do spraw instytucji finansowych, wydając
     rozporządzenie, uwzględnia zagwarantowanie płynności finansowej Funduszu w
     przypadku ogłoszenia upadłości zakładu lub zakładów ubezpieczeń
     prowadzących ubezpieczenia w dziale I.";
34) art. 58 otrzymuje brzmienie:
    "Art. 58. Minister właściwy do spraw instytucji finansowych określa, w
           drodze rozporządzenia, zasady reasekuracji ryzyk ubezpieczeniowych
           za granicą. Minister właściwy do spraw instytucji finansowych,
           wydając rozporządzenie, uwzględnia zasady rozpraszania ryzyka
           reasekuracji zagranicznej w odniesieniu do krajów i grup
           kapitałowych.";
35) art. 63 otrzymuje brzmienie:
    "Art. 63. 1. Zakład ubezpieczeń jest obowiązany posiadać aktywa
             spełniające warunki określone w ustawie w wysokości nie niższej
             niż wartość rezerw techniczno-ubezpieczeniowych.
          2. Aktywa stanowiące pokrycie rezerw techniczno-ubezpieczeniowych
            powinny być dokonane w walucie, w której ustalane są zobowiązania
            z umów ubezpieczenia, z tytułu których tworzy się odpowiednie
            rezerwy techniczno-ubezpieczeniowe.
         3. Aktywa stanowiące pokrycie rezerw techniczno-ubezpiecze-niowych
           powinny być w odpowiedni sposób zróżnicowane tak, aby nie były one
           związane z jednym rodzajem aktywów lub jednym podmiotem.
         4. Termin wymagalności aktywów stanowiących pokrycie rezerw
           techniczno-ubezpieczeniowych powinien odpowiadać terminowi
           wymagalności zobowiązań z umów ubezpieczenia.
         5. Aktywami stanowiącymi pokrycie rezerw techniczno-ubezpieczeniowych
mogą być wyłącznie następujące aktywa znajdujące się na
           terytorium Rzeczypospolitej Polskiej:
           1) papiery wartościowe emitowane lub gwarantowane przez Skarb
             Państwa i inne instrumenty finansowe emitowane lub gwarantowane
             przez Skarb Państwa,
           2) obligacje jednostek samorządu terytorialnego lub związków tych
             jednostek, obligacje miasta stołecznego Warszawy i inne
             instrumenty finansowe emitowane lub gwarantowane przez jednostki
             samorządu terytorialnego, związki tych jednostek lub miasto
             stołeczne Warszawę,
           3) inne dłużne papiery wartościowe o stałej stopie dochodu,
           4) akcje dopuszczone do publicznego obrotu na rynku regulowanym,
           5) jednostki uczestnictwa lub certyfikaty inwestycyjne w funduszach
             inwestycyjnych,
           6) akcje nie dopuszczone do publicznego obrotu na rynku regulowanym,
           7) udziały i inne papiery wartościowe o zmiennej stopie dochodu,
           8) listy zastawne,
           9) pożyczki zabezpieczone hipotecznie,
          10) pożyczki zabezpieczone gwarancjami banku lub innej instytucji
            finansowej,
          11) pożyczki pod zastaw praw wynikających z umów ubezpieczenia na
            życie,
          12) inne pożyczki,
          13) nieruchomości, z wyłączeniem nieruchomości rolnych i
            nieruchomości wykorzystywanych na własne potrzeby,
          14) depozyty bankowe,
          15) należności od reasekuratorów zabezpieczone gwarancjami banku lub
            innej instytucji finansowej,
          16) należności depozytowe od cedentów i należności od cedentów,
            których okres spłaty nie jest dłuższy niż 3 miesiące,
          17) należności od ubezpieczających wynikające z zawartych umów
            ubezpieczenia, których okres spłaty nie jest dłuższy niż 3
            miesiące,
          18) należności od pośredników ubezpieczeniowych wynikające z
            zawartych umów ubezpieczenia lub umów reasekuracji, których okres
            spłaty nie jest dłuższy niż 3 miesiące,
          19) należności od budżetu,
          20) środki trwałe inne niż nieruchomości, jeżeli dokonuje się od nich
            odpisów amortyzacyjnych według stawek amortyzacyjnych ustalonych z
            zachowaniem zasady ostrożnej wyceny,
          21) środki pieniężne,
          22) zarachowane czynsze i odsetki,
          23) nie rozliczone koszty akwizycji w zakresie zgodnym z ustaleniem
            wartości rezerw techniczno-ubezpieczeniowych.
         6. Wartość aktywów stanowiących pokrycie rezerw techniczno-ubezpieczeniowych
ustalana jest z zachowaniem zasady ostrożnej wyceny.
           Jeżeli zakład ubezpieczeń ustala wartości aktywów stanowiących
           pokrycie rezerw techniczno-ubezpieczeniowych w sposób naruszający
           zasadę ostrożnej wyceny, organ nadzoru może zobowiązać zakład
           ubezpieczeń do dokonywania wyceny indywidualnych aktywów po cenach
           sprzedaży netto.
         7. Prezes Rady Ministrów może określić, w drodze rozporządzenia,
           szczególne warunki, które spełniać powinny aktywa stanowiące
           pokrycie rezerw techniczno-ubezpieczeniowych.
         8. Organ nadzoru może, na wniosek zakładu ubezpieczeń, udzielić
           czasowego zezwolenia na uznawanie za aktywa stanowiące pokrycie
           rezerw techniczno-ubezpieczeniowych aktywów innych niż określone w
           ust. 5.
         9. Minister właściwy do spraw instytucji finansowych, w drodze
           rozporządzenia, może udzielić zezwolenia ogólnego na uznawanie za
           aktywa stanowiące pokrycie rezerw techniczno-ubezpieczeniowych
           aktywów znajdujących się poza granicami Rzeczypospolitej Polskiej.
           Minister właściwy do spraw instytucji finansowych wydając
           rozporządzenie uwzględnia konieczność zachowania bezpieczeństwa i
           rentowności aktywów.";
36) art. 64 otrzymuje brzmienie:
      "Art. 64. 1. Aktywa stanowiące pokrycie rezerw techniczno-ubezpieczeniowych
nie mogą przekraczać:
           1) 40% wartości rezerw techniczno-ubezpieczeniowych w papierach
             wartościowych dopuszczonych do publicznego obrotu na rynku
             regulowanym i jednostkach uczestnictwa lub certyfikatach
             inwestycyjnych w funduszach inwestycyjnych,
           2) 25% wartości rezerw techniczno-ubezpieczeniowych w
             nieruchomościach i pożyczkach zabezpieczonych hipotecznie; z
             zastrzeżeniem, że aktywa te nie mogą przekraczać:
             a) 10% wartości rezerw techniczno-ubezpieczeniowych w jednej
               nieruchomości lub kilku nieruchomościach, które ze względu na
               swoje położenie powinny być uznane za jedną lokatę,
             b) 5% wartości rezerw techniczno-ubezpieczeniowych w pożyczce
               zabezpieczonej hipotecznie udzielonej temu samemu
               pożyczkobiorcy lub grupie pożyczkobiorców zależnych lub
               stowarzyszonych,
           3) 10% wartości rezerw techniczno-ubezpieczeniowych w listach
             zastawnych, akcjach nie dopuszczonych do obrotu publicznego na
             rynku regulowanym, udziałach i innych papierach wartościowych o
             zmiennej stopie dochodu, z zastrzeżeniem, że udział zakładu
             ubezpieczeń w kapitale podstawowym przedsiębiorstwa, które jest
             emitentem tych papierów wartościowych nie przekracza 10%,
           4) 10% wartości rezerw techniczno-ubezpieczeniowych w dłużnych
             papierach wartościowych o stałej kwocie dochodu i pożyczkach
             zabezpieczonych gwarancjami banku lub innej instytucji finansowej,
             z wyłączeniem papierów wartościowych emitowanych lub
             gwarantowanych przez Skarb Państwa albo organizacje
             międzynarodowe, których członkiem jest Rzeczpospolita Polska,
             pożyczek udzielanych Skarbowi Państwa lub gwarantowanych przez
             Skarb Państwa albo organizacje międzynarodowe, których członkiem
             jest Rzeczpospolita Polska, papierów wartościowych emitowanych lub
             gwarantowanych przez samorząd terytorialny, pożyczek udzielanych
             samorządowi terytorialnemu lub gwarantowanych przez samorząd
             terytorialny,
           5) 5% wartości rezerw techniczno-ubezpieczeniowych w papierach
             wartościowych jednego emitenta lub grupie emitentów zależnych lub
             stowarzyszonych albo w pożyczkach jednego pożyczkobiorcy lub
             grupie pożyczkobiorców zależnych lub stowarzyszonych, z
             wyłączeniem papierów wartościowych emitowanych lub gwarantowanych
             przez Skarb Państwa albo organizacje międzynarodowe, których
             członkiem jest Rzeczpospolita Polska, pożyczek udzielanych
             Skarbowi Państwa lub gwarantowanych przez Skarb Państwa albo
             organizacje międzynarodowe, których członkiem jest Rzeczpospolita
             Polska, papierów wartościowych emitowanych lub gwarantowanych
             przez samorząd terytorialny, pożyczek udzielanych samorządowi
             terytorialnemu lub gwarantowanych przez samorząd terytorialny,
           6) 5% wartości rezerw techniczno-ubezpieczeniowych w pożyczkach,
             które nie są zabezpieczone hipotecznie albo gwarancją banku lub
             innej instytucji finansowej, przy czym aktywa te nie mogą
             przekraczać 1% wartości rezerw techniczno-ubezpieczeniowych w
             jednej pożyczce,
           7) 20% wartości rezerw techniczno-ubezpieczeniowych w należnościach
             od cedentów, reasekuratorów, ubezpieczonych lub pośredników
             ubezpieczeniowych, pod warunkiem że należności te są zabezpieczone
             hipotecznie albo gwarancją banku lub innej instytucji finansowej,
           8) 5% wartości rezerw techniczno-ubezpieczeniowych w należnościach
             od cedentów, reasekuratorów, ubezpieczonych lub pośredników
             ubezpieczeniowych, które nie są zabezpieczone hipotecznie albo
             gwarancją banku lub innej instytucji finansowej,
           9) 5% wartości rezerw techniczno-ubezpieczeniowych w środkach
             trwałych,
          10) 3% wartości rezerw techniczno-ubezpieczeniowych w środkach
            pieniężnych,
          11) 3% wartości rezerw techniczno-ubezpieczeniowych w zarachowanych
            czynszach i odsetkach.
         2. Z ograniczeń określonych w ust. 1 wyłączone są aktywa stanowiące
           pokrycie rezerw techniczno-ubezpieczeniowych dla ubezpieczeń na
           życie, jeżeli ryzyko lokaty ponosi ubezpieczający.";
37) w art. 82c:
   a) ust. 1 otrzymuje brzmienie:
     "1. Organizację Państwowego Urzędu Nadzoru Ubezpieczeń określa statut
       nadany, w drodze rozporządzenia, przez Radę Ministrów na wniosek
       ministra właściwego do spraw instytucji finansowych.",
   b) ust. 4 otrzymuje brzmienie:
     "4. Prezes Rady Ministrów określa, w drodze rozporządzenia, zasady
       wynagradzania członków korpusu służby cywilnej będących pracownikami
       Państwowego Urzędu Nadzoru Ubezpieczeń i Biura Rzecznika
       Ubezpieczonych.",
   c) ust. 4a otrzymuje brzmienie:
    "4a. Minister właściwy do spraw instytucji finansowych określa, w drodze
       rozporządzenia, zasady wynagradzania pracowników Państwowego Urzędu
       Nadzoru Ubezpieczeń i Biura Rzecznika Ubezpieczonych nie będących
       pracownikami korpusu służby cywilnej.";
38) w art. 83:
   a) w ust. 6 po wyrazach "przekazuje organowi nadzoru" dodaje się wyrazy
     "oraz Rzecznikowi Ubezpieczonych",
   b) ust. 8 otrzymuje brzmienie:
     "8. Minister właściwy do spraw instytucji finansowych określa, w drodze
       rozporządzenia, szczegółowe zasady, zakres i tryb przeprowadzania
       kontroli, o której mowa w ust. 1. Minister właściwy do spraw instytucji
       finansowych, wydając rozporządzenie, uwzględnia konieczność
       przeprowadzenia skutecznej kontroli, mającej na celu sprawdzenie
       działalności i stanu majątkowego zakładu ubezpieczeń oraz stwierdzenie
       zgodności działalności z prawem, uzyskanym zezwoleniem i statutem.";
39) w art. 84 w ust. 2 wyrazy "3%" zastępuje się wyrazami "5%";
40) w art. 88 ust. 2 otrzymuje brzmienie:
   "2.   Minister właściwy do spraw instytucji finansowych określa, w drodze
     rozporządzenia, maksymalną wysokość procentu składki, którą zakład
     ubezpieczeń ma prawo zaliczyć do kosztów uzyskania przychodów. Minister
     właściwy do spraw instytucji finansowych, wydając rozporządzenie,
     uwzględnia zakres zadań Polskiej Izby Ubezpieczeń.";
41) w art. 90a ust. 4 otrzymuje brzmienie:
  "4. Działalność Polskiego Biura Ubezpieczeń Komunikacyjnych jest finansowana
     przez zakłady ubezpieczeń - członków Biura. Składka członkowska jest
     ustalona w odniesieniu do zainkasowanej składki brutto z umów
     ubezpieczenia odpowiedzialności cywilnej posiadaczy pojazdów mechanicznych
     za  szkody powstałe poza granicami Rzeczypospolitej Polskiej. Ze składek
     członkowskich finansowana jest bieżąca działalność oraz inne zobowiązania
     Biura wynikające z umów określonych w ust. 3 pkt 2.";
42) w art. 90b ust. 6 otrzymuje brzmienie:
  "6. Minister właściwy do spraw instytucji finansowych określa, w drodze
     rozporządzenia, szczegółowe zasady działania i tryb powoływania Rzecznika
     Ubezpieczonych. Minister właściwy do spraw instytucji finansowych, wydając
     rozporządzenie, uwzględnia prawne możliwości działania oraz zapewnienie
     ciągłości funkcjonowania Rzecznika Ubezpieczonych.".
                                    Art. 2.
W okresie od dnia 1 stycznia 2001 r. do dnia 31 grudnia 2001 r. aktywa zakładu
ubezpieczeń, o których mowa w art. 63 ust. 1 ustawy zmienianej w art. 1, mogą
być niższe od wartości rezerw techniczno-ubezpieczeniowych o 50% wartości
udziału reasekuratorów w rezerwach techniczno-ubezpieczeniowych.
                                    Art. 3.
Dotychczasowe przepisy wykonawcze zachowują moc do czasu wydania nowych
przepisów wykonawczych, jeżeli nie są sprzeczne z niniejszą ustawą.
                                       
                                    Art. 4.
Ustawa wchodzi w życie po upływie 30 dni od dnia ogłoszenia, z wyjątkiem
przepisów:
   1) art. 1 pkt 12, pkt 35 i pkt 36 oraz art. 2, które wchodzą w życie z dniem
     1 stycznia 2001 r.,
   2) art. 1 pkt 11, który wchodzi w życie wraz z uzyskaniem przez
     Rzeczpospolitą Polską członkostwa w Unii Europejskiej.
                                       
                                       
