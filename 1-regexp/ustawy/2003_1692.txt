


Tekst
ustawy ustalony ostatecznie po rozpatrzeniu poprawek Senatu
 
 
 
USTAWA
z
dnia 27 września 2013 r.
 
o
zmianie ustawy – Prawo farmaceutyczne oraz niektórych innych ustaw1),2)
 
 
Art. 1. 
W
ustawie z dnia 6 września 2001 r. – Prawo farmaceutyczne (Dz. U. z 2008 r. Nr
45, poz. 271, z późn. zm.3)) wprowadza się następujące zmiany:
1)   w
art. 1 w ust. 1 po pkt 5 dodaje się pkt 5a w brzmieniu:
„5a)   organizację i
zasady funkcjonowania systemu nadzoru nad bezpieczeństwem stosowania produktów
leczniczych oraz monitorowania bezpieczeństwa ich stosowania;”;
2)   w
art. 2:
a)   po
pkt 1 dodaje się pkt 1a w brzmieniu: 
„1a)   badaniem
dotyczącym bezpieczeństwa przeprowadzanym po wydaniu pozwolenia na dopuszczenie
do obrotu – jest każde badanie dotyczące dopuszczonego do obrotu produktu
leczniczego, z wyłączeniem produktu leczniczego weterynaryjnego, prowadzone w celu
zidentyfikowania, opisania lub ilościowego określenia ryzyka, potwierdzenia
profilu bezpieczeństwa tego produktu leczniczego lub pomiaru skuteczności
środków zarządzania ryzykiem użycia produktu leczniczego;”,
b)   pkt
3a otrzymuje brzmienie:
„3a)   działaniem
niepożądanym produktu leczniczego – jest każde niekorzystne
i niezamierzone działanie produktu leczniczego;”,
c)   po
pkt 3d dodaje się pkt 3e w brzmieniu:
„3e)   grupą
koordynacyjną – jest grupa, o której mowa w art. 27 ust. 1 dyrektywy 2001/83/WE
Parlamentu Europejskiego i Rady z dnia 6 listopada 2001 r. w sprawie
wspólnotowego kodeksu odnoszącego się do produktów leczniczych stosowanych u
ludzi (Dz. Urz. WE L 311 z 28.11.2001, str. 67, z późn. zm.; Dz. Urz. UE
Polskie wydanie specjalne, rozdz. 13, t. 27, str. 69), zwanej dalej „dyrektywą
2001/83/WE”, lub grupa, o której mowa w art. 31 dyrektywy 2001/82/WE Parlamentu
Europejskiego i Rady z dnia 6 listopada 2001 r. w sprawie wspólnotowego kodeksu
odnoszącego się do weterynaryjnych produktów leczniczych (Dz. Urz. WE L 311 z
28.11.2001, str. 1, z późn. zm.; Dz. Urz. UE Polskie wydanie specjalne, rozdz.
13, t. 27, str. 3), zwanej dalej „dyrektywą 2001/82/WE”;”,
d)   pkt
7d otrzymuje brzmienie:
„7d)   kontrolą
– są czynności podejmowane przez:
a)  inspektorów
farmaceutycznych w związku ze sprawowanym nadzorem nad jakością produktów
leczniczych będących przedmiotem obrotu oraz mające na celu sprawdzenie warunków
prowadzenia obrotu produktami leczniczymi,
b)  Prezesa
Urzędu Rejestracji Produktów Leczniczych, Wyrobów Medycznych i Produktów
Biobójczych w zakresie monitorowania systemu nadzoru nad bezpieczeństwem
stosowania produktów leczniczych;”,
e)   po
pkt 40a dodaje się pkt 40b–40d w brzmieniu:
„40b) systemem
EudraVigilance – jest system wymiany informacji o działaniach niepożądanych,
o których mowa w art. 24 ust. 1 rozporządzenia (WE) nr 726/2004 Parlamentu
Europejskiego i Rady z dnia 31 marca 2004 r. ustanawiającego wspólnotowe
procedury wydawania pozwoleń dla produktów leczniczych stosowanych u ludzi i do
celów weterynaryjnych i nadzoru nad nimi oraz ustanawiającego Europejską
Agencję Leków (Dz. Urz. UE L 136 z 30.04.2004, str. 1; Dz. Urz. UE Polskie
wydanie specjalne, rozdz. 13, t. 34, str. 229), zwanego dalej „rozporządzeniem
nr 726/2004/WE”;
40c)   systemem
nadzoru nad bezpieczeństwem stosowania produktów leczniczych – jest system
wykorzystywany przez podmiot odpowiedzialny oraz właściwe organy do wypełniania
zadań i obowiązków wymienionych w rozdziale 21 oraz mający na
celu monitorowanie bezpieczeństwa dopuszczonych do obrotu produktów
leczniczych, a także wykrywanie wszelkich zmian w ich stosunku korzyści do ryzyka;
40d)  systemem
zarządzania ryzykiem użycia produktu leczniczego – jest ogół działań podejmowanych
w ramach nadzoru nad bezpieczeństwem stosowania produktów leczniczych, których
celem jest identyfikacja i opisanie ryzyka związanego ze stosowaniem
produktu leczniczego, zapobieganie takiemu ryzyku lub jego zminimalizowanie,
łącznie z oceną skuteczności tych działań; do produktów leczniczych
weterynaryjnych stosuje się system zarządzania ryzykiem użycia produktu
leczniczego weterynaryjnego;”,
f)    po
pkt 41 dodaje się pkt 41a w brzmieniu:
„41a) unijną
datą referencyjną − jest data wyznaczająca początek biegu terminu
składania raportów okresowych o bezpieczeństwie stosowania  produktów
leczniczych, z wyłączeniem produktów leczniczych weterynaryjnych, zawierających
tę samą substancję czynną lub to samo połączenie substancji czynnych, która
jest:
a)  datą
wydania pierwszego pozwolenia na dopuszczenie do obrotu produktu leczniczego
zawierającego tę substancję czynną lub to połączenie substancji czynnych w dowolnym
z państw członkowskich Unii Europejskiej lub państw członkowskich Europejskiego
Porozumienia o Wolnym Handlu (EFTA) – stron umowy o Europejskim Obszarze
Gospodarczym, lub jeżeli nie można ustalić tej daty,
b)  najwcześniejszą
ze znanych dat wydania w kraju trzecim pozwolenia na dopuszczenie do obrotu
produktu leczniczego zawierającego tę substancję czynną lub to połączenie substancji
czynnych;”,
g)   po
pkt 43 dodaje się pkt 43a i 43b w brzmieniu:
„43a) zgłoszeniem
pojedynczego przypadku działania niepożądanego produktu leczniczego – jest
informacja o podejrzeniu wystąpienia działania niepożądanego produktu
leczniczego u człowieka, której źródło uzyskania jest inne niż prowadzone
badanie kliniczne;
43b)
zgłoszeniem pojedynczego przypadku działania niepożądanego produktu leczniczego
weterynaryjnego – jest informacja o podejrzeniu wystąpienia działania
niepożądanego produktu leczniczego weterynaryjnego u człowieka lub u
zwierzęcia, której źródło uzyskania jest inne niż prowadzone badanie kliniczne;”;

3)   w
art. 2a dotychczasową treść oznacza się jako ust. 1 i dodaje się ust. 2 i 3 w
brzmieniu:
„2. Ilekroć w
niniejszej ustawie jest mowa o osobie wykonującej zawód medyczny, rozumie się
przez to lekarza, lekarza dentystę, farmaceutę, felczera (starszego felczera),
pielęgniarkę, położną, diagnostę laboratoryjnego, ratownika medycznego lub
technika farmaceutycznego, o którym mowa w art. 91 ust. 1, a w odniesieniu do
obowiązków wynikających z art. 24 – także lekarza weterynarii.
3. Ilekroć w
niniejszej ustawie jest mowa o opiekunie faktycznym, rozumie się przez to
opiekuna faktycznego w rozumieniu art. 3 ust. 1 pkt 1 ustawy z dnia 6 listopada
2008 r. o prawach pacjenta i Rzeczniku Praw Pacjenta (Dz. U. z 2012 r. poz. 159
i 742).”;
4)   w
art. 4:
a)   w
ust. 3 pkt 2 otrzymuje brzmienie:
„2)   zawierających
tę samą lub te same substancje czynne, tę samą dawkę i postać co produkty
lecznicze, które otrzymały pozwolenie.”,
b)   uchyla
się ust. 3a;
5)   po
art. 4b dodaje się art. 4c w brzmieniu:
„Art. 4c. W
przypadkach uzasadnionych ochroną zdrowia publicznego, gdy występują poważne
trudności w zakresie dostępności produktu leczniczego, który posiada kategorię
dostępności, o której mowa w art. 23a ust. 1 pkt 3 i 5, Prezes Urzędu,
z uwzględnieniem bezpieczeństwa stosowania produktu leczniczego, może na
czas określony wyrazić zgodę na zwolnienie:
1)   z
obowiązku umieszczenia na opakowaniu i w ulotce dołączanej do opakowania
niektórych danych szczegółowych lub
2)   w
całości albo w części z obowiązku sporządzenia oznakowania opakowania i ulotki
dołączanej do opakowania w języku polskim.”;
6)   w
art. 7 ust. 2 otrzymuje brzmienie:
„2. Wydanie
pozwolenia, odmowa wydania pozwolenia, zmiana danych stanowiących podstawę wydania
pozwolenia, zmiana w dokumentacji będącej podstawą wydania pozwolenia,
przedłużenie terminu ważności pozwolenia, odmowa przedłużenia terminu ważności
pozwolenia, skrócenie terminu ważności pozwolenia, zawieszenie ważności
pozwolenia, a także cofnięcie pozwolenia następuje w drodze decyzji Prezesa
Urzędu.”;
7)   art.
8 otrzymuje brzmienie:
„Art. 8. 1.
Przed wydaniem pozwolenia Prezes Urzędu:
1)   weryfikuje
wniosek, o którym mowa w art. 10, wraz z dołączoną dokumentacją;
2)   może
zażądać od podmiotu odpowiedzialnego uzupełnień lub wyjaśnień dotyczących
dokumentacji, o której mowa w art. 10, a także przedstawienia systemu
zarządzania ryzykiem użycia produktu leczniczego weterynaryjnego;
3)   może,
w przypadku wątpliwości co do metod kontroli, o których mowa w art. 10
ust. 2 pkt 2, a w przypadku produktów leczniczych weterynaryjnych – co do metod
badań, o których mowa w art. 10 ust. 2b pkt 6 lit. a, które mogą być wyjaśnione
wyłącznie eksperymentalnie, skierować do badań jakościowych produkt leczniczy,
materiały wyjściowe i produkty pośrednie lub inne składniki produktu
leczniczego będącego przedmiotem wniosku; przed skierowaniem do badań
jakościowych Prezes Urzędu pisemnie informuje podmiot odpowiedzialny
o powziętych wątpliwościach oraz uzasadnia konieczność przeprowadzenia badań;
4)   może
zasięgnąć opinii Komisji do Spraw Produktów Leczniczych lub Komisji do Spraw
Produktów Leczniczych Weterynaryjnych działających na podstawie ustawy z dnia
18 marca 2011 r. o Urzędzie Rejestracji Produktów Leczniczych, Wyrobów
Medycznych i Produktów Biobójczych (Dz. U. Nr 82, poz. 451 oraz z 2012 r.
poz. 95);
5)   w
przypadku produktów leczniczych innych niż określone w pkt 6, opracowuje raport
oceniający zawierający opinię naukową o produkcie leczniczym wraz
z uzasadnieniem oraz streszczeniem raportu oceniającego zrozumiałym dla
odbiorcy, zawierającym w szczególności informację odnoszącą się do warunków
stosowania tego produktu;
6)   opracowuje
raport oceniający zawierający opinię naukową o produkcie leczniczym
weterynaryjnym.
2.
Raport oceniający jest aktualizowany w przypadku pojawienia się nowych informacji
istotnych dla oceny jakości, bezpieczeństwa lub skuteczności danego produktu
leczniczego.
3.
Podmiot odpowiedzialny, składając wniosek, o którym mowa w art. 7 ust. 1, może
wystąpić do Prezesa Urzędu z wnioskiem o nieujawnianie informacji zawartych w raporcie
oceniającym stanowiących tajemnicę przedsiębiorstwa w rozumieniu art. 11 ust. 4
ustawy z dnia 16 kwietnia 1993 r. o zwalczaniu nieuczciwej konkurencji
(Dz. U. z 2003 r. Nr 153, poz. 1503, z późn. zm.4)), w
szczególności informacji dotyczących źródeł zaopatrzenia.
4.
Po wydaniu pozwolenia raport oceniający wraz z uzasadnieniem oraz streszczeniem,
o których mowa w ust. 1 pkt 5, jest publikowany na stronie internetowej Urzędu
Rejestracji Produktów Leczniczych, Wyrobów Medycznych i Produktów Biobójczych,
zwanego dalej „Urzędem Rejestracji”, oraz na stronie podmiotowej Biuletynu Informacji
Publicznej Urzędu Rejestracji Produktów Leczniczych, Wyrobów Medycznych i Produktów
Biobójczych, a w razie zgłoszenia wniosku, o którym mowa w ust. 3, po usunięciu
informacji stanowiących tajemnicę przedsiębiorstwa.
5.
Po wydaniu pozwolenia raport oceniający, o którym mowa w ust. 1 pkt 6,
udostępnia się na podstawie ustawy z dnia 6 września 2001 r. o dostępie do
informacji publicznej (Dz. U. Nr 112, poz. 1198, z późn. zm.5)).
6.
Komisje, o których mowa w ust. 1 pkt 4, wydają opinie wraz z uzasadnieniem, w
terminie 30 dni od dnia otrzymania wniosku. Niewydanie opinii w tym terminie
jest traktowane jako wyrażenie opinii pozytywnej.
7.
Decyzja o wydaniu pozwolenia na dopuszczenie do obrotu produktu leczniczego
weterynaryjnego, z wyłączeniem produktów immunologicznych, stosowanego
u zwierząt, których tkanki lub produkty są przeznaczone do spożycia przez
ludzi, może być podjęta tylko wtedy, gdy zostały wyznaczone przynajmniej
tymczasowe Najwyższe Dopuszczalne Stężenia Pozostałości akceptowane na
terytorium państw członkowskich Unii Europejskiej lub państw członkowskich Europejskiego
Porozumienia o Wolnym Handlu (EFTA) – stron umowy o Europejskim Obszarze Gospodarczym
albo zostało uznane przez Komisję Europejską, że dla ich substancji czynnych
limity takie nie są wymagane.
8.
Dokumenty dołączone do wniosku, raporty oraz inne dokumenty i dane gromadzone w
postępowaniu o dopuszczenie do obrotu, o przedłużenie terminu ważności pozwolenia,
o zmianę danych stanowiących podstawę wydania pozwolenia lub o zmianę w
dokumentacji będącej podstawą wydania pozwolenia są przechowywane w Urzędzie Rejestracji
przez 10 lat po wygaśnięciu pozwolenia.
9.
Nie są uznawane za daty pierwszego dopuszczenia do obrotu produktu leczniczego
w rozumieniu art. 15 ust. 1 pkt 2 oraz produktu leczniczego weterynaryjnego
w rozumieniu art. 15a ust. 1 i 2, z uwzględnieniem przepisów art. 15a ust.
5, 8 i 9, daty wydania decyzji:
1)   o
zmianie danych objętych pozwoleniem,
2)   o
zmianie dokumentacji będącej podstawą wydania pozwolenia,
3)   na
podstawie odrębnego wniosku o wydanie pozwolenia, w tym w dodatkowej mocy,
postaci, drodze podania, wielkości opakowania, dotyczącego innego gatunku
zwierząt, pod inną nazwą lub z inną Charakterystyką Produktu Leczniczego albo
Charakterystyką Produktu Leczniczego Weterynaryjnego
– na rzecz tego samego
podmiotu, który uzyskał pierwsze pozwolenie, lub innego podmiotu.”;
8)   w
art. 8a:
a)   ust.
1 otrzymuje brzmienie:
„1.
Prezes Urzędu może, w przypadkach uzasadnionych ochroną zdrowia publicznego,
wydać pozwolenie dla produktu leczniczego nieposiadającego pozwolenia na
dopuszczenie do obrotu na terytorium Rzeczypospolitej Polskiej, pod warunkiem
że w innym państwie członkowskim Unii Europejskiej lub państwie członkowskim
Europejskiego Porozumienia o Wolnym Handlu (EFTA) – stronie umowy o Europejskim
Obszarze Gospodarczym dopuszczono do obrotu produkt leczniczy zgodnie z
wymaganiami określonymi w dyrektywie 2001/83/WE.”,
b)
w ust. 3 pkt 2 otrzymuje brzmienie:
„2)
może wystąpić do właściwych organów państwa, o którym mowa w ust. 1, o
przesłanie uaktualnionego raportu oceniającego dotyczącego tego produktu
leczniczego oraz kopii pozwolenia na dopuszczenie do obrotu tego produktu.”, 
c)   ust.
5 otrzymuje brzmienie: 
„5.
W przypadku gdy państwo członkowskie Unii Europejskiej lub państwo członkowskie
Europejskiego Porozumienia o Wolnym Handlu (EFTA) – strona umowy o Europejskim
Obszarze Gospodarczym występuje w trybie art. 126a dyrektywy 2001/83/WE do
Prezesa Urzędu o przekazanie kopii raportu oceniającego oraz kopii pozwolenia
dla produktu leczniczego dopuszczonego do obrotu na terytorium Rzeczypospolitej
Polskiej, Prezes Urzędu, w terminie 30 dni, przesyła kopię aktualnego raportu
oceniającego oraz kopię pozwolenia.”;
9)   w
art. 10:
a)   w
ust. 2:
–     pkt
5–7 otrzymują brzmienie:
„5)
streszczenie opisu systemu nadzoru nad bezpieczeństwem stosowania produktów
leczniczych wykorzystywanego przez podmiot odpowiedzialny, obejmujące:
a)   oświadczenie
podmiotu odpowiedzialnego złożone pod rygorem odpowiedzialności karnej za
składanie fałszywych zeznań, przewidzianej w art. 233 ustawy z dnia 6 czerwca
1997 r. – Kodeks karny (Dz. U. Nr 88, poz. 553, z późn. zm.6)), że
podmiot odpowiedzialny dysponuje usługami osoby wykwalifikowanej
odpowiedzialnej za nadzór nad bezpieczeństwem stosowania produktów leczniczych,
opatrzone klauzulą o następującej treści: „Jestem świadomy odpowiedzialności
karnej za złożenie fałszywego oświadczenia.”; klauzula ta zastępuje pouczenie organu
o odpowiedzialności karnej za składanie fałszywych zeznań,
b)   listę
państw członkowskich Unii Europejskiej lub państw członkowskich Europejskiego
Porozumienia o Wolnym Handlu (EFTA) – stron umowy o Europejskim Obszarze
Gospodarczym, w których osoba, o której mowa w lit. a, posiada miejsce
zamieszkania i wykonuje swoje obowiązki,
c)   oświadczenie
podmiotu odpowiedzialnego stwierdzające, że dysponuje on niezbędnymi środkami
służącymi wypełnieniu obowiązków wymienionych w rozdziale 21,
d)   dane
kontaktowe osoby, o której mowa w lit. a,
e)   wskazanie
miejsca, w którym jest dostępny do wglądu pełny opis systemu nadzoru nad
bezpieczeństwem stosowania produktów leczniczych, o którym mowa w art. 36g ust.
1 pkt 4;
6)  plan
zarządzania ryzykiem użycia produktu leczniczego, będący szczegółowym opisem
systemu zarządzania ryzykiem użycia produktu leczniczego stosowanego przez
podmiot odpowiedzialny, współmierny do zidentyfikowanych i potencjalnych
zagrożeń stwarzanych przez ten produkt leczniczy oraz zapotrzebowania na dane
dotyczące bezpieczeństwa, wraz ze streszczeniem tego planu;
7)  w
przypadku badań klinicznych przeprowadzonych poza terytorium państw członkowskich
Unii Europejskiej lub państw członkowskich Europejskiego Porozumienia o Wolnym
Handlu (EFTA) – stron umowy o Europejskim Obszarze Gospodarczym oświadczenie,
że badania te spełniają wymogi etyczne określone w przepisach rozdziału 2a;”,
–     uchyla
się pkt 8,
–     pkt
13 otrzymuje brzmienie:
„13)    kopie
wszystkich pozwoleń wydanych przez właściwe organy państw członkowskich Unii
Europejskiej lub państw członkowskich Europejskiego Porozumienia o Wolnym
Handlu (EFTA) – stron umowy o Europejskim Obszarze Gospodarczym lub krajów
trzecich, Charakterystyk Produktu Leczniczego zatwierdzonych przez właściwe
organy państw członkowskich Unii Europejskiej lub państw członkowskich Europejskiego
Porozumienia o Wolnym Handlu (EFTA) – stron umowy o Europejskim Obszarze
Gospodarczym lub krajów trzecich, streszczenia danych dotyczących bezpieczeństwa,
w tym danych zawartych w raportach okresowych o bezpieczeństwie stosowania
produktów leczniczych i zgłoszeniach o działaniach niepożądanych, jeżeli
są dostępne, a także kopie ulotek, jeżeli ma to zastosowanie, oraz kopie
wszystkich decyzji o odmowie wydania pozwolenia wydanych w państwach
członkowskich Unii Europejskiej lub państwach członkowskich Europejskiego Porozumienia
o Wolnym Handlu (EFTA) – stronach umowy o Europejskim Obszarze Gospodarczym lub
krajach trzecich wraz z uzasadnieniem takich decyzji;”,
b)   ust.
3 otrzymuje brzmienie:
„3.
Składając wniosek, o którym mowa w ust. 1 i 2a, podmiot odpowiedzialny wskazuje
wytyczne Komisji Europejskiej, Europejskiej Agencji Leków lub Światowej
Organizacji Zdrowia będące podstawą przygotowanej dokumentacji.”;
10)       w
art. 11 w ust. 1 w pkt 11 kropkę zastępuje się średnikiem i dodaje pkt 12 i 13
w brzmieniu:
„12) informację dla
osób wykonujących zawód medyczny o obowiązku albo uprawnieniu zgłaszania
pojedynczych przypadków działań niepożądanych danego produktu leczniczego ze
względu na konieczność nieprzerwanego monitorowania jego stosowania;
13)
w przypadku produktów leczniczych podlegających dodatkowemu monitorowaniu:
a)  wskazanie
odpowiedniego czarnego symbolu, wybranego zgodnie z art. 23 rozporządzenia nr
726/2004/WE,
b)  sformułowanie
o następującej treści: „Ten produkt leczniczy podlega dodatkowemu monitorowaniu”
uzupełnione o dodatkowe wyjaśnienia.”;
11)
w art. 17 uchyla się ust. 3;
12)
w art. 20a dodaje się ust. 10 w brzmieniu:
„10. Prezes Urzędu
informuje podmiot odpowiedzialny, Komisję Europejską oraz właściwe organy
państw członkowskich Unii Europejskiej lub państw członkowskich Europejskiego
Porozumienia o Wolnym Handlu (EFTA) – stron umowy o Europejskim Obszarze
Gospodarczym, na ich wniosek, o odmowie dopuszczenia do obrotu tradycyjnego produktu
leczniczego roślinnego wraz z uzasadnieniem tej odmowy.”;
13)
w art. 20b po ust. 3 dodaje się ust. 3a w brzmieniu:
„3a. W przypadku
opracowania monografii wspólnotowej podmiot odpowiedzialny, jeżeli zachodzi taka
konieczność, składa wniosek o dokonanie zmiany danych objętych pozwoleniem oraz
zmiany dokumentacji będącej podstawą wydania pozwolenia.”;
14)
w art. 21 po ust. 7a dodaje się ust. 7b w brzmieniu:
„7b. Do produktów
leczniczych homeopatycznych, o których mowa w ust. 1, nie stosuje się przepisów
rozdziału 21, z wyjątkiem art. 36g ust. 1 pkt 12–17, art. 36y
i art. 36z.”;
15)
w art. 21a: 
a)   ust.
3 otrzymuje brzmienie: 
„3.
Pozwolenie na import równoległy wydaje się na okres 5 lat. Okres ważności
pozwolenia może zostać przedłużony na kolejne 5 lat na podstawie wniosku
złożonego przez importera równoległego co najmniej na 6 miesięcy przed upływem
terminu ważności pozwolenia.”,
b)   ust.
4 otrzymuje brzmienie:
„4.
Do pozwoleń na import równoległy wydanych dla produktów leczniczych innych niż
określone w ust. 4a oraz do cofnięcia tych pozwoleń stosuje się odpowiednio
przepisy art. 23 ust. 1 pkt 1–14, ust. 1a i 2, art. 29 ust. 3, art. 33 ust. 1
pkt 1–3 i 6 oraz ust. 2 i 5, art. 35a oraz art. 36g ust. 1 pkt 1–4, 6, i 10 oraz
ust. 2.”,
c)   po
ust. 4 dodaje się ust. 4a w brzmieniu:
„4a.
Do pozwoleń na import równoległy produktów leczniczych weterynaryjnych oraz do
cofnięcia tych pozwoleń stosuje się odpowiednio przepisy art. 23 ust. 1 pkt
1–14, ust. 1a i 2, art. 24 ust. 1 pkt 1 i 2, pkt 4 lit. a i ust. 3 pkt 1, art.
29 ust. 3, art. 33 ust. 1 pkt 1–4 i 8 oraz ust. 2 i 5 i art. 35a.”,
d)   ust.
8 otrzymuje brzmienie:
„8.
Do wniosku o pozwolenie na import równoległy dołącza się:
1)  Charakterystykę
Produktu Leczniczego albo Charakterystykę Produktu Leczniczego Weterynaryjnego
z państwa eksportu wraz z jej tłumaczeniem na język polski poświadczonym przez
tłumacza przysięgłego, oraz wzorami oznakowania opakowania w formie opisowej i
graficznej i ulotki, a w przypadku braku możliwości uzyskania Charakterystyki
Produktu Leczniczego albo Charakterystyki Produktu Leczniczego Weterynaryjnego
z państwa eksportu, uprawdopodobnionego przez złożenie dokumentu
potwierdzającego, że importer równoległy wystąpił z wnioskiem o jej udostępnienie,
Charakterystykę zastępuje się oryginałem ulotki z państwa eksportu wraz z jej
tłumaczeniem na język polski poświadczonym przez tłumacza przysięgłego; 
2)  kopię
zezwolenia na wytwarzanie wydanego przez upoważniony organ państwa
członkowskiego Unii Europejskiej lub państwa członkowskiego Europejskiego Porozumienia
o Wolnym Handlu (EFTA) – strony umowy o Europejskim Obszarze Gospodarczym,
w tym w zakresie przepakowywania;
3)  oświadczenie
importera równoległego złożone pod rygorem odpowiedzialności karnej za
składanie fałszywych zeznań, przewidzianej w art. 233 ustawy z dnia 6
czerwca 1997 r. – Kodeks karny, że importer równoległy dysponuje usługami osoby
wykwalifikowanej odpowiedzialnej za nadzór nad bezpieczeństwem stosowania produktów
leczniczych, opatrzone klauzulą o następującej treści: „Jestem świadomy odpowiedzialności
karnej za złożenie fałszywego oświadczenia.”; klauzula ta zastępuje pouczenie
organu o odpowiedzialności karnej za składanie fałszywych zeznań;
4)  potwierdzenie
uiszczenia opłaty za złożenie wniosku.”,
e)
ust. 10 otrzymuje brzmienie:
„10.
Minister właściwy do spraw zdrowia w porozumieniu z ministrem właściwym do
spraw rolnictwa określi, w drodze rozporządzenia:
1)
wzór wniosku o wydanie pozwolenia na import równoległy,
2)
rodzaj i zakres dokonywanych zmian oraz szczegółowy wykaz danych i dokumentów
objętych wnioskiem o zmianę pozwolenia,
3)
sposób i tryb dokonywania zmian, o których mowa w pkt 2
–
uwzględniając dane i dokumenty, o których mowa w ust. 7 i 8, biorąc pod uwagę rodzaj
produktu leczniczego oraz zakres danych objętych pozwoleniem na import
równoległy.”;
16)
art. 22 otrzymuje brzmienie:
„Art. 22. 1. Badania
jakościowe, o których mowa w art. 8 ust. 1 pkt 3, przeprowadzane są na koszt
podmiotu odpowiedzialnego.
2.
Minister właściwy do spraw zdrowia określi, w drodze rozporządzenia:
1)   jednostki
prowadzące badania, o których mowa w art. 8 ust. 1 pkt 3, uwzględniając w
szczególności zakres badań, jakie powinny być wykonane dla oceny jakości
produktu leczniczego, kwalifikacje personelu zatrudnionego w danej jednostce, doświadczenie
w zakresie analizy produktów leczniczych;
2)   cennik
opłat pobieranych za określone czynności podejmowane w ramach badań
jakościowych, o których mowa w art. 8 ust. 1 pkt 3, uwzględniając
w szczególności nakład środków związanych z badaniem oraz rodzaj produktu
poddanego badaniu.”;
17)
w art. 23 w ust. 1:
a)   pkt
14 otrzymuje brzmienie: 
„14)   warunki
wynikające z oceny dokumentacji, o których mowa w art. 23b, oraz warunki, o których
mowa w art. 23c, wraz z terminem ich spełnienia, jeżeli ma to zastosowanie;”,
b)   dodaje
się pkt 15 w brzmieniu:
„15)   częstotliwość,
z jaką od dnia wydania pozwolenia składane będą raporty okresowe o bezpieczeństwie
stosowania produktu leczniczego, z wyłączeniem produktu leczniczego weterynaryjnego,
jeżeli ma to zastosowanie.”;
18)
w art. 23b:
a)   ust.
1 otrzymuje brzmienie:
„1.
Prezes Urzędu, w wyjątkowych okolicznościach, po konsultacji z podmiotem
odpowiedzialnym, może wydać pozwolenie z zastrzeżeniem spełnienia przez podmiot
odpowiedzialny, w wyznaczonym terminie, warunków określonych na podstawie
wymagań zawartych w załączniku nr I do dyrektywy 2001/83/WE, a w przypadku
produktu leczniczego weterynaryjnego – na podstawie wymagań zawartych w
załączniku nr 1 do dyrektywy 2001/82/WE, w szczególności dotyczących
bezpieczeństwa stosowania produktu leczniczego, zgłoszenia działań
niepożądanych związanych z tym produktem oraz podjęcia w takich przypadkach
określonych czynności.”,
b)   po
ust. 1 dodaje się ust. 1a w brzmieniu:
„1a.
Pozwolenie, o którym mowa w ust. 1, z wyłączeniem produktu leczniczego
weterynaryjnego, może zostać wydane wyłącznie w przypadku gdy podmiot
odpowiedzialny wykaże, że z przyczyn obiektywnych i możliwych do zweryfikowania
nie jest w stanie dostarczyć kompleksowych danych na temat bezpieczeństwa stosowania
i skuteczności produktu leczniczego w normalnych warunkach jego stosowania.”;
19)
po art. 23b dodaje się art. 23c–23g w brzmieniu:
„Art. 23c. W celu
zapewnienia właściwego poziomu nadzoru nad bezpieczeństwem stosowania produktu
leczniczego, Prezes Urzędu może wydać pozwolenie, z wyłączeniem pozwolenia
dla produktu leczniczego weterynaryjnego, w którym określa konieczność
spełnienia przez podmiot odpowiedzialny w określonym terminie warunków:
1)   podjęcia
działań, w ramach systemu zarządzania ryzykiem użycia produktu leczniczego, w
celu zapewnienia bezpiecznego stosowania tego produktu leczniczego, lub
2)   przeprowadzenia
badań dotyczących bezpieczeństwa po wydaniu pozwolenia, lub
3)   wykonywania
obowiązków w zakresie rejestrowania lub zgłaszania działań niepożądanych
w odniesieniu do tego produktu leczniczego, a w zakresie danych zawartych
w tych zgłoszeniach oraz częstotliwości ich przekazywania w sposób inny niż
przewidziano w rozdziale 21, lub
4)   wykorzystywania
odpowiedniego systemu nadzoru nad bezpieczeństwem stosowania produktów
leczniczych, lub
5)   przeprowadzenia
badań dotyczących skuteczności po wydaniu pozwolenia, w przypadku gdy
pojawiły się wątpliwości odnoszące się do niektórych aspektów skuteczności tego
produktu leczniczego, które można wyjaśnić dopiero po wprowadzeniu go do
obrotu, na podstawie właściwych aktów ogłoszonych przez Komisję Europejską,
przyjętych na podstawie art. 22b dyrektywy 2001/83/WE, uwzględniając wytyczne
naukowe, o których mowa w art. 108a tej dyrektywy, lub
6)   dostarczania
informacji dotyczących bezpieczeństwa i skuteczności tego produktu leczniczego wynikających
z postępu naukowo-technicznego i z poszerzania wiedzy na temat tego produktu
leczniczego lub substancji czynnych wchodzących w skład tego produktu.
Art. 23d. 1. Po wydaniu
pozwolenia, z wyłączeniem pozwolenia dla produktu leczniczego weterynaryjnego,
Prezes Urzędu może wezwać podmiot odpowiedzialny do:
1)   przeprowadzenia
badania dotyczącego bezpieczeństwa, jeżeli istnieją obawy dotyczące ryzyka
związanego z tym produktem leczniczym,
2)   przeprowadzenia,
na podstawie właściwych aktów ogłoszonych przez Komisję Europejską, przyjętych
na podstawie art. 22b dyrektywy 2001/83/WE, uwzględniając wytyczne naukowe, o
których mowa w art. 108a tej dyrektywy, badań dotyczących skuteczności, w
przypadku gdy postęp wiedzy na temat choroby lub metodologia badań klinicznych
wskazują, że poprzednie oceny skuteczności mogły ulec istotnej zmianie
– uzasadniając
konieczność przeprowadzenia tych badań oraz określając termin ich przeprowadzenia
i przedstawienia protokołów badań.
2.
Podmiot odpowiedzialny może wystąpić, w terminie 30 dni od dnia doręczenia wezwania,
o którym mowa w ust. 1, do Prezesa Urzędu z pisemnym wnioskiem
o wyznaczenie terminu do ustosunkowania się do wezwania.
3.
W przypadku otrzymania wniosku, o którym mowa w ust. 2, Prezes Urzędu wyznacza
podmiotowi odpowiedzialnemu termin na pisemne ustosunkowanie się do wezwania.
4.
Po bezskutecznym upływie terminu, o którym mowa w ust. 2 albo ust. 3, albo po
otrzymaniu ustosunkowania się do wezwania, Prezes Urzędu potwierdza konieczność
przeprowadzenia badań, o których mowa w ust. 1, albo odstępuje od tego wymogu.
5.
Konieczność przeprowadzenia badań wraz z określeniem celu ich przeprowadzenia
Prezes Urzędu potwierdza w drodze decyzji. W przypadku odstąpienia od wymogu
przeprowadzenia badań, Prezes Urzędu informuje o tym pisemnie podmiot odpowiedzialny.
6.
Podmiot odpowiedzialny po doręczeniu decyzji, o której mowa w ust. 5, składa niezwłocznie
wniosek, o którym mowa w art. 31 ust. 1, w celu dokonania zmiany systemu
zarządzania ryzykiem użycia produktu leczniczego.
7.
Po złożeniu wniosku, o którym mowa w ust. 6, Prezes Urzędu zmienia pozwolenie
na dopuszczenie do obrotu w zakresie określonym w decyzji, o której mowa w ust.
5.
Art. 23e. Prezes
Urzędu przekazuje Europejskiej Agencji Leków informacje o decyzjach wydanych
w ramach postępowania prowadzonego na podstawie art. 23b–23d.
Art. 23f. 1. W
szczególnych przypadkach dotyczących interesów Unii Europejskiej, Prezes
Urzędu, przed podjęciem decyzji o dopuszczeniu do obrotu produktu leczniczego,
z wyłączeniem produktu leczniczego weterynaryjnego, zmianie pozwolenia dla tego
produktu lub przedłużeniu okresu ważności pozwolenia dla tego produktu,
wszczyna procedurę wyjaśniającą zgodnie z art. 31 dyrektywy 2001/83/WE, informując
o tym fakcie pozostałe państwa członkowskie Unii Europejskiej lub państwa
członkowskie Europejskiego Porozumienia o Wolnym Handlu (EFTA) – strony umowy o
Europejskim Obszarze Gospodarczym, Europejską Agencję Leków oraz Komisję Europejską.
2.
Procedurę, o której mowa w ust. 1, może wszcząć także podmiot odpowiedzialny
przed otrzymaniem rozstrzygnięcia co do wniosków złożonych przez ten podmiot.
3.
Procedura, o której mowa w ust. 1, nie ma zastosowania, gdy zachodzą przesłanki
do wszczęcia procedury unijnej, o której mowa w art. 36t.
4.
Jeżeli na dowolnym etapie procedury, o której mowa w ust. 1, niezbędne jest
podjęcie pilnego działania w celu ochrony zdrowia publicznego, Prezes Urzędu
może zawiesić ważność pozwolenia i wystąpić do Głównego Inspektora Farmaceutycznego
z wnioskiem o wydanie decyzji o czasowym zakazie wprowadzania do obrotu,
wstrzymaniu obrotu lub wycofaniu z obrotu produktu leczniczego do chwili
przyjęcia ostatecznej decyzji przez Komisję Europejską.
5.
Prezes Urzędu informuje Komisję Europejską, Europejską Agencję Leków i pozostałe
państwa członkowskie o przyczynach podjęcia działań, o których mowa w ust. 4,
nie później niż następnego dnia roboczego po ich podjęciu.
6.
W szczególnych przypadkach dotyczących interesów Unii Europejskiej, Prezes
Urzędu, przed podjęciem decyzji w zakresie dopuszczenia do obrotu produktu
leczniczego weterynaryjnego, zmiany pozwolenia dla tego produktu lub przedłużenia
okresu ważności pozwolenia dla tego produktu, wszczyna procedurę wyjaśniającą,
zgodnie z art. 35 dyrektywy 2001/82/WE, informując o tym fakcie pozostałe
państwa członkowskie Unii Europejskiej, lub państwa członkowskie Europejskiego
Porozumienia o Wolnym Handlu (EFTA) – strony umowy o Europejskim Obszarze
Gospodarczym, Europejską Agencję Leków oraz Komisję Europejską.
7.
Procedurę, o której mowa w ust. 6, może wszcząć także podmiot odpowiedzialny,
przed otrzymaniem rozstrzygnięcia co do wniosków złożonych przez ten podmiot.
Art. 23g. Przepisów
art. 23c–23f nie stosuje się do produktów leczniczych, o których mowa w
art. 20a.”;
20)
art. 24 otrzymuje brzmienie:
„Art. 24. 1. Podmiot
odpowiedzialny, który uzyskał pozwolenie dla produktu leczniczego weterynaryjnego,
jest obowiązany do:
1)   wskazania
Prezesowi Urzędu osoby, do której obowiązków należeć będzie nadzór nad
bezpieczeństwem stosowania produktu leczniczego weterynaryjnego;
2)   prowadzenia
rejestru zgłoszeń pojedynczych przypadków działań niepożądanych produktów
leczniczych weterynaryjnych;
3)   wdrożenia
i utrzymywania systemu gwarantującego, że informacje o zgłoszeniach
pojedynczych przypadków działań niepożądanych produktów leczniczych weterynaryjnych,
które są kierowane do tego podmiotu, będą zbierane i zestawiane w jednym
miejscu; 
4)   przedstawiania
Prezesowi Urzędu:
a)   raportów dotyczących pojedynczych
przypadków działań niepożądanych produktów leczniczych weterynaryjnych,
zgłoszonych przez osoby wykonujące zawód medyczny, przedstawiciela medycznego
oraz właściciela zwierzęcia lub opiekuna zwierzęcia, przy czym raporty dotyczące
ciężkich niepożądanych działań przedstawia się niezwłocznie, nie później jednak
niż w terminie 15 dni od dnia powzięcia informacji o ich wystąpieniu,
b)   zgodnych z danymi zawartymi w rejestrze,
o którym mowa w pkt 2, raportów okresowych o bezpieczeństwie stosowania
dotyczących produktów leczniczych weterynaryjnych:
–    co 6 miesięcy, licząc od dnia uzyskania
przez dany produkt leczniczy weterynaryjny pierwszego na świecie pozwolenia do
dnia wprowadzenia tego produktu do obrotu,
–    co 6 miesięcy przez 2 lata, licząc od
dnia wprowadzenia produktu leczniczego weterynaryjnego do obrotu,
–    co 12 miesięcy przez kolejne 2 lata od
trzeciego roku, licząc od dnia wprowadzenia produktu leczniczego weterynaryjnego
do obrotu, a następnie co 3 lata,
–    na każde żądanie Prezesa Urzędu;
5)   przedstawiania
Prezesowi Urzędu protokołów z badań dotyczących bezpieczeństwa;
6)   przedstawiania
Prezesowi Urzędu opracowań dotyczących stosunku korzyści do ryzyka.
2.
Prezes Urzędu, na wniosek podmiotu odpowiedzialnego, może określić inne niż
określone w ust. 1 pkt 4 lit. b terminy przedstawiania raportów okresowych
o bezpieczeństwie stosowania produktów leczniczych weterynaryjnych.
Raporty te nie mogą być przedstawiane rzadziej niż raz na 3 lata.
3.
Podmiot odpowiedzialny jest obowiązany także do:
1)   zawiadamiania
Prezesa Urzędu o konieczności dokonania niezwłocznych zmian
w Charakterystyce Produktu Leczniczego Weterynaryjnego;
2)   niezwłocznego
informowania Prezesa Urzędu o wszelkich zmianach dotyczących produktu
leczniczego weterynaryjnego dopuszczonego do obrotu, zatwierdzonych w innych
państwach członkowskich Unii Europejskiej lub państwach członkowskich
Europejskiego Porozumienia o Wolnym Handlu (EFTA) – stronach umowy o
Europejskim Obszarze Gospodarczym, które mogą mieć wpływ na stosunek korzyści
do ryzyka;
3)   zgłoszenia
Prezesowi Urzędu pierwszego terminu wprowadzenia produktu leczniczego
weterynaryjnego do obrotu;
4)   powiadomienia
Prezesa Urzędu o tymczasowym lub stałym wstrzymaniu obrotu produktem leczniczym
weterynaryjnym, przynajmniej na 2 miesiące przed dniem zaprzestania wprowadzania
tego produktu leczniczego weterynaryjnego do obrotu, a jeżeli wstrzymanie
wprowadzania produktu leczniczego weterynaryjnego do obrotu jest wynikiem
wystąpienia wyjątkowych okoliczności – niezwłocznie po wystąpieniu tych
okoliczności;
5)   przedstawiania,
na żądanie Prezesa Urzędu, danych dotyczących wielkości sprzedaży produktu
leczniczego weterynaryjnego;
6)   wprowadzania
ciągłego postępu naukowo-technicznego związanego z metodami wytwarzania i kontroli
produktów leczniczych weterynaryjnych, zgodnie z uznawanymi metodami
naukowymi;
7)   dostarczania
produktów leczniczych weterynaryjnych wyłącznie:
a)   podmiotom uprawnionym do prowadzenia
obrotu hurtowego,
b)   instytutom badawczym, Polskiej Akademii
Nauk oraz uczelniom wyższym, w celu prowadzenia badań naukowych,
c)   w ramach prowadzonego przez siebie lub
zleconego innemu podmiotowi wywozu poza terytorium Rzeczypospolitej Polskiej.
4.
Osoba, o której mowa w ust. 1 pkt 1:
1)   posiada
dyplom lekarza weterynarii lub dyplom ukończenia studiów wyższych na kierunku
zootechnika, lub tytuł zawodowy magistra farmacji, lub tytuł zawodowy w dziedzinie
nauk medycznych lub nauk biologicznych;
2)   posiada
doświadczenie zawodowe, które gwarantuje rzetelne wykonywanie przez tę osobę
obowiązków w zakresie ciągłego nadzoru nad bezpieczeństwem stosowania produktów
leczniczych weterynaryjnych;
3)   przedkłada
Prezesowi Urzędu, za pośrednictwem podmiotu odpowiedzialnego, dokumenty
potwierdzające spełnienie wymagań, o których mowa w pkt 1 i 2.
5.
W przypadku gdy osoba, o której mowa w ust. 1 pkt 1, nie posiada dyplomu
lekarza weterynarii, podmiot odpowiedzialny zapewnia stały dostęp tej osoby do
lekarza weterynarii. 
6.
Podmiot odpowiedzialny oraz importer równoległy nie mogą przekazywać do wiadomości
publicznej niepokojących informacji związanych z bezpieczeństwem stosowania
produktów leczniczych weterynaryjnych, za wprowadzenie których do obrotu
odpowiada, bez uprzedniego lub jednoczesnego przekazania tej informacji
Prezesowi Urzędu.
7.
W przypadku powzięcia przez Prezesa Urzędu informacji o nowych istotnych zagrożeniach
dotyczących bezpieczeństwa stosowania produktu leczniczego weterynaryjnego,
Prezes Urzędu zobowiązuje podmiot odpowiedzialny do dokonania zmian w
dokumentacji produktu leczniczego weterynaryjnego, określając termin na złożenie
wniosku o dokonanie zmian.
8.
Podmiot odpowiedzialny oraz przedsiębiorcy zajmujący się obrotem hurtowym produktami
leczniczymi weterynaryjnymi są obowiązani zapewnić odpowiednie
i nieprzerwane zaspokajanie zapotrzebowania podmiotów uprawnionych do
obrotu detalicznego produktami leczniczymi weterynaryjnymi i podmiotów
uprawnionych do prowadzenia obrotu hurtowego produktami leczniczymi
weterynaryjnymi.
9.
Jeżeli podmiot odpowiedzialny jest związany umowami z innymi podmiotami odpowiedzialnymi,
powiadamia Prezesa Urzędu o sposobie sprawowania nadzoru nad bezpieczeństwem
stosowania produktu leczniczego weterynaryjnego. 
10.
Powiadomienie, o którym mowa w ust. 9, przekazuje się w formie pisemnej
w opisie systemu nadzoru nad bezpieczeństwem produktu leczniczego weterynaryjnego,
najpóźniej przed dniem wydania pozwolenia oraz w każdym przypadku gdy w tych
umowach są dokonywane jakiekolwiek zmiany. Do powiadomienia załącza się
oświadczenie każdego podmiotu odpowiedzialnego, że jest świadomy spoczywającej
na nim odpowiedzialności za nadzór nad bezpieczeństwem stosowania produktów
leczniczych weterynaryjnych.
11.
W przypadku zawarcia między podmiotem odpowiedzialnym a podmiotem trzecim umowy
dotyczącej sprzedaży lub badań produktów leczniczych weterynaryjnych, obowiązek
przekazania informacji o działaniach niepożądanych produktu leczniczego stanowi
element tej umowy.
12.
Zgłoszenie pojedynczego przypadku działania niepożądanego produktu leczniczego
weterynaryjnego zawiera:
1)   inicjały,
płeć i wiek albo wskazanie grupy wieku osoby, u której zaobserwowano działanie
niepożądane w wyniku stosowania produktu leczniczego weterynaryjnego u zwierząt,
o ile ma to zastosowanie;
2)   dane,
o których mowa w art. 36e ust. 1 pkt 2–4;
3)   dane
dotyczące zwierzęcia, w tym gatunek, wiek, płeć, jeżeli ma to zastosowanie;
4)   w
zakresie produktu leczniczego weterynaryjnego co najmniej:
a)   nazwę i numer produktu, którego
stosowanie podejrzewa się o spowodowanie tego działania niepożądanego,
b)   opis wywołanego działania niepożądanego.
13.
Minister właściwy do spraw zdrowia w porozumieniu z ministrem właściwym do
spraw rolnictwa określi, w drodze rozporządzenia:
1)   szczegółowy
sposób i tryb sprawowania nadzoru nad bezpieczeństwem stosowania produktów
leczniczych weterynaryjnych oraz zakres danych objętych określonymi dokumentami
innymi niż formularz, o którym mowa w pkt 2, sporządzanymi w procesie
sprawowania nadzoru nad bezpieczeństwem stosowania produktów leczniczych weterynaryjnych
mając na uwadze konieczność ochrony zdrowia zwierząt oraz możliwy wpływ tych produktów
na zdrowie ludzi;
2)   wzór
formularza zgłoszenia pojedynczego przypadku działania niepożądanego produktu
leczniczego weterynaryjnego, mając na względzie zapewnienie jednolitości
zgłoszeń oraz uwzględniając zakres danych i informacji określonych
w ustawie.”;
21)
w art. 24a po ust. 1 dodaje się ust. 1a w brzmieniu:
„1a. Prezes Urzędu
informuje właściwe organy państw członkowskich Unii Europejskiej lub państw
członkowskich Europejskiego Porozumienia o Wolnym Handlu (EFTA) – stron umowy o
Europejskim Obszarze Gospodarczym oraz Europejską Agencję Leków o kontrolach
systemu nadzoru nad bezpieczeństwem stosowania produktów leczniczych, planowanych
lub prowadzonych na terytorium państw członkowskich Unii Europejskiej lub
państw członkowskich Europejskiego Porozumienia o Wolnym Handlu (EFTA) – stron
umowy o Europejskim Obszarze Gospodarczym oraz krajów trzecich.”; 
22)
w art. 29:
a)   ust.
2 i 2a otrzymują brzmienie:
„2.
Okres ważności pozwolenia może zostać przedłużony na czas nieokreślony:
1)  dla
produktu leczniczego – na podstawie wniosku złożonego przez podmiot odpowiedzialny
co najmniej na 9 miesięcy przed upływem terminu ważności tego pozwolenia;
2)  dla
produktu leczniczego weterynaryjnego – na podstawie wniosku złożonego przez
podmiot odpowiedzialny co najmniej na 6 miesięcy przed upływem terminu ważności
tego pozwolenia.
2a.
Wniosek:
1)  dla
produktu leczniczego, o którym mowa w ust. 2 pkt 1, zawiera:
a)   ujednoliconą
dokumentację dotyczącą jakości, bezpieczeństwa i skuteczności, w tym
danych zawartych w zgłoszeniach o działaniach niepożądanych oraz raportach
okresowych o bezpieczeństwie stosowania produktu leczniczego, jeżeli ma zastosowanie,
a także informację o wszystkich zmianach wprowadzonych w okresie ważności
tego pozwolenia,
b)   dane
dotyczące monitorowania bezpieczeństwa stosowania zebrane przez podmiot
odpowiedzialny w sposób określony w rozporządzeniu wykonawczym Komisji (UE) nr
520/2012 z dnia 19 czerwca 2012 r. w sprawie działań związanych z nadzorem
nad bezpieczeństwem farmakoterapii, o których mowa w rozporządzeniu (WE) nr
726/2004 Parlamentu Europejskiego i Rady i w dyrektywie 2001/83/WE Parlamentu
Europejskiego i Rady (Dz. Urz. UE L 159 z 20.06.2012, str. 5), wraz z ich
oceną;
2)  dla
produktu leczniczego weterynaryjnego, o którym mowa w ust. 2 pkt 2, zawiera:
a)   ujednoliconą
dokumentację dotyczącą jakości, bezpieczeństwa i skuteczności w
odniesieniu do wszystkich zmian wprowadzonych w okresie ważności tego
pozwolenia,
b)   dane
dotyczące monitorowania bezpieczeństwa stosowania produktów leczniczych
weterynaryjnych.”,
b)   po
ust. 2a dodaje się ust. 2b w brzmieniu:
„2b.
Rozpatrując wniosek dotyczący przedłużenia okresu ważności pozwolenia dla
danego produktu leczniczego, Prezes Urzędu może, w uzasadnionych
przypadkach, uwzględniając dane dotyczące bezpieczeństwa stosowania produktu
leczniczego, w tym ekspozycję niewystarczającej liczby pacjentów na działanie
tego produktu leczniczego, wydać jednorazowo decyzję o przedłużeniu okresu
ważności tego pozwolenia na kolejne 5 lat.”;
23)
w art. 31 po ust. 1b dodaje się ust. 1c w brzmieniu:
„1c.
Zmiany inne, niż określone w rozporządzeniu Komisji (WE) nr 1234/2008 z dnia 24
listopada 2008 r. dotyczącym badania zmian w warunkach pozwoleń na dopuszczenie
do obrotu dla produktów leczniczych stosowanych u ludzi i weterynaryjnych
produktów leczniczych (Dz. Urz. UE L 334 z 12.12.2008, str. 7), dotyczące
oznakowania opakowań i ulotek niezwiązane z Charakterystyką Produktu
Leczniczego podmiot odpowiedzialny zgłasza Prezesowi Urzędu. Zmiany uważa się
za przyjęte, jeżeli w terminie 90 dni od dnia ich zgłoszenia Prezes Urzędu nie
wniesie sprzeciwu.”;
24)
w art. 33:
a)   w
ust. 1:
–     uchyla
się pkt 3a, 
–     pkt
7 otrzymuje brzmienie:
„7) niespełnienia
warunków, o których mowa w art. 23b–23d, lub obowiązków, o których mowa w art.
36g ust. 1 pkt 9, 10, 12 i 16;”,
–     pkt
9 otrzymuje brzmienie:
„9) upływu
terminu, o którym mowa w art. 24 ust. 7 i art. 36r;”,
–     dodaje
się pkt 10 w brzmieniu:
„10)    stwierdzenia,
że cel zawieszenia ważności pozwolenia nie został spełniony w czasie określonym
w ust. 1b.”,
b)   po
ust. 1 dodaje się ust. 1a–1d w brzmieniu:
„1a.
W przypadku gdy naruszenie przepisów ust. 1 pkt 1–5, 7 i 9 nie wiąże się z bezpośrednim
zagrożeniem dla zdrowia publicznego, Prezes Urzędu może wydać decyzję o
zawieszeniu ważności pozwolenia.
1b.
Zawieszenie ważności pozwolenia następuje na czas oznaczony. Okresu zawieszenia
ważności pozwolenia nie wlicza się do okresów, o których mowa w art. 33a
ust. 1.
1c.
W przypadku ustania przyczyn zawieszenia ważności pozwolenia, Prezes Urzędu
uchyla decyzję o zawieszeniu ważności pozwolenia. 
1d.
Podmiot odpowiedzialny, w stosunku do którego Prezes Urzędu wydał decyzję o
zawieszeniu ważności pozwolenia, nie może wprowadzać do obrotu produktu
leczniczego objętego tym pozwoleniem.”;
25)
po art. 35 dodaje się art. 35a w brzmieniu: 
„Art. 35a. 1.
Uzyskanie pozwolenia oraz wyznaczenie przez podmiot odpowiedzialny przedstawiciela
podmiotu odpowiedzialnego nie zwalnia podmiotu odpowiedzialnego od odpowiedzialności
karnej i cywilnej wynikającej ze stosowania produktu leczniczego, w tym na
podstawie przepisów dotyczących odpowiedzialności za produkt.
2.
Wyznaczenie przedstawiciela podmiotu odpowiedzialnego następuje w drodze umowy
w formie pisemnej określającej zakres uprawnień i obowiązków przedstawiciela
podmiotu odpowiedzialnego.
3.
Kopię umowy, o której mowa w ust. 2, oraz jej późniejsze zmiany podmiot odpowiedzialny
przekazuje niezwłocznie do wiadomości Prezesa Urzędu oraz Głównego Inspektora
Farmaceutycznego.
4.
Podmiot odpowiedzialny, wytwórca, podmiot uprawniony do prowadzenia obrotu
hurtowego lub detalicznego, lekarz lub inne osoby uprawnione do przepisywania i
wydawania produktu leczniczego na podstawie odrębnych przepisów nie ponoszą
odpowiedzialności cywilnej lub dyscyplinarnej za skutki zastosowania produktu
leczniczego odmiennie niż we wskazaniach leczniczych objętych pozwoleniem lub
za skutki zastosowania produktu leczniczego nieposiadającego pozwolenia, jeżeli
takie zastosowanie jest związane z dopuszczeniem produktu leczniczego do obrotu
na czas określony przez ministra właściwego do spraw zdrowia na podstawie art.
4 ust. 8.”;
26)
po art. 36a dodaje się rozdział 21 w brzmieniu:
„Rozdział 21
Nadzór nad bezpieczeństwem stosowania produktów
leczniczych, z wyłączeniem produktów leczniczych weterynaryjnych
Art. 36b. Do zadań
Prezesa Urzędu, o których mowa w art. 4 ust. 1 pkt 1 lit. g, h, m oraz n ustawy
z dnia 18 marca 2011 r. o Urzędzie Rejestracji Produktów Leczniczych, Wyrobów
Medycznych i Produktów Biobójczych, wykonywanych w ramach nadzoru nad
bezpieczeństwem stosowania produktów leczniczych, należy:
1)   zbieranie
zgłoszeń pojedynczych przypadków działań niepożądanych pochodzących od osób
wykonujących zawód medyczny, pacjentów, ich przedstawicieli ustawowych lub
opiekunów faktycznych, a także informacji przekazywanych przez podmioty
odpowiedzialne oraz danych z innych źródeł, informacji pochodzących od
właściwych organów innych państw, z literatury fachowej oraz pozyskanych w
wyniku badań dotyczących bezpieczeństwa przeprowadzanych po wydaniu pozwolenia;
w przypadku biologicznych produktów leczniczych w rozumieniu załącznika nr 1 do
dyrektywy 2001/83/WE gromadzeniu podlegają informacje dotyczące nazwy
i numeru serii tych produktów; 
2)   analiza
i opracowywanie zgłoszeń, w tym ocena przyczynowo-skutkowa wszystkich zgłoszeń
pojedynczych przypadków działań niepożądanych;
3)   gromadzenie
i analiza dokumentów dotyczących bezpieczeństwa stosowania produktów
leczniczych, w szczególności opracowań z badań dotyczących bezpieczeństwa
przeprowadzanych po wydaniu pozwolenia, raportów okresowych o bezpieczeństwie
stosowania produktów leczniczych, planów zarządzania ryzykiem użycia produktu
leczniczego i innych opracowań dotyczących bezpieczeństwa stosowania
produktów leczniczych;
4)   wydawanie
komunikatów dotyczących bezpieczeństwa stosowania produktu leczniczego,
przeznaczonych i skierowanych bezpośrednio do osób wykonujących zawód medyczny
lub ogółu społeczeństwa;
5)   uzgadnianie
treści komunikatów dotyczących bezpieczeństwa produktu leczniczego,
przeznaczonych i skierowanych bezpośrednio do osób wykonujących zawód medyczny
lub ogółu społeczeństwa, wydawanych i upowszechnianych przez podmiot
odpowiedzialny;
6)   prowadzenie
bazy danych obejmującej zgłoszenia działań niepożądanych produktów leczniczych,
które wystąpiły na terytorium Rzeczypospolitej Polskiej; 
7)   przekazywanie
w systemie EudraVigilance zgłoszeń pojedynczych przypadków działań
niepożądanych z terytorium Rzeczypospolitej Polskiej do bazy danych
EudraVigilance oraz centralnej bazy danych Światowej Organizacji Zdrowia;
8)   współpraca
i wymiana informacji z jednostkami, które realizują zadania związane
z zatruciami produktami leczniczymi lub zajmują się leczeniem uzależnień
od produktów leczniczych, a także z organami Państwowej Inspekcji Sanitarnej,
Państwowej Inspekcji Sanitarnej Ministerstwa Spraw Wewnętrznych oraz Wojskowej
Inspekcji Sanitarnej w zakresie niepożądanych odczynów poszczepiennych;
9)   udzielanie
informacji o produktach leczniczych, w tym o działaniach niepożądanych
produktów leczniczych; 
10)   podejmowanie
działań zwiększających bezpieczeństwo stosowania produktów leczniczych, w tym
inicjowanie zmian w Charakterystykach Produktów Leczniczych;
11)   współpraca z
osobami wykonującymi zawód medyczny, pacjentami, ich przedstawicielami
ustawowymi lub opiekunami faktycznymi, w celu zapewnienia skutecznego, prawidłowego
i rzetelnego zgłaszania działań niepożądanych produktu leczniczego, polegająca
na:
a)   opracowaniu i wdrożeniu prostego,
przejrzystego schematu zgłaszania pojedynczych przypadków działań
niepożądanych,
b)   opracowaniu trybu potwierdzania
przyjęcia zgłoszenia pojedynczego przypadku działania niepożądanego i
udostępniania dodatkowych danych na wniosek zgłaszającego,
c)   udzielaniu dodatkowych informacji
dotyczących zgłaszania pojedynczych przypadków działań niepożądanych,
d)   zapewnieniu, na wniosek osoby
wykonującej zawód medyczny, pacjenta, jego przedstawiciela ustawowego lub
opiekuna faktycznego, dostępu do odpowiednich danych o bezpieczeństwie
stosowania produktów leczniczych;
12)   niezwłoczne
przekazywanie Europejskiej Agencji Leków zgłoszeń o ciężkich niepożądanych
działaniach produktów leczniczych, które wystąpiły na terytorium Rzeczypospolitej
Polskiej, nie później jednak niż w terminie 15 dni od dnia ich otrzymania;
13)   przekazywanie
Europejskiej Agencji Leków zgłoszeń pojedynczych przypadków działań
niepożądanych, innych niż określone w pkt 12, które wystąpiły na terytorium Rzeczypospolitej
Polskiej, nie później niż w terminie 90 dni od dnia ich otrzymania; 
14)   gromadzenie
danych o wielkości sprzedaży produktów leczniczych na terytorium
Rzeczypospolitej Polskiej, przesyłanych przez podmiot odpowiedzialny;
15)   współpraca z
innymi krajowymi i międzynarodowymi instytucjami odpowiedzialnymi za nadzór nad
bezpieczeństwem stosowania produktów leczniczych.
Art. 36c. 1. Organy
Państwowej Inspekcji Sanitarnej, Państwowej Inspekcji Sanitarnej Ministerstwa
Spraw Wewnętrznych oraz Wojskowej Inspekcji Sanitarnej są obowiązane przekazywać
Prezesowi Urzędu kopie zgłoszeń niepożądanych odczynów poszczepiennych.
2.
W przypadku podejrzenia, że wystąpienie niepożądanego odczynu poszczepiennego
mogło być wywołane wadą jakościową szczepionki, Główny Inspektor Farmaceutyczny
jest obowiązany przekazać Prezesowi Urzędu także wyniki badań jakości tej
szczepionki.
Art. 36d. 1. Działania
niepożądane produktów leczniczych zgłasza się Prezesowi Urzędu lub podmiotowi
odpowiedzialnemu, ze szczególnym uwzględnieniem działań niepożądanych dotyczących:
1)   produktów
leczniczych zawierających nową substancję czynną − dopuszczonych po raz
pierwszy do obrotu w dowolnym państwie w okresie 5 lat poprzedzających zgłoszenie;
2)   produktów
leczniczych złożonych, zawierających nowe połączenie substancji czynnych;
3)   produktów
leczniczych zawierających znaną substancję czynną, ale podawanych nową drogą;
4)   terapii
nowymi postaciami farmaceutycznymi produktów leczniczych;
5)   produktów
leczniczych, które zyskały nowe wskazanie;
6)   przypadków,
gdy działanie niepożądane produktu leczniczego stało się powodem zastosowania
innego produktu leczniczego, procedury medycznej lub sposobu leczenia
stosowanego u pacjenta;
7)   wystąpienia
działania w trakcie ciąży lub bezpośrednio po porodzie.
2.
Zgłoszeń działań niepożądanych produktów leczniczych mogą dokonać osobie wykonującej
zawód medyczny, Prezesowi Urzędu lub podmiotowi odpowiedzialnemu także pacjenci
lub ich przedstawiciele ustawowi lub opiekunowie faktyczni.
3.
Jeżeli w chwili przekazywania zgłoszenia działania niepożądanego produktu leczniczego
osoba zgłaszająca nie dysponuje pełnymi danymi opisywanego przypadku, powinna
niezwłocznie po uzyskaniu dodatkowych informacji przedstawić uzupełnione
zgłoszenie.
Art. 36e. 1.
Zgłoszenie pojedynczego przypadku działania niepożądanego produktu leczniczego
zawiera:
1)   inicjały,
płeć lub wiek pacjenta, którego dotyczy zgłoszenie;
2)   imię
i nazwisko osoby dokonującej zgłoszenia; 
3)   w
przypadku osób wykonujących zawód medyczny, adres miejsca wykonywania tego
zawodu;
4)   podpis
osoby, o której mowa w pkt 2, jeżeli zgłoszenie nie jest przekazywane drogą
elektroniczną;
5)   w
zakresie produktu leczniczego co najmniej:
a)   nazwę produktu, którego stosowanie
podejrzewa się o spowodowanie tego działania niepożądanego,
b)   opis wywołanego działania niepożądanego.
2.
W przypadku gdy zgłoszenie pojedynczego przypadku działania niepożądanego produktu
leczniczego stanowi niepożądany odczyn poszczepienny, zgłoszenia, o którym mowa
w ust. 1, dokonuje się jednocześnie ze zgłoszeniem określonym w przepisach
wydanych na podstawie art. 21 ust. 8 ustawy z dnia 5 grudnia 2008 r. o zapobieganiu
oraz zwalczaniu zakażeń i chorób zakaźnych u ludzi (Dz. U. z 2013 r. poz. 947).
3.
W przypadku podejrzenia ciężkiego niepożądanego działania danego produktu
leczniczego podmiot odpowiedzialny jest obowiązany przedstawić dane umożliwiające
ocenę związku przyczynowo-skutkowego pomiędzy zastosowaniem tego produktu
leczniczego a jego ciężkim niepożądanym działaniem.
4.
Opis działania niepożądanego produktu leczniczego przytacza się w brzmieniu
maksymalnie zbliżonym do przekazanego przez osobę zgłaszającą. W przypadku gdy
opis sporządzono w języku innym niż język polski, angielski lub łacina, podmiot
odpowiedzialny przedstawia w zgłoszeniu opis działania niepożądanego produktu
leczniczego przetłumaczony na język polski lub angielski.
5.
Dodatkowe informacje uzyskane po przekazaniu zgłoszenia przedstawia się
w postaci uzupełnionego zgłoszenia.
6.
Zgłoszenia można dokonać na formularzu dostępnym na stronie internetowej Urzędu
Rejestracji.
Art. 36f. Osoby
wykonujące zawód medyczny zgłaszają ciężkie niepożądane działania produktów
leczniczych w terminie 15 dni od dnia powzięcia informacji o ich wystąpieniu.
Art. 36g. 1. Podmiot
odpowiedzialny, który uzyskał pozwolenie na dopuszczenie do obrotu, jest
obowiązany do:
1)   wskazania
osoby, do obowiązków której należeć będzie nadzór nad bezpieczeństwem
stosowania produktów leczniczych;  
2)   wdrożenia
i utrzymywania systemu gwarantującego, że informacje o zgłoszeniach
pojedynczych przypadków działań niepożądanych, które są kierowane do tego
podmiotu, będą zbierane i zestawiane w jednym miejscu; 
3)   prowadzenia
rejestru zgłoszeń pojedynczych przypadków działań niepożądanych produktów
leczniczych;
4)   dysponowania
pełnym opisem systemu nadzoru nad bezpieczeństwem stosowania produktów leczniczych,
który jest stosowany przez podmiot odpowiedzialny w odniesieniu do jednego
lub większej liczby produktów leczniczych i został wdrożony przez podmiot
odpowiedzialny po wydaniu pozwolenia oraz odnosi się do danego produktu
leczniczego;
5)   przedstawienia,
na każde żądanie Prezesa Urzędu, w terminie 7 dni od dnia żądania, kopii
pełnego opisu systemu nadzoru nad bezpieczeństwem stosowania produktów
leczniczych;
6)   prowadzenia
regularnego audytu systemu, o którym mowa w pkt 2;
7)   przedłożenia,
w wyznaczonym przez Prezesa Urzędu terminie, dokumentów potwierdzających, że
stosunek korzyści do ryzyka użycia danego produktu leczniczego objętego
pozwoleniem jest korzystny; 
8)   przedstawiania
opracowań dotyczących stosunku korzyści do ryzyka użycia produktu leczniczego;
9)   uwzględnienia
we wdrażanym i stosowanym przez siebie systemie zarządzania ryzykiem użycia
produktu leczniczego warunków, o których mowa
w art. 23b–23d;
10)   zawiadamiania
Prezesa Urzędu o konieczności dokonania niezwłocznych zmian
w Charakterystyce Produktu Leczniczego;
11)   niezwłocznego
przekazywania Prezesowi Urzędu wszelkich nieznanych dotychczas informacji
mogących powodować konieczność zmiany dokumentacji objętej wnioskiem o
dopuszczenie do obrotu produktu leczniczego, o której mowa w art. 10, art. 11,
art. 15 i art. 16, lub w załączniku nr I do dyrektywy 2001/83/WE, w tym o
każdym zakazie lub ograniczeniu nałożonym przez właściwe władze jakiegokolwiek
państwa, w którym produkt leczniczy jest wprowadzany do obrotu, oraz o każdej
innej nowej informacji, która może mieć wpływ na ocenę stosunku korzyści do
ryzyka użycia danego produktu leczniczego; informacje te obejmują zarówno
pozytywne, jak i negatywne wyniki badań klinicznych lub innych badań w
odniesieniu do wszystkich wskazań i populacji, niezależnie od tego, czy zostały
one uwzględnione w pozwoleniu, jak również dane dotyczące przypadków stosowania
produktu leczniczego poza warunkami określonymi w pozwoleniu;
12)   monitorowania
bezpieczeństwa stosowania produktów leczniczych w odniesieniu do:
a)   kobiet w ciąży, przez:
−    gromadzenie informacji
przekazywanych przez osoby wykonujące zawód medyczny, dotyczących wszystkich
zgłoszeń działań niepożądanych produktów leczniczych w odniesieniu do takiego
zastosowania; zgłoszenie dotyczące pojedynczego przypadku działania niepożądanego
u kobiety w ciąży składa się łącznie z informacją o liczbie kobiet w ciąży
przyjmujących dany produkt leczniczy, w tym o liczbie kobiet leczonych tym
produktem, u których ciąża przebiegła prawidłowo, jeżeli takie dane są dostępne;
jeżeli podmiot odpowiedzialny uzyska informacje o możliwym działaniu
teratogennym, informuje o tym Prezesa Urzędu niezwłocznie, nie później niż w terminie
15 dni od dnia powzięcia tej informacji,
−    podjęcie dodatkowych działań
pozwalających na uzyskanie szerszej informacji od osób wykonujących zawód medyczny
uprawnionych do podawania tej kobiecie produktów leczniczych, jeżeli zgłoszenie
pochodzi bezpośrednio od kobiety w ciąży,
−    ocenę możliwości narażenia płodu
na produkt leczniczy zawierający substancję czynną, która sama lub jej metabolit
ma długi biologiczny okres półtrwania, jeżeli taki produkt leczniczy był
przyjmowany przez któregokolwiek z rodziców przed zapłodnieniem,
b)   działań niepożądanych produktu
leczniczego wynikających z narażenia zawodowego w zakresie ekspozycji na
działanie gotowej postaci tego produktu,
c)   biologicznych produktów leczniczych –
przez dokonanie zgłoszenia zawierającego nazwę i numer serii tych produktów;
13)   bieżącej
aktualizacji informacji dotyczących produktu leczniczego, uwzględniającej
postęp naukowo-techniczny oraz zalecenia wydawane zgodnie z art. 26
rozporządzenia nr 726/2004; 
14)   zgłoszenia
Prezesowi Urzędu pierwszego terminu wprowadzenia produktu leczniczego do
obrotu;
15)   powiadomienia
Prezesa Urzędu o tymczasowym lub stałym wstrzymaniu obrotu produktem
leczniczym, przynajmniej na 2 miesiące przed dniem zaprzestania wprowadzania
produktu leczniczego do obrotu, a jeżeli wstrzymanie wprowadzania produktu
leczniczego do obrotu jest wynikiem wystąpienia wyjątkowych okoliczności –
niezwłocznie po wystąpieniu tych okoliczności wraz z podaniem przyczyn takiej
decyzji w szczególności oświadczeniem, czy takie działanie jest spowodowane którąkolwiek
z przyczyn określonych w art. 33;
16)   przedstawienia,
w terminie określonym przez Prezesa Urzędu, danych dotyczących szacunkowej
liczby pacjentów objętych działaniem produktu leczniczego;
17)   wprowadzania
ciągłego postępu naukowo-technicznego związanego z metodami wytwarzania i
kontroli produktów leczniczych, zgodnie z uznawanymi metodami naukowymi;
18)   dostarczania
produktów leczniczych wyłącznie:
a)   podmiotom uprawnionym do prowadzenia
obrotu hurtowego,
b)   aptekom szpitalnym, aptekom zakładowym lub
działom farmacji szpitalnej,
c)   instytutom badawczym, Polskiej Akademii
Nauk oraz uczelniom wyższym, w celu prowadzenia badań naukowych,
d)   w ramach prowadzonego przez siebie lub
zleconego innemu podmiotowi wywozu poza terytorium Rzeczypospolitej Polskiej.
19)
do niezwłocznego powiadamiania Prezesa Urzędu oraz innych właściwych organów
państw członkowskich, w których uzyskał pozwolenie, a także Europejskiej
Agencji Leków o każdym działaniu podjętym przez niego w celu tymczasowego lub
stałego wstrzymania obrotu produktem leczniczym, złożenia wniosku o cofnięcie
pozwolenia na dopuszczenie do obrotu lub niezłożenia wniosku o przedłużenie
terminu ważności pozwolenia na dopuszczenie do obrotu, wraz z podaniem przyczyn
takiej decyzji, w szczególności oświadczeniem, czy takie działanie jest
spowodowane którąkolwiek z przyczyn określonych w art. 33;
20)
do powiadamiania Prezesa Urzędu oraz innych właściwych organów państw
członkowskich, w których uzyskał pozwolenie, a także Europejskiej Agencji Leków
o działaniach, o jakich mowa w pkt 19, w przypadku gdy działanie to podejmowane
jest w kraju trzecim i jest spowodowane którąkolwiek z przyczyn określonych w
art. 33.
2.
Osoba, o której mowa w ust. 1 pkt 1, jest obowiązana:
1)   spełniać
wymagania określone w art. 10 ust. 1 rozporządzenia wykonawczego Komisji (UE)
nr 520/2012 z dnia 19 czerwca 2012 r. w sprawie działań związanych z nadzorem
nad bezpieczeństwem farmakoterapii, o których mowa w rozporządzeniu (WE)
nr 726/2004 Parlamentu Europejskiego i Rady i w dyrektywie 2001/83/WE
Parlamentu Europejskiego i Rady;
2)   przedłożyć
Prezesowi Urzędu, za pośrednictwem podmiotu odpowiedzialnego, dokumenty
potwierdzające spełnianie wymagań, o których mowa w pkt 1.
3.
Prezes Urzędu może zwrócić się do podmiotu odpowiedzialnego z wnioskiem
o wskazanie osoby do kontaktu w zakresie nadzoru nad bezpieczeństwem stosowania
produktu leczniczego, posiadającej miejsce zamieszkania lub siedzibę na terytorium
Rzeczypospolitej Polskiej, która podlega osobie, o której mowa w ust. 1 pkt 1.
Osoba do kontaktu jest obowiązana spełniać wymagania określone w ust. 2 pkt 1.
4.
W przypadku zawarcia między podmiotem odpowiedzialnym a podmiotem trzecim umowy
dotyczącej sprzedaży lub badań produktów leczniczych, obowiązek przekazania
informacji o działaniach niepożądanych produktu leczniczego stanowi element tej
umowy.
Art. 36h. 1. Podmiot
odpowiedzialny jest obowiązany przekazywać drogą elektroniczną do Europejskiej
Agencji Leków: 
1)   zgłoszenia
pojedynczych przypadków ciężkich niepożądanych działań produktów leczniczych,
pochodzących z terytorium państw członkowskich Unii Europejskiej lub
państw członkowskich Europejskiego Porozumienia o Wolnym Handlu (EFTA) – stron
umowy o Europejskim Obszarze Gospodarczym lub z krajów trzecich, pochodzące od
osób wykonujących zawód medyczny lub bezpośrednio od pacjentów, ich
przedstawicieli ustawowych lub opiekunów faktycznych, nie później niż w
terminie 15 dni od dnia powzięcia informacji o ich wystąpieniu;
2)   zgłoszenia
pojedynczych przypadków działań niepożądanych, innych niż określone w pkt 1,
pochodzących z terytorium państw członkowskich Unii Europejskiej lub państw
członkowskich Europejskiego Porozumienia o Wolnym Handlu (EFTA) – stron umowy o
Europejskim Obszarze Gospodarczym – nie później niż w terminie 90 dni od dnia
powzięcia informacji o ich wystąpieniu;
3)   zgłoszenia
oparte na danych z literatury fachowej, z wyjątkiem działań niepożądanych
dotyczących substancji czynnych, o których mowa w wykazie publikacji monitorowanych
przez Europejską Agencję Leków zgodnie z art. 27 rozporządzenia nr 726/2004:
a)   dotyczące ciężkich niepożądanych działań
pochodzących z terytorium państw członkowskich Unii Europejskiej lub państw
członkowskich Europejskiego Porozumienia o Wolnym Handlu (EFTA) – stron
umowy o Europejskim Obszarze Gospodarczym oraz z krajów trzecich −
nie później niż w terminie 15 dni od dnia powzięcia informacji o ich
wystąpieniu,
b)   dotyczące działań niepożądanych, innych
niż określone w lit. a, pochodzących z terytorium państw członkowskich Unii
Europejskiej lub państw członkowskich Europejskiego Porozumienia o Wolnym
Handlu (EFTA) – stron umowy o Europejskim Obszarze Gospodarczym − nie
później niż w terminie 90 dni od dnia powzięcia informacji o ich wystąpieniu.
2.
W przypadku biologicznych produktów leczniczych zgłoszenie działania niepożądanego,
oprócz nazwy biologicznego produktu leczniczego, zawiera numer serii.
3.
Importer równoległy dokonuje zgłoszeń, o których mowa w ust. 1 pkt 1 i 2 oraz
ust. 2, Prezesowi Urzędu.
Art. 36i. 1. Prezes
Urzędu przekazuje, drogą elektroniczną, do Europejskiej Agencji Leków zgłoszenia
pojedynczych przypadków ciężkich niepożądanych działań produktów leczniczych,
otrzymanych od osób wykonujących zawód medyczny lub bezpośrednio od pacjentów,
ich przedstawicieli ustawowych lub opiekunów faktycznych, nie później niż w
terminie 15 dni od dnia powzięcia informacji o ich wystąpieniu.
2.
Prezes Urzędu przekazuje, drogą elektroniczną, do Europejskiej Agencji Leków
zgłoszenia pojedynczych przypadków działań niepożądanych produktów leczniczych,
innych niż określone w ust. 1, otrzymanych od osób wykonujących zawód medyczny
lub bezpośrednio od pacjentów, ich przedstawicieli ustawowych lub opiekunów
faktycznych, nie później niż w terminie 90 dni od dnia powzięcia informacji
o ich wystąpieniu.
3.
Prezes Urzędu przekazuje, drogą elektroniczną, do Europejskiej Agencji Leków, ministrowi
właściwemu do spraw zdrowia, Prezesowi Narodowego Funduszu Zdrowia, Naczelnej
Radzie Lekarskiej, Naczelnej Radzie Aptekarskiej, Naczelnej Radzie Pielęgniarek
i Położnych oraz Krajowej Radzie Diagnostów Laboratoryjnych informacje o
działaniach niepożądanych produktu leczniczego wynikających z błędu w
stosowaniu tego produktu.
4.
Informacje o działaniach niepożądanych produktu leczniczego wynikających
z błędu w stosowaniu tego produktu, uzyskane przez podmioty określone w
ust. 3, są przekazywane Prezesowi Urzędu.
Art. 36j. 1. Podmiot
odpowiedzialny jest obowiązany do przekazywania Europejskiej Agencji Leków,
drogą elektroniczną, raportów okresowych o bezpieczeństwie stosowania
produktów leczniczych zawierających informacje zgodne z danymi zawartymi w rejestrze,
o którym mowa w art. 36g ust. 1 pkt 3.
2.
Zmiana częstotliwości przedstawiania raportów okresowych o bezpieczeństwie stosowania
produktów leczniczych następuje na wniosek, o którym mowa w art. 31 ust.
1. 
Art. 36k. W przypadku
produktów leczniczych, o których mowa w art. 15 ust. 1, art. 16 ust. 1, art. 20
ust. 1 pkt 1–5, art. 20a i art. 21, podmiot odpowiedzialny przekazuje raport
okresowy o bezpieczeństwie stosowania produktu leczniczego wyłącznie w przypadku
gdy:
1)   obowiązek
taki został na niego nałożony jako jeden z warunków, o których mowa w art. 23b
albo art. 23c, lub
2)   przekazania
raportu zażąda Prezes Urzędu, po powzięciu informacji o wątpliwościach co do
bezpieczeństwa stosowania produktów leczniczych wynikających z danych
zgromadzonych w ramach nadzoru lub z powodu braku raportów odnoszących się do
danej substancji czynnej po wydaniu pozwolenia.
Art. 36l. 1. W
przypadku produktów leczniczych objętych odrębnymi pozwoleniami zawierających
tę samą substancję czynną lub to samo połączenie substancji czynnych, w celu
dokonania jednej wspólnej oceny dotyczącej raportów okresowych o bezpieczeństwie
stosowania produktów leczniczych, częstotliwość i daty ich przedstawiania mogą
zostać, w ramach odstępstwa od art. 36j, zmienione i zharmonizowane w celu
określenia unijnej daty referencyjnej. 
2.
Po podaniu do wiadomości publicznej przez Europejską Agencję Leków zharmonizowanej
częstotliwości składania raportów okresowych o bezpieczeństwie stosowania
produktów leczniczych, ustalonej zgodnie z art. 107c dyrektywy 2001/83/WE,
podmiot odpowiedzialny niezwłocznie składa do Prezesa Urzędu wniosek, o którym
mowa w art. 31 ust. 1. 
Art. 36m. 1. Podmiot
odpowiedzialny może wystąpić do Komitetu do spraw Produktów Leczniczych
Stosowanych u Ludzi lub grupy koordynacyjnej z uzasadnionym wnioskiem o zmianę
częstotliwości przekazywania raportów okresowych o bezpieczeństwie stosowania
produktów leczniczych lub o ustalenie unijnej daty referencyjnej, jeżeli:
1)   jest
to uzasadnione względami zdrowia publicznego;
2)   może
to ograniczyć zjawisko powielania ocen tych raportów;
3)   ma
to na celu harmonizację przygotowywania raportów okresowych
o bezpieczeństwie stosowania produktów leczniczych.
2.
Po upływie 6 miesięcy od dnia publikacji przez Europejską Agencję Leków informacji
o zmianie częstotliwości przekazywania raportów okresowych o bezpieczeństwie stosowania
produktów leczniczych lub unijnej daty referencyjnej, podmiot odpowiedzialny
niezwłocznie składa do Prezesa Urzędu wniosek, o którym mowa w art. 31 ust. 1. 
Art. 36n. 1. W
przypadku produktu leczniczego dopuszczonego do obrotu w co najmniej dwóch
państwach członkowskich Unii Europejskiej lub państwach członkowskich Europejskiego
Porozumienia o Wolnym Handlu (EFTA) – stronach umowy o Europejskim Obszarze Gospodarczym
lub w przypadku gdy dla produktów leczniczych zawierających tę samą substancję
czynną albo to samo połączenie substancji czynnych ustalono unijną datę
referencyjną, ocena raportów okresowych o bezpieczeństwie stosowania produktu
leczniczego, o której mowa w art. 4 ust. 1 pkt 1 lit. g ustawy z dnia 18
marca 2011 r. o Urzędzie Rejestracji Produktów Leczniczych, Wyrobów Medycznych
i Produktów Biobójczych, jest przedmiotem jednej wspólnej oceny dokonywanej
przez Prezesa Urzędu, po wyznaczeniu przez grupę koordynacyjną Rzeczypospolitej
Polskiej jako państwa oceniającego.
2.
Prezes Urzędu dokonuje oceny raportów okresowych o bezpieczeństwie stosowania
produktu leczniczego w terminie 60 dni od dnia ich przekazania. Prezes
Urzędu przekazuje sporządzoną ocenę Europejskiej Agencji Leków i zainteresowanym
państwom członkowskim Unii Europejskiej lub państwom członkowskim Europejskiego
Porozumienia o Wolnym Handlu (EFTA) – stronom umowy o Europejskim Obszarze
Gospodarczym.
3.
Podmiot odpowiedzialny otrzymuje sporządzoną ocenę za pośrednictwem Europejskiej
Agencji Leków.
4.
W terminie 30 dni od dnia otrzymania raportu okresowego o bezpieczeństwie stosowania
produktu leczniczego przez zainteresowane państwa członkowskie Unii
Europejskiej lub państwa członkowskie Europejskiego Porozumienia o Wolnym
Handlu (EFTA) – strony umowy o Europejskim Obszarze Gospodarczym oraz podmiot odpowiedzialny,
Prezes Urzędu przyjmuje ich uwagi dotyczące oceny tego raportu, jeżeli zostały
zgłoszone.
5.
Na podstawie całości zgłoszonych uwag Prezes Urzędu aktualizuje, w terminie 15
dni od dnia upływu terminu, o którym mowa w ust. 4, dokonaną przez siebie ocenę
raportu okresowego o bezpieczeństwie stosowania produktu leczniczego i przekazuje
ją Komitetowi do spraw Oceny Ryzyka w ramach Nadzoru nad Bezpieczeństwem
Farmakoterapii.
6.
Dokonana ocena raportu okresowego o bezpieczeństwie stosowania produktu leczniczego
oraz wydane na jej podstawie zalecenie, przyjęte jednogłośnie przez grupę
koordynacyjną, stanowią podstawę do:
1)   wystąpienia
przez Prezesa Urzędu do Głównego Inspektora Farmaceutycznego o wydanie
decyzji o czasowym zakazie wprowadzania do obrotu, wstrzymaniu obrotu lub
wycofaniu z obrotu produktu leczniczego zgodnie z art. 121a lub 
2)   wydania
przez Prezesa Urzędu decyzji o cofnięciu albo zawieszeniu ważności pozwolenia,
3)   wydania
przez Prezesa Urzędu decyzji o zmianie pozwolenia po złożeniu, niezwłocznie,
przez podmiot odpowiedzialny wniosku, o którym mowa w art. 31 ust. 1 
– również w przypadku
dokonania oceny przez inne państwo członkowskie Unii Europejskiej lub państwo
członkowskie Europejskiego Porozumienia o Wolnym Handlu (EFTA) – stronę umowy o
Europejskim Obszarze Gospodarczym. 
7.
Prezes Urzędu informuje Europejską Agencję Leków, właściwe organy innych państw
członkowskich Unii Europejskiej lub
państw członkowskich Europejskiego Porozumienia o Wolnym Handlu (EFTA) – stron
umowy o Europejskim Obszarze Gospodarczym oraz podmiot odpowiedzialny o
przypadkach wykrycia nowych lub zmienionych rodzajów ryzyka lub zmian w
stosunku korzyści do ryzyka stosowania produktu leczniczego.
Art. 36o. 1. W
przypadku powzięcia przez podmiot odpowiedzialny informacji o istotnych
zagrożeniach dotyczących bezpieczeństwa stosowania produktu leczniczego,
wymagających niezwłocznego dokonania zmian w Charakterystyce Produktu Leczniczego,
podmiot odpowiedzialny wprowadza stosowne tymczasowe ograniczenia stosowania
produktu leczniczego ze względów bezpieczeństwa, o czym zawiadamia Prezesa
Urzędu.
2.
Tymczasowe ograniczenia stosowania produktu leczniczego ze względów bezpieczeństwa
uważa się za przyjęte, jeżeli Prezes Urzędu, w terminie 24 godzin od otrzymania
zawiadomienia, nie zgłosi zastrzeżeń.
3.
Wniesienie przez Prezesa Urzędu zastrzeżeń nie zwalnia podmiotu odpowiedzialnego
od wprowadzenia uzgodnionych z Prezesem Urzędu tymczasowych ograniczeń
stosowania produktu leczniczego ze względów bezpieczeństwa.
4.
Podmiot odpowiedzialny, w terminie 15 dni od dnia zawiadomienia, o którym mowa w
ust. 1, występuje z wnioskiem o wprowadzenie zmian w Charakterystyce Produktu
Leczniczego dotyczących bezpieczeństwa stosowania produktu leczniczego.
5.
Podejmowane przez podmiot odpowiedzialny działania, o których mowa
w ust. 1 i 3, obejmują zawiadamianie osób wykonujących zawód medyczny
lub ogółu społeczeństwa w zależności od ryzyka związanego ze stosowaniem
produktu leczniczego, konieczności szybkiego upowszechnienia zaleceń mogących
ograniczać to ryzyko, wielkości ekspozycji na produkt leczniczy oraz wskazań do
stosowania tego produktu.
6.
Podmiot odpowiedzialny dokonuje zawiadomienia na własny koszt, w formie komunikatu
uzgodnionego z Prezesem Urzędu. 
7.
Jeżeli zagrożenie jest związane z wadą jakościową produktu leczniczego, podmiot
odpowiedzialny uzgadnia treść komunikatu z Głównym Inspektorem Farmaceutycznym.
Art. 36p. 1. W
przypadku gdy Rzeczpospolita Polska jest państwem referencyjnym, Prezes Urzędu:
1)   monitoruje
i analizuje zgłoszenia działań niepożądanych tego produktu, które wystąpiły na
terytorium państw członkowskich Unii Europejskiej lub państw członkowskich Europejskiego
Porozumienia o Wolnym Handlu (EFTA) – stron umowy o Europejskim Obszarze
Gospodarczym, a także na terytorium krajów trzecich;
2)   w
przypadku wykrycia nowych zagrożeń inicjuje podjęcie odpowiednich działań
służących poprawie bezpieczeństwa, zgodnie z art. 23d, art. 33, art. 36t lub
art. 121a.
2.
O planowanych działaniach Prezes Urzędu zawiadamia podmiot odpowiedzialny,
właściwe organy państw członkowskich Unii Europejskiej lub państw członkowskich
Europejskiego Porozumienia o Wolnym Handlu (EFTA) – stron umowy o Europejskim
Obszarze Gospodarczym, ministra właściwego do spraw zdrowia, Europejską Agencję
Leków oraz Komisję Europejską. 
Art. 36r. W przypadku
powzięcia przez Prezesa Urzędu informacji o nowych istotnych zagrożeniach
dotyczących bezpieczeństwa stosowania produktu leczniczego, Prezes Urzędu
zobowiązuje podmiot odpowiedzialny do dokonania zmian w dokumentacji
produktu leczniczego, określając termin na złożenie wniosku o dokonanie
zmian.
Art. 36s. Minister
właściwy do spraw zdrowia określi, w drodze rozporządzenia, szczegółowy sposób
i tryb przygotowywania i uzgadniania treści komunikatów, o których mowa w
art. 36o ust. 6, mając na względzie konieczność zapewnienia ochrony zdrowia
publicznego.
Art. 36t. 1. W
przypadku gdy wskutek oceny danych wynikających z działań w zakresie
nadzoru nad bezpieczeństwem stosowania produktów leczniczych zachodzą
przesłanki do:
1)   wystąpienia
przez Prezesa Urzędu do Głównego Inspektora Farmaceutycznego o wydanie
decyzji o czasowym zakazie wprowadzania do obrotu, wstrzymaniu obrotu lub
wycofaniu z obrotu produktu leczniczego,
2)   wydania
decyzji o odmowie przedłużenia okresu ważności pozwolenia na dopuszczenie do
obrotu,
3)   wydania
decyzji o cofnięciu pozwolenia na dopuszczenie do obrotu,
4)   wydania
decyzji o zawieszeniu ważności pozwolenia na dopuszczenie do obrotu
− Prezes Urzędu
wszczyna procedurę unijną, informując o tym fakcie pozostałe państwa
członkowskie Unii Europejskiej lub państwa członkowskie Europejskiego
Porozumienia o Wolnym Handlu (EFTA) – strony umowy o Europejskim Obszarze
Gospodarczym, Europejską Agencję Leków oraz Komisję Europejską.
2.
Prezes Urzędu podejmuje działania, o których mowa w ust. 1, także gdy podmiot
odpowiedzialny dostarczy informację, że ze względów bezpieczeństwa przerwał
wprowadzanie produktu leczniczego do obrotu lub podjął działania w celu
cofnięcia pozwolenia na dopuszczenie do obrotu albo ma zamiar takie działania
podjąć lub że nie złożył wniosku o przedłużenie okresu ważności pozwolenia.
3.
W przypadku gdy w oparciu o ocenę danych dotyczących bezpieczeństwa farmakoterapii
Prezes Urzędu poweźmie uzasadnione wątpliwości mogące skutkować dodaniem nowego
przeciwwskazania, zmniejszeniem zalecanej dawki lub ograniczeniem wskazań produktu
leczniczego, powiadamia o tym pozostałe państwa członkowskie, Europejską
Agencję Leków i Komisję Europejską, określając rozważane działanie i jego
przyczyny. W przypadku gdy niezbędne jest podjęcie pilnych działań z uwagi na
konieczność dodania nowego przeciwwskazania, zmniejszenia zalecanej dawki lub
ograniczenia wskazań produktu leczniczego, Prezes Urzędu wszczyna procedurę
unijną.
4.
W odniesieniu do produktów leczniczych dopuszczonych do obrotu na podstawie
procedury określonej odpowiednio w art. 18a lub art. 19, w przypadku gdy procedura,
o której mowa w ust. 3 nie zostanie wszczęta, Prezes Urzędu zgłasza tę sprawę
grupie koordynacyjnej. 
5.
Prezes Urzędu informuje podmiot odpowiedzialny, na rzecz którego wydano pozwolenie,
o wszczęciu procedury unijnej.
6.
Po wszczęciu procedury unijnej Prezes Urzędu może – odpowiednio – zawiesić
ważność pozwolenia na dopuszczenie do obrotu lub zawiesić będące w toku postępowanie
administracyjne do czasu rozstrzygnięcia sprawy i wystąpić z wnioskiem do
Głównego Inspektora Farmaceutycznego o wydanie decyzji o czasowym zakazie wprowadzania
do obrotu, wstrzymaniu obrotu lub wycofaniu z obrotu produktu leczniczego.
Prezes Urzędu informuje o powodach podjęcia tych czynności właściwe organy
państw członkowskich Unii Europejskiej lub państw członkowskich Europejskiego
Porozumienia o Wolnym Handlu (EFTA) – stron umowy o Europejskim Obszarze Gospodarczym,
Europejską Agencję Leków oraz Komisję Europejską, nie później niż następnego
dnia roboczego po wydaniu stosownego rozstrzygnięcia w tym przedmiocie.
7.
Prezes Urzędu, udzielając informacji, o której mowa w ust. 1, udostępnia Europejskiej
Agencji Leków wszystkie istotne informacje, którymi dysponuje, oraz wszelkie
dokonane przez siebie oceny.
8.
Prezes Urzędu podaje do publicznej wiadomości, za pośrednictwem dedykowanej strony
internetowej oraz w Biuletynie Informacji Publicznej Urzędu Rejestracji Produktów
Leczniczych, Wyrobów Medycznych i Produktów Biobójczych, informacje
dotyczące produktów leczniczych objętych procedurą unijną oraz − w
stosownych przypadkach − odnośnych substancji czynnych.
9.
W przypadku otrzymania zawiadomienia od przewodniczącego grupy koordynacyjnej o
osiągnięciu porozumienia, o którym mowa w art. 107k ust. 2 dyrektywy
2001/83/WE, Prezes Urzędu odpowiednio wydaje decyzję o: 
1)   zmianie
pozwolenia na dopuszczenie do obrotu;
2)   zawieszeniu
ważności pozwolenia na dopuszczenie do obrotu;
3)   cofnięciu
pozwolenia na dopuszczenie do obrotu;
4)   odmowie
przedłużenia okresu ważności pozwolenia na dopuszczenie do obrotu.
10.
W przypadku, o którym mowa w ust. 9 pkt 1, podmiot odpowiedzialny składa,
w terminie określonym przez grupę koordynacyjną, odpowiedni wniosek do
Prezesa Urzędu.
Art. 36u. 1. Badanie
dotyczące bezpieczeństwa przeprowadzane po wydaniu pozwolenia podmiot
odpowiedzialny może podejmować dobrowolnie lub jako wypełnienie warunków, o
których mowa w art. 23c i art. 23d.
2.
Podmiot odpowiedzialny, który ma zamiar przeprowadzić badanie dotyczące bezpieczeństwa
przeprowadzane po wydaniu pozwolenia, składa protokół tego badania do Prezesa
Urzędu − w przypadku prowadzenia badania wyłącznie na terytorium
Rzeczypospolitej Polskiej, lub do Komitetu do spraw Oceny Ryzyka w ramach
Nadzoru nad Bezpieczeństwem Farmakoterapii − w przypadku prowadzenia badania
w więcej niż jednym państwie członkowskim Unii Europejskiej lub państwie członkowskim
Europejskiego Porozumienia o Wolnym Handlu (EFTA) – stronie umowy
o Europejskim Obszarze Gospodarczym.
3.
W przypadku stwierdzenia przez Prezesa Urzędu, że: 
1)   złożony
protokół badania wskazuje, że stanowi ono reklamę – Prezes Urzędu odmawia, w
drodze decyzji, wydania pozwolenia na prowadzenie tego badania;
2)   złożony
protokół badania nie spełnia celów tego badania przeprowadzanego po wydaniu
pozwolenia – Prezes Urzędu wzywa podmiot odpowiedzialny do dostarczenia
informacji uzupełniających, niezbędnych do wydania decyzji dotyczącej badania;
3)   złożony
protokół badania nie spełnia kryteriów badania dotyczącego bezpieczeństwa
przeprowadzanego po wydaniu pozwolenia – Prezes Urzędu informuje podmiot odpowiedzialny,
że badanie jest badaniem klinicznym, do którego mają zastosowanie przepisy
rozdziału 2a.
4.
W terminie 60 dni od dnia złożenia protokołu badania dotyczącego
bezpieczeństwa, Prezes Urzędu:
1)   zatwierdza
protokół i wydaje, w drodze decyzji, pozwolenie na prowadzenie badania
dotyczącego bezpieczeństwa przeprowadzanego po wydaniu pozwolenia;
2)   informuje
podmiot odpowiedzialny o swoich zastrzeżeniach i żąda złożenia wyjaśnień;
3)   w
przypadku gdy badanie nie spełnia wymagań badania dotyczącego bezpieczeństwa
przeprowadzanego po wydaniu pozwolenia – wydaje decyzję o odmowie prowadzenia
tego badania.
5.
Badanie dotyczące bezpieczeństwa przeprowadzane po wydaniu pozwolenia może być
rozpoczęte również, w przypadku gdy Komitet do spraw Oceny Ryzyka w ramach
Nadzoru nad Bezpieczeństwem Farmakoterapii zatwierdził protokół badania w
odniesieniu do badań dotyczących bezpieczeństwa przeprowadzanych po wydaniu
pozwolenia prowadzonych w dwóch lub więcej państwach członkowskich Unii
Europejskiej lub państwach członkowskich Europejskiego Porozumienia o Wolnym
Handlu (EFTA) – stronach umowy o Europejskim Obszarze Gospodarczym.
6.
Podmiot odpowiedzialny przedstawia Prezesowi Urzędu sprawozdania
z postępów badania dotyczącego bezpieczeństwa przeprowadzanego po wydaniu
pozwolenia, a także wszelkie istotne informacje, które mogą mieć wpływ na ocenę
stosunku korzyści do ryzyka użycia danego produktu leczniczego.
7.
Podmiot odpowiedzialny przedstawia Prezesowi Urzędu raport końcowy
z badania dotyczącego bezpieczeństwa przeprowadzanego po wydaniu
pozwolenia, prowadzonego na terytorium Rzeczypospolitej Polskiej, w terminie 12
miesięcy od dnia zakończenia gromadzenia danych.
8.
Podmiot odpowiedzialny łącznie z raportem końcowym z badania dotyczącego bezpieczeństwa
przeprowadzanego po wydaniu pozwolenia, prowadzonego na terytorium Rzeczypospolitej
Polskiej, przedstawia, drogą elektroniczną, streszczenie wyników tego badania.
9.
Jeżeli została zawarta umowa określająca płatności na rzecz osób wykonujących
zawód medyczny za udział w badaniach dotyczących bezpieczeństwa przeprowadzanych
po wydaniu pozwolenia, płatności te stanowią wynagrodzenie za faktyczny czas
pracy poświęcony na przeprowadzenie badania oraz poniesione wydatki obejmujące
w szczególności koszty dojazdu, zakwaterowania i wyżywienia w miejscu
prowadzenia tego badania.
Art. 36w. 1. Dokonanie
istotnych zmian w protokole badania dotyczącego bezpieczeństwa przeprowadzanego
po wydaniu pozwolenia wymaga zgody Prezesa Urzędu, w drodze decyzji. Decyzję
wydaje się w terminie 60 dni od dnia przedstawienia informacji o istotnych
zmianach w protokole badania dotyczącego bezpieczeństwa.
2.
W przypadku badania dotyczącego bezpieczeństwa przeprowadzanego po wydaniu
pozwolenia, prowadzonego w dwóch lub więcej państwach członkowskich Unii Europejskiej
lub państwach członkowskich Europejskiego Porozumienia o Wolnym Handlu
(EFTA) – stronach umowy o Europejskim Obszarze Gospodarczym, dokonanie zmian w
protokole tego badania wymaga uzyskania zgody Komitetu do spraw Oceny Ryzyka w
ramach Nadzoru nad Bezpieczeństwem Farmakoterapii.
Art. 36x. 1. W
przypadku otrzymania zawiadomienia od przewodniczącego grupy koordynacyjnej o
osiągnięciu porozumienia, o którym mowa w art. 107q ust. 2 dyrektywy
2001/83/WE, Prezes Urzędu wydaje odpowiednio decyzję o:
1)   zmianie
w pozwoleniu na dopuszczenie do obrotu;
2)   zawieszeniu
ważności pozwolenia na dopuszczenie do obrotu;
3)   cofnięciu
pozwolenia na dopuszczenie do obrotu.
2.
W przypadku, o którym mowa w ust. 1 pkt 1, podmiot odpowiedzialny składa niezwłocznie
odpowiedni wniosek do Prezesa Urzędu.
3.
W przypadku uzyskania przez podmiot odpowiedzialny w trakcie prowadzenia badania
dotyczącego bezpieczeństwa przeprowadzanego po wydaniu pozwolenia informacji
mających wpływ na bezpieczeństwo stosowania produktu leczniczego podmiot
odpowiedzialny występuje do Prezesa Urzędu z wnioskiem o dokonanie zmian w pozwoleniu.
Art. 36y. 1. W przypadku
gdy podmiot odpowiedzialny ma zamiar przekazać do publicznej wiadomości
informację o zagrożeniu związanym z bezpieczeństwem stosowania produktów leczniczych,
za których wprowadzenie do obrotu odpowiada, wynikającą z nadzoru nad bezpieczeństwem
farmakoterapii, uprzednio lub jednocześnie przekazuje tę informację Prezesowi
Urzędu, Europejskiej Agencji Leków i Komisji Europejskiej.
2.
Prezes Urzędu informuje państwa członkowskie Unii Europejskiej lub państwa
członkowskie Europejskiego Porozumienia o Wolnym Handlu (EFTA) – strony umowy o
Europejskim Obszarze Gospodarczym, Europejską Agencję Leków oraz Komisję
Europejską, co najmniej z 24-godzinnym wyprzedzeniem o zamiarze przekazania do
wiadomości publicznej niepokojących informacji związanych z bezpieczeństwem
stosowania produktów leczniczych, chyba że natychmiastowe podanie do publicznej
wiadomości jest niezbędne dla ochrony zdrowia publicznego.
Art. 36z. 1. Podmiot
odpowiedzialny oraz przedsiębiorcy zajmujący się obrotem hurtowym produktami
leczniczymi są obowiązani zapewnić, w celu zabezpieczenia pacjentów, nieprzerwane
zaspokajanie zapotrzebowania podmiotów uprawnionych do obrotu detalicznego
produktami leczniczymi i przedsiębiorców zajmujących się obrotem hurtowym
produktami leczniczymi w ilości odpowiadającej potrzebom pacjentów.
2.
W przypadku powzięcia przez Prezesa Urzędu lub Głównego Inspektora Farmaceutycznego
informacji o naruszeniu przez przedsiębiorcę zajmującego się obrotem hurtowym
produktami leczniczymi obowiązku, o którym mowa w ust. 1, w odniesieniu do
produktów leczniczych objętych refundacją, organy te niezwłocznie informują o
tym fakcie ministra właściwego do spraw zdrowia.”;
27)
uchyla się art. 37;
28)
w art. 37l ust. 4 otrzymuje brzmienie:
„4. Wydanie
pozwolenia, o którym mowa w ust. 1, i odmowa wydania takiego pozwolenia
następuje w drodze decyzji.”;
29)
w art. 37w część wspólna po pkt 2c otrzymuje brzmienie:
      „–
uwzględniając w szczególności wytyczne Europejskiej Agencji Leków oraz konieczność
przedkładania wniosków i zawiadomień w języku polskim i angielskim, a w
przypadku wniosków i zawiadomienia do Prezesa Urzędu również w formie
elektronicznej;”;
30)
w art. 37ad ust. 3 otrzymuje brzmienie: 
„3.
Na uzasadniony wniosek państw członkowskich Unii Europejskiej lub państw
członkowskich Europejskiego Porozumienia o Wolnym Handlu (EFTA) – strony umowy
o Europejskim Obszarze Gospodarczym, Europejskiej Agencji Leków lub Komisji
Europejskiej, Prezes Urzędu, dostarcza dodatkowych informacji dotyczących
danego badania klinicznego innych niż już dostępne w europejskiej bazie
danych.”;
31)
w art. 37ae w ust. 4 pkt 2 otrzymuje brzmienie:
„2)     na wniosek
Komisji Europejskiej lub na skutek wniosku właściwego organu państwa członkowskiego
Unii Europejskiej lub państwa członkowskiego Europejskiego Porozumienia o
Wolnym Handlu (EFTA) – strony umowy o Europejskim Obszarze Gospodarczym, w
sytuacji gdy wyniki poprzednich weryfikacji lub inspekcji badań klinicznych
przeprowadzanych w państwach członkowskich Unii Europejskiej lub państwach
członkowskich Europejskiego Porozumienia o Wolnym Handlu (EFTA) – stronach
umowy o Europejskim Obszarze Gospodarczym ujawniły różnice między tymi
państwami w zakresie zgodności prowadzonych na ich terytorium badań klinicznych
z wymaganiami Dobrej Praktyki Klinicznej;”;
32)
w art. 37al dotychczasową treść oznacza się jako ust. 1 i dodaje się ust. 2 w
brzmieniu:
„2. Przepisów
niniejszego rozdziału nie stosuje się do badań, o których mowa w art.
36u.”;
33)
art. 37at otrzymuje brzmienie:
„Art. 37at. 1. Organ
zezwalający jest uprawniony do inspekcji lub kontroli działalności gospodarczej,
na którą zostało wydane zezwolenie.
2.
Czynności w zakresie inspekcji oraz czynności kontrolne przeprowadza się na podstawie
upoważnienia wydanego przez organ zezwalający.
3.
Osoby upoważnione przez organ zezwalający do dokonywania inspekcji lub kontroli
są uprawnione do:
1)   wstępu
na teren nieruchomości, obiektu, lokalu lub ich części, gdzie jest wykonywana
działalność gospodarcza objęta zezwoleniem, w dniach i w godzinach, w których
jest wykonywana lub powinna być wykonywana ta działalność;
2)   żądania
ustnych lub pisemnych wyjaśnień, okazania dokumentów lub innych nośników
informacji oraz udostępnienia danych mających związek z przedmiotem inspekcji
lub kontroli;
3)   badania
dokumentów odnoszących się do przedmiotu inspekcji lub kontroli;
4)   pobierania,
w ramach inspekcji lub kontroli, próbek produktów leczniczych, w celu
przebadania ich, przez upoważnioną jednostkę.
4.
Organ zezwalający może wezwać przedsiębiorcę do usunięcia, w wyznaczonym terminie,
stwierdzonych w toku inspekcji lub kontroli uchybień.
5.
Organ zezwalający może upoważnić do dokonywania inspekcji lub kontroli,
o których mowa w ust. 1, inny organ administracji wyspecjalizowany
w przeprowadzaniu inspekcji lub kontroli danego rodzaju działalności.
Przepisy ust. 2−4 stosuje się odpowiednio.
6.
Organ zezwalający jest uprawniony do przeprowadzenia niezapowiedzianej inspekcji
lub kontroli działalności gospodarczej, na którą zostało wydane zezwolenie, jeżeli
stwierdzi, że istnieje podejrzenie nieprzestrzegania wymogów określonych
w ustawie.
7.
Jeżeli w następstwie inspekcji lub kontroli u przedsiębiorcy zajmującego się
obrotem hurtowym lub wytwarzaniem produktów leczniczych organ zezwalający
stwierdzi, że kontrolowany nie przestrzega procedur Dobrej Praktyki Dystrybucji
lub Dobrej Praktyki Wytwarzania, informacje o ich nieprzestrzeganiu wprowadza
do właściwej unijnej bazy danych.”;
34) w art. 68 ust. 4
otrzymuje brzmienie:
„4.
Nie uznaje się za obrót detaliczny bezpośredniego zastosowania u pacjenta
produktów leczniczych oraz produktów leczniczych wchodzących w skład zestawów
przeciwwstrząsowych, których potrzeba zastosowania wynika z rodzaju udzielanego
świadczenia zdrowotnego.”;
35)
w art. 78 w ust. 1 pkt 3 otrzymuje brzmienie:
„3)
dostarczanie produktów leczniczych wyłącznie podmiotom uprawnionym, a w
przypadku dostarczania produktów leczniczych do krajów trzecich – zapewnienie
by produkty te trafiały wyłącznie do podmiotów uprawnionych do obrotu hurtowego
lub bezpośredniego zaopatrywania ludności w produkty lecznicze, zgodnie z
przepisami obowiązującymi w tych krajach trzecich;”;
36)
w art. 81 w ust. 1 pkt 2 otrzymuje brzmienie:
„2)     przedsiębiorca
naruszył przepis art. 36z w odniesieniu do produktów leczniczych objętych refundacją.”;
37)
w art. 89a ust. 4 otrzymuje brzmienie:
„4.
Udzielenie akredytacji i odmowa jej udzielenia oraz cofnięcie akredytacji następuje
w drodze decyzji. W sprawach nieuregulowanych w ustawie stosuje się przepisy
Kodeksu postępowania administracyjnego.”;
38)
w art. 91 po ust. 2 dodaje się ust. 2a w brzmieniu:
„2a. Technik
farmaceutyczny, o którym mowa w ust. 1, jest uprawniony do zgłaszania Prezesowi
Urzędu lub podmiotowi odpowiedzialnemu działania niepożądanego produktu
leczniczego.”;
39)
w art. 109 w pkt 13 kropkę zastępuje się średnikiem i dodaje pkt 14 w
brzmieniu:
„14) przygotowywanie
rocznych planów kontroli aptek i hurtowni farmaceutycznych oraz udostępnianie
ich w ramach współpracy z Europejską Agencją Leków.”;
40)
w art. 115 pkt 3 otrzymuje brzmienie:
„3)
może wydawać wojewódzkim inspektorom farmaceutycznym polecenia dotyczące
podjęcia konkretnych czynności w zakresie ich merytorycznego działania z
zastrzeżeniem spraw objętych wydawaniem decyzji jako organu I instancji, a
także może żądać od nich informacji w całym zakresie działania Inspekcji
Farmaceutycznej;”;
41)
w art. 119a ust. 1 otrzymuje brzmienie:
„1.
Produkty lecznicze dopuszczone po raz pierwszy na podstawie ustawy do obrotu na
terenie Rzeczypospolitej Polskiej kierowane są przez Inspekcję Farmaceutyczną
do badań jakościowych prowadzonych przez jednostki, o których mowa w art. 22
ust. 2, bezpośrednio przez podmiot odpowiedzialny na podstawie decyzji wydanej
przez Głównego Inspektora Farmaceutycznego.”;
42)
w art. 122b w ust. 3 wprowadzenie do wyliczenia otrzymuje brzmienie:
„Upoważnienie,
o którym mowa w ust. 1 i 2 oraz art. 37at ust. 2, zawiera:”;
43)
art. 122g otrzymuje brzmienie:
„Art. 122g. 1. Raport
z inspekcji sporządza się w dwóch jednobrzmiących egzemplarzach, z których
jeden przekazuje się kontrolowanemu.
2.
Kontrolowany jest obowiązany do sporządzenia harmonogramu działań naprawczych,
stanowiącego odpowiedź na niezgodności stwierdzone w trakcie inspekcji, w
terminie 20 dni od dnia doręczenia raportu.
3.
W przypadku gdy kontrolowany nie przedstawi harmonogramu działań naprawczych w
terminie określonym w ust. 2, Główny Inspektor Farmaceutyczny zobowiązuje
kontrolowanego, w drodze decyzji, do usunięcia w wyznaczonym terminie
stwierdzonych uchybień.
4.
Główny Inspektor Farmaceutyczny, w terminie 14 dni od dnia otrzymania harmonogramu
działań naprawczych, akceptuje go albo odmawia jego akceptacji.
5.
W przypadku gdy kontrolowany nie zgadza się z ustaleniami raportu z inspekcji,
może, w terminie 7 dni od dnia jego doręczenia, złożyć zastrzeżenia lub wyjaśnienia,
wskazując jednocześnie stosowne wnioski dowodowe. Główny Inspektor Farmaceutyczny
jest obowiązany rozpatrzyć zgłoszone zastrzeżenia w terminie 30 dni od dnia ich
otrzymania. W przypadku uwzględnienia zastrzeżeń Główny Inspektor Farmaceutyczny
uzupełnia raport z inspekcji i przedstawia go ponownie kontrolowanemu.”;
44)
art. 126a otrzymuje brzmienie:
„Art. 126a. 1. Kto:
1)   wbrew
przepisowi art. 37b ust. 2 pkt 4 prowadzi badanie kliniczne bez uzyskania
świadomej zgody uczestnika badania klinicznego lub jego przedstawiciela
ustawowego,
2)   wbrew
przepisowi art. 37e stosuje zachęty lub gratyfikacje finansowe w badaniu
klinicznym,
3)   wbrew
przepisowi art. 37l ust. 1 albo ust. 2, albo art. 37ah ust. 4 rozpoczyna lub
prowadzi badanie kliniczne albo badanie kliniczne weterynaryjne,
4)   wbrew
przepisowi art. 37x dokonuje istotnych i mających wpływ na bezpieczeństwo
uczestników badania klinicznego zmian w protokole badania klinicznego lub
dokumentacji składanej w procedurze wnioskowania o wydanie pozwolenia na
prowadzenie tego badania, bez uzyskania pozytywnej opinii komisji bioetycznej
oraz zgody Prezesa Urzędu,
5)   nie
wypełnia obowiązków przekazywania informacji, o których mowa w art. 37aa ust.
1–5,
podlega
grzywnie, karze ograniczenia wolności albo pozbawienia wolności do lat 2.
2.
Kto prowadzi badanie kliniczne po wydaniu decyzji o zawieszeniu badania klinicznego,
podlega
grzywnie.
3.
Kto poddaje zwierzę badaniu klinicznemu weterynaryjnemu, nie uzyskawszy
uprzednio od właściciela tego zwierzęcia świadomej zgody na uczestnictwo zwierzęcia
w takim badaniu, 
podlega
grzywnie.”;
45)
w art. 129b ust. 2 otrzymuje brzmienie:
„2.
Karę pieniężną, określoną w ust. 1, nakłada Wojewódzki Inspektor Farmaceutyczny
w drodze decyzji. Przy ustalaniu wysokości kary uwzględnia się w szczególności
okres, stopień oraz okoliczności naruszenia przepisów ustawy, a także uprzednie
naruszenie przepisów.”;
46)
art. 132d otrzymuje brzmienie: 
„Art. 132d. 1. Kto:
1)   nie
prowadzi rejestru zgłoszeń działań niepożądanych produktów leczniczych,
o którym mowa w art. 24 ust. 1 pkt 2 lub art. 36g ust. 1 pkt 3, lub
2)   nie
przekazuje właściwym organom, z wymaganą częstotliwością, raportów okresowych o
bezpieczeństwie stosowania produktów leczniczych, lub
3)   nie
przekazuje zgłoszeń pojedynczych przypadków działań niepożądanych produktów
leczniczych, o których mowa w art. 36h, lub
4)   w
przypadkach określonych w art. 36o nie wprowadza tymczasowych ograniczeń
stosowania produktu leczniczego ze względów bezpieczeństwa
– podlega karze
pieniężnej w wysokości od 100 000 zł do 500 000 zł. 
2.
Kto przekazuje do wiadomości publicznej niepokojące informacje z naruszeniem
obowiązku określonego w art. 24 ust. 6 lub art. 36y ust. 1, podlega karze
pieniężnej w wysokości do 100 000 zł.
3.
Kary pieniężne, o których mowa w ust. 1 i 2, nakłada Prezes Urzędu w drodze decyzji.
Prezes Urzędu jest wierzycielem w rozumieniu przepisów o postępowaniu egzekucyjnym
w administracji.
4.
Ustalając wysokość kar pieniężnych, o których mowa w ust. 1 i 2, Prezes Urzędu
uwzględnia zakres naruszenia prawa oraz dokumenty zawierające dane,
o których mowa w art. 36g ust. 1 pkt 16.
5.
Kary pieniężne, o których mowa w ust. 1 i 2, uiszcza się w terminie 7 dni od
dnia, w którym decyzja określona w ust. 3 stała się ostateczna. Od kary
pieniężnej nieuiszczonej w terminie nalicza się odsetki ustawowe.
6.
Egzekucja kar pieniężnych, o których mowa w ust. 1 i 2, wraz z odsetkami ustawowymi
następuje w trybie przepisów o postępowaniu egzekucyjnym w administracji.
7.
Wpływy z kar pieniężnych, o których mowa w ust. 1 i 2, stanowią dochód budżetu
państwa.”;
47)
w art. 133a ust. 1 otrzymuje brzmienie:
„1. Kto nie powiadamia
Prezesa Urzędu o tymczasowym lub stałym wstrzymaniu obrotu produktem leczniczym
w terminie określonym w art. 24 ust. 3 pkt 4 albo art. 36g ust. 1 pkt 15, 
podlega
karze pieniężnej w wysokości 500 000 zł.”.
 
Art. 2.

W
ustawie z dnia 20 lipca 1950 r. o zawodzie felczera (Dz. U. z 2012 r.
poz. 1133) po art. 7 dodaje się art. 7a w brzmieniu:
„Art. 7a. 1. Felczer
(starszy felczer) jest uprawniony do zgłaszania Prezesowi Urzędu Rejestracji
Produktów Leczniczych, Wyrobów Medycznych i Produktów Biobójczych lub podmiotowi
odpowiedzialnemu za wprowadzenie produktu leczniczego do obrotu działania
niepożądanego produktu leczniczego.
2.
Zgłoszenia, o którym mowa w ust. 1, felczer dokonuje zgodnie z ustawą z dnia
6 września 2001 r. – Prawo farmaceutyczne (Dz. U. z 2008 r. Nr 45, poz.
271, z późn. zm.7)).”.
 
Art. 3.

W
ustawie z dnia 19 kwietnia 1991 r. o izbach aptekarskich (Dz. U. z 2008 r.
Nr 136, poz. 856, z późn. zm.8)) wprowadza się następujące zmiany:
1)   w
art. 2a w ust. 1 pkt 11 otrzymuje brzmienie:
„11)
współudziale w badaniach nad lekiem;”;
2)   po
art. 5a dodaje się art. 5b w brzmieniu:
„Art. 5b. 1.
Farmaceuta jest obowiązany zgłosić Prezesowi Urzędu Rejestracji Produktów Leczniczych,
Wyrobów Medycznych i Produktów Biobójczych lub podmiotowi odpowiedzialnemu za
wprowadzenie produktu leczniczego do obrotu działanie niepożądane produktu
leczniczego.
2.
Zgłoszenia, o którym mowa w ust. 1, farmaceuta dokonuje zgodnie z ustawą
z dnia 6 września 2001 r. – Prawo farmaceutyczne (Dz. U. z 2008 r. Nr 45,
poz. 271, z późn. zm.9)).”.
 
Art. 4.

W
ustawie z dnia 5 grudnia 1996 r. o zawodach lekarza i lekarza dentysty
(Dz. U. z 2011 r. Nr 277, poz. 1634, z późn. zm.10)) art.
45a otrzymuje brzmienie:
„Art. 45a. 1. Lekarz
jest obowiązany zgłosić Prezesowi Urzędu Rejestracji Produktów Leczniczych,
Wyrobów Medycznych i Produktów Biobójczych lub podmiotowi odpowiedzialnemu za
wprowadzenie produktu leczniczego do obrotu działanie niepożądane produktu
leczniczego.
2.
Zgłoszenia, o którym mowa w ust. 1, lekarz dokonuje zgodnie z ustawą z dnia
6 września 2001 r. – Prawo farmaceutyczne (Dz. U. z 2008 r. Nr 45, poz.
271, z późn. zm.11)).”.
 
Art. 5.

W
ustawie z dnia 27 lipca 2001 r. o diagnostyce laboratoryjnej (Dz. U. z 2004 r.
Nr 144, poz. 1529, z późn. zm.12)) po art. 27 dodaje się art. 27a w brzmieniu:
„Art. 27a. 1.
Diagnosta laboratoryjny jest uprawniony do zgłaszania Prezesowi Urzędu
Rejestracji Produktów Leczniczych, Wyrobów Medycznych i Produktów Biobójczych
lub podmiotowi odpowiedzialnemu za wprowadzenie produktu leczniczego do obrotu
działania niepożądanego produktu leczniczego.
2.
Zgłoszenia, o którym mowa w ust. 1, diagnosta laboratoryjny dokonuje zgodnie z
ustawą z dnia 6 września 2001 r. – Prawo farmaceutyczne (Dz. U. z 2008 r. Nr
45, poz. 271, z późn. zm.13)).”.
 
Art.
6.
W
ustawie z dnia 28 października 2002 r. o odpowiedzialności podmiotów zbiorowych
za czyny zabronione pod groźbą kary (Dz. U. z 2012 r. poz. 768, 769 i 1193) w
art. 16 w ust. 1 pkt 14 otrzymuje brzmienie:
„14) określone w art.
124, art. 124a, art. 126 i art. 130 ustawy z dnia 6 września 2001 r. – Prawo farmaceutyczne
(Dz. U. z 2008 r. Nr 45, poz. 271, z późn. zm.14)).
 
Art. 7.

W
ustawie z dnia 8 września 2006 r. o Państwowym Ratownictwie Medycznym (Dz. U. z
2013 r. poz. 757) w art. 11 po ust. 1 dodaje się ust. 1a i 1b w brzmieniu:
„1a. W ramach
medycznych czynności ratunkowych, które mogą być podejmowane przez ratownika
medycznego, w tym pod nadzorem lekarza, ratownik medyczny jest uprawniony do
zgłaszania Prezesowi Urzędu Rejestracji Produktów Leczniczych, Wyrobów Medycznych
i Produktów Biobójczych lub podmiotowi odpowiedzialnemu za wprowadzenie
produktu leczniczego do obrotu działania niepożądanego produktu leczniczego.
1b.
Zgłoszenia, o którym mowa w ust. 1a, ratownik medyczny dokonuje zgodnie
z ustawą z dnia 6 września 2001 r. – Prawo farmaceutyczne (Dz. U. z 2008
r. Nr 45, poz. 271, z późn. zm.15)).”.
 
Art. 8.

W
ustawie z dnia 6 listopada 2008 r. o prawach pacjenta i Rzeczniku Praw Pacjenta
(Dz. U. z 2012 r. poz. 159 i 742) wprowadza się następujące zmiany:
1)   w
art. 4 w ust. 3 w pkt 3 kropkę zastępuje się średnikiem i dodaje pkt 4 w brzmieniu:
„4)
zgłaszania działań niepożądanych produktów leczniczych.”;
2)   po
rozdziale 3 dodaje się rozdział 3a w brzmieniu:
„Rozdział 3a
Prawo do zgłaszania działań niepożądanych produktów
leczniczych
 
Art. 12a. Pacjent lub
jego przedstawiciel ustawowy, lub opiekun faktyczny ma prawo zgłaszania osobom
wykonującym zawód medyczny, Prezesowi Urzędu Rejestracji Produktów Leczniczych,
Wyrobów Medycznych i Produktów Biobójczych lub podmiotowi odpowiedzialnemu za
wprowadzenie produktu leczniczego do obrotu działania niepożądanego produktu
leczniczego zgodnie z ustawą z dnia 6 września 2001 r. – Prawo farmaceutyczne
(Dz. U. z 2008 r. Nr 45, poz. 271, z późn. zm.16)).”.
 
Art. 9.

W
ustawie z dnia 18 marca 2011 r. o Urzędzie Rejestracji Produktów Leczniczych, Wyrobów
Medycznych i Produktów Biobójczych (Dz. U. Nr 82, poz. 451 oraz z 2012 r. poz.
95) wprowadza się następujące zmiany:
1)   w
art. 4:
a)   w
ust. 1 w pkt 1:
−    lit.
g otrzymuje brzmienie:
„g) zbieranie
i ocena raportów okresowych o bezpieczeństwie stosowania produktów leczniczych oraz
zbieranie informacji o działaniach niepożądanych produktu leczniczego, badanego
produktu leczniczego, produktu leczniczego weterynaryjnego i badanego produktu
leczniczego weterynaryjnego,”,
−    w
lit. l średnik zastępuje się przecinkiem i dodaje lit. m i n w brzmieniu:
„m)     umożliwianie
zgłaszania informacji o działaniach niepożądanych produktów leczniczych oraz
gromadzenie i przetwarzanie tych spośród powziętych w ten sposób informacji,
które przy zachowaniu należytej staranności można uznać za wiarygodne pod
względem medycznym,
n)  wdrożenie
i prowadzenie dedykowanej strony internetowej, informującej o aspektach
związanych z bezpieczeństwem stosowania produktów leczniczych w odniesieniu do
produktów leczniczych, z wyłączeniem produktów leczniczych weterynaryjnych.”,
b)   dodaje
się ust. 3 w brzmieniu:
„3.
W ramach realizacji zadań, o których mowa w ust. 1 pkt 7, w zakresie kontroli,
o której mowa w ust. 1 pkt 1 lit. i, Prezes Urzędu dokonuje regularnego audytu
systemu nadzoru nad bezpieczeństwem stosowania produktów leczniczych, o którym
mowa w art. 2 pkt 40c ustawy z dnia 6 września 2001 r. – Prawo
farmaceutyczne, i przekazuje jego wyniki Komisji Europejskiej w formie raportu
co dwa lata.”;
2)   w
art. 6:
a)   ust.
1 otrzymuje brzmienie:
„1.
Prezes Urzędu udostępnia, nie później niż w terminie 14 dni od dnia wydania
ostatecznej decyzji o pozwoleniu na dopuszczenie do obrotu produktu leczniczego
albo produktu leczniczego weterynaryjnego, albo wydania ostatecznej decyzji o
zmianie danych objętych pozwoleniem, albo zmianie dokumentacji będącej podstawą
wydania tego pozwolenia, na stronie internetowej Urzędu oraz w Biuletynie
Informacji Publicznej aktualne pozwolenie na dopuszczenie do obrotu, ulotkę
oraz Charakterystykę Produktu Leczniczego albo Charakterystykę Produktu
Leczniczego Weterynaryjnego.”,
b)   po
ust. 1 dodaje się ust. 1a w brzmieniu:
„1a.
W zakresie produktów leczniczych, z wyłączeniem produktów leczniczych weterynaryjnych,
Prezes Urzędu udostępnia na stronie internetowej Urzędu oraz w Biuletynie Informacji
Publicznej, w terminie określonym w ust. 1, streszczenie planu zarządzania ryzykiem
użycia produktu leczniczego, warunki nałożone zgodnie z art. 23b i 23c ustawy z
dnia 6 września 2001 r. – Prawo farmaceutyczne, wraz z terminem ich spełnienia,
oraz wykaz produktów leczniczych podlegających dodatkowemu monitorowaniu, o
którym mowa w art. 23 rozporządzenia (WE) nr 726/2004 Parlamentu Europejskiego
i Rady z dnia 31 marca 2004 r. ustanawiającego wspólnotowe procedury
wydawania pozwoleń dla produktów leczniczych stosowanych u ludzi i do celów
weterynaryjnych i nadzoru nad nimi oraz ustanawiającego Europejską Agencję
Leków (Dz. Urz. UE L 136 z 30.04.2004, str. 1; Dz. Urz. UE Polskie wydanie
specjalne, rozdz. 13, t. 34, str. 229).”. 
 
Art. 10.

W
ustawie z dnia 15 lipca 2011 r. o zawodach pielęgniarki i położnej (Dz. U.
Nr 174, poz. 1039, z późn. zm.17)) w art. 16 w pkt 2 kropkę zastępuje
się średnikiem i dodaje  pkt 3 w brzmieniu:
„3) zgłosić Prezesowi
Urzędu Rejestracji Produktów Leczniczych, Wyrobów Medycznych i Produktów
Biobójczych lub podmiotowi odpowiedzialnemu za wprowadzenie produktu
leczniczego do obrotu działanie niepożądane produktu leczniczego zgodnie z
ustawą z dnia 6 września 2001 r. – Prawo farmaceutyczne (Dz. U. z 2008 r. Nr
45, poz. 271, z późn. zm.18)).”.
 
Art. 11.

1.
W latach 2013–2022 maksymalny limit wydatków budżetu państwa będących skutkiem
finansowym niniejszej ustawy wynosi 53 025,0 tys. zł, z tym że w poszczególnych
latach wyniesie odpowiednio:
1)   2013
r. – 1 239,0 tys. zł; 
2)   2014
r. – 14 515,0 tys. zł; 
3)   2015
r. – 6 055,0 tys. zł; 
4)   2016
r. – 3 903,0 tys. zł; 
5)   2017
r. – 3 749,0 tys. zł; 
6)   2018
r. – 3 797,0 tys. zł; 
7)   2019
r. – 7 944,0 tys. zł; 
8)   2020
r. – 3 892,0 tys. zł; 
9)   2021
r. – 3 941,0 tys. zł; 
10)    2022 r. – 3
990,0 tys. zł. 
2.
W przypadku przekroczenia lub zagrożenia przekroczenia przyjętego na dany rok
budżetowy maksymalnego limitu wydatków, o którym mowa w ust. 1, zostaną zastosowane
mechanizmy korygujące polegające na ograniczeniu: 
1)   wydatków
inwestycyjnych Urzędu Rejestracji Produktów Leczniczych, Wyrobów Medycznych i
Produktów Biobójczych,
2)   wydatków
związanych z organizacją szkoleń pracowników Urzędu Rejestracji Produktów Leczniczych,
Wyrobów Medycznych i Produktów Biobójczych,
3)   kosztów
zewnętrznej obsługi systemów informatycznych wdrożonych w Urzędzie
Rejestracji Produktów Leczniczych, Wyrobów Medycznych i Produktów Biobójczych
– przy jednoczesnym
zapewnieniu skutecznego wykonywania zadań ustawowych przez Prezesa Urzędu
Rejestracji Produktów Leczniczych, Wyrobów Medycznych i Produktów Biobójczych.
3.
Organem właściwym do monitorowania wykorzystania limitu wydatków, o których
mowa w ust. 1, oraz wdrożenia mechanizmów korygujących, o których mowa w ust.
2, jest minister właściwy do spraw zdrowia.
 
Art. 12.

1.
Obowiązku składania planu zarządzania ryzykiem użycia produktu leczniczego, o
którym mowa w art. 10 ust. 2 pkt 6 ustawy, o której mowa w art. 1,
w brzmieniu nadanym niniejszą ustawą, zwanego dalej „planem”, nie stosuje
się do pozwoleń na dopuszczenie do obrotu wydanych przed dniem 21 lipca 2012 r.
oraz wniosków o wydanie pozwolenia na dopuszczenie do obrotu złożonych przed
tym dniem.
2.
W przypadku wniosków złożonych po dniu 21 lipca 2012 r., a przed wejściem
w życie niniejszej ustawy, podmiot odpowiedzialny składa plan w terminie 6
miesięcy od dnia wejścia w życie niniejszej ustawy.
3.
Bieg terminu, o którym mowa w art. 18 ust. 1 ustawy, o której mowa w art. 1,
ulega zawieszeniu od dnia wejścia w życie niniejszej ustawy do czasu wykonania
obowiązku, o którym mowa w ust. 2.
4.
W przypadku wątpliwości dotyczących rodzajów ryzyka mających wpływ na ocenę
stosunku korzyści do ryzyka użycia produktu leczniczego, Prezes Urzędu Rejestracji
Produktów Leczniczych, Wyrobów Medycznych i Produktów Biobójczych może, w
drodze odstępstwa od ust. 1, wezwać podmiot odpowiedzialny do złożenia planu.
5.
Podmiot odpowiedzialny może wystąpić do Prezesa Urzędu Rejestracji Produktów
Leczniczych, Wyrobów Medycznych i Produktów Biobójczych z wnioskiem o wyznaczenie
terminu do udzielenia odpowiedzi na wezwanie, o którym mowa w ust. 4, w
terminie 30 dni od dnia jego doręczenia.
6.
W przypadku otrzymania wniosku, o którym mowa w ust. 5, Prezes Urzędu Rejestracji
Produktów Leczniczych, Wyrobów Medycznych i Produktów Biobójczych wyznacza
podmiotowi odpowiedzialnemu termin na złożenie pisemnej odpowiedzi.
7.
Po upływie terminu, o którym mowa w ust. 5 albo po upływie terminu do przedstawienia
pisemnej odpowiedzi, albo po otrzymaniu pisemnej odpowiedzi, Prezes Urzędu
Rejestracji Produktów Leczniczych, Wyrobów Medycznych i Produktów Biobójczych
może potwierdzić obowiązek, o którym mowa w ust. 1, albo od niego odstąpić,
przyjmując wyjaśnienia podmiotu odpowiedzialnego. W przypadku potwierdzenia
tego obowiązku Prezes Urzędu Rejestracji Produktów Leczniczych, Wyrobów Medycznych
i Produktów Biobójczych, w drodze decyzji, zobowiązuje podmiot
odpowiedzialny do złożenia planu, wskazując termin na jego złożenie. W
przypadku odstąpienia od konieczności przedstawienia planu, Prezes Urzędu Rejestracji
Produktów Leczniczych, Wyrobów Medycznych i Produktów Biobójczych informuje o
tym pisemnie podmiot odpowiedzialny. 
8.
Podmiot odpowiedzialny po doręczeniu decyzji, o której mowa w ust. 7 zdanie drugie,
składa w wyznaczonym terminie wniosek o dokonanie odpowiedniej zmiany
dokumentacji będącej podstawą wydania pozwolenia, zgodnie z art. 31 ust. 1 ustawy,
o której mowa w art. 1.
 
Art. 13.

1.
Obowiązek, o którym mowa w art. 36g ust. 1 pkt 4 ustawy, o której mowa
w art. 1, w brzmieniu nadanym niniejszą ustawą, stosuje się do pozwoleń na
dopuszczenie do obrotu wydanych przed dniem wejścia w życie niniejszej ustawy
od:
1)   daty
przedłużenia ważności tych pozwoleń albo
2)   dnia
21 lipca 2015 r.
–
w zależności od tego, która z wymienionych okoliczności nastąpi wcześniej.
2.
Przepis ust. 1 stosuje się również do pozwoleń na dopuszczenie do obrotu wydanych
w toku postępowań wszczętych i niezakończonych przed dniem wejścia w życie
niniejszej ustawy.
 
Art. 14.

Wniosek
o przedłużenie okresu ważności pozwolenia na dopuszczenie do obrotu, z wyłączeniem
produktu leczniczego weterynaryjnego, wydanego przed dniem wejścia w życie
niniejszej ustawy, którego termin ważności upływa nie później niż w okresie 9
miesięcy od dnia wejścia w życie niniejszej ustawy, podmiot odpowiedzialny
składa co najmniej na 6 miesięcy przed upływem terminu ważności tego
pozwolenia.
 
Art. 15.

1.
Przed upływem 6 miesięcy od dnia ogłoszenia przez Europejską Agencję Leków
pełnej funkcjonalności bazy EudraVigilance, zgodnie z art. 24 ust. 2 rozporządzenia
(WE) nr 726/2004 Parlamentu Europejskiego i Rady z dnia 31 marca 2004 r.
ustanawiającego wspólnotowe procedury wydawania pozwoleń dla produktów
leczniczych stosowanych u ludzi i do celów weterynaryjnych i nadzoru nad nimi
oraz ustanawiającego Europejską Agencję Leków (Dz. Urz. UE L 136 z 30.04.2004,
str. 1; Dz. Urz. UE Polskie wydanie specjalne, rozdz. 13, t. 34, str. 229),
podmiot odpowiedzialny dokonuje Prezesowi Urzędu Rejestracji Produktów
Leczniczych, Wyrobów Medycznych i Produktów Biobójczych zgłoszeń, o których
mowa w art. 36h ust. 1 ustawy, o której mowa w art. 1.
2.
Przed upływem 12 miesięcy od dnia ogłoszenia przez Europejską Agencję Leków
pełnej funkcjonalności bazy EudraVigilance, zgodnie z art. 24 ust. 2 rozporządzenia,
o którym mowa w ust. 1, podmiot odpowiedzialny przekazuje Prezesowi Urzędu
Rejestracji Produktów Leczniczych, Wyrobów Medycznych i Produktów Biobójczych
raporty, o których mowa w art. 36j ust. 1 ustawy, o której mowa w art. 1. 
 
Art. 16.

1.
Do czasu ustalenia unijnej daty referencyjnej w odniesieniu do produktów leczniczych,
dla których pozwolenie na dopuszczenie do obrotu wydano przed dniem 21 lipca
2012 r. i dla których nie określono częstotliwości przedstawiania raportów
okresowych o bezpieczeństwie stosowania produktów leczniczych jako warunku
wydania pozwolenia, podmiot odpowiedzialny jest obowiązany do przedstawiania
raportów okresowych o bezpieczeństwie stosowania produktów leczniczych:
1)   przynajmniej
co 6 miesięcy, licząc od dnia uzyskania przez dany produkt leczniczy pierwszego
na świecie pozwolenia na dopuszczenie do obrotu do dnia wprowadzenia tego
produktu do obrotu w państwie członkowskim Unii Europejskiej lub państwie
członkowskim Europejskiego Porozumienia o Wolnym Handlu (EFTA) – stronie umowy
o Europejskim Obszarze Gospodarczym;
2)   co
6 miesięcy przez 2 lata, licząc od dnia wprowadzenia produktu leczniczego do
obrotu; 
3)   co
12 miesięcy przez kolejne 2 lata od trzeciego roku, licząc od dnia wprowadzenia
produktu leczniczego do obrotu, a następnie co 3 lata.
2.
Do czasu ustalenia unijnej daty referencyjnej w odniesieniu do produktów leczniczych,
dla których pozwolenie na dopuszczenie do obrotu wydano przed dniem 21 lipca
2012 r. i określono częstotliwość przedstawiania raportów okresowych o bezpieczeństwie
stosowania produktów leczniczych decyzją Komisji Europejskiej, podmiot
odpowiedzialny jest obowiązany do przedstawiania raportów okresowych o
bezpieczeństwie stosowania produktów leczniczych, zgodnie z harmonogramem
określonym w tej decyzji. 
 
Art. 17.

Ustawa
wchodzi w życie po upływie 30 dni od dnia ogłoszenia.
 
 
 
 
                                                                                                             PREZYDENT
RZECZYPOSPOLITEJ POLSKIEJ
 




1) Niniejsza ustawa w
zakresie swojej regulacji wdraża:
1) dyrektywę
Parlamentu Europejskiego i Rady 2010/84/UE z dnia 15 grudnia 2010 r. zmieniającą
– w zakresie nadzoru nad bezpieczeństwem farmakoterapii – dyrektywę 2001/83/WE
w sprawie wspólnotowego kodeksu odnoszącego się do produktów leczniczych
stosowanych u ludzi (Dz. Urz. UE L 348 z 31.12.2010, str. 74);
2) częściowo dyrektywę
2001/83/WE Parlamentu Europejskiego i Rady z dnia 6 listopada 2001 r. w sprawie
wspólnotowego kodeksu odnoszącego się do produktów leczniczych stosowanych u
ludzi (Dz. Urz. WE L 311 z 28.11.2001, str. 67; Dz. Urz. UE Polskie wydanie
specjalne rozdz. 13, t. 27, str. 69).  


2) Niniejszą ustawą
zmienia się ustawy: ustawę z dnia 20 lipca 1950 r. o zawodzie felczera, ustawę
z dnia 19 kwietnia 1991 r. o izbach aptekarskich, ustawę z dnia 5 grudnia
1996 r. o zawodach lekarza i lekarza dentysty, ustawę z dnia 27 lipca 2001 r. o
diagnostyce laboratoryjnej, ustawę z dnia 28 października 2002 r. o
odpowiedzialności podmiotów zbiorowych za czyny zabronione pod groźbą kary,
ustawę z dnia 8 września 2006 r. o Państwowym Ratownictwie Medycznym,
ustawę z dnia 6 listopada 2008 r. o prawach pacjenta i Rzeczniku Praw Pacjenta,
ustawę z dnia 18 marca 2011 r. o Urzędzie Rejestracji Produktów Leczniczych, Wyrobów
Medycznych i Produktów Biobójczych oraz ustawę z dnia 15 lipca 2011 r. o
zawodach pielęgniarki i położnej.


3) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1570, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788 i Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696 oraz z
2012 r. poz. 1342 i 1544.


4) Zmiany tekstu
jednolitego wymienionej ustawy zostały ogłoszone w Dz. U. z 2004 r. Nr 96, poz.
959, Nr 162, poz. 1693 i Nr 172, poz. 1804, z 2005 r. Nr 10, poz. 68, z
2007 r. Nr 171, poz. 1206 oraz z 2009 r. Nr 201, poz. 1540.


5) Zmiany wymienionej
ustawy zostały ogłoszone w Dz. U. z 2002 r. Nr 153, poz. 1271, z 2004 r.
Nr 240, poz. 2407, z 2005 r. Nr 64, poz. 565 i Nr 132, poz. 1110, z 2010 r. Nr
182, poz. 1228, z 2011 r. Nr 204, poz. 1195 oraz z 2012 r. poz. 473 i 908.


6) Zmiany wymienionej
ustawy zostały ogłoszone w Dz. U. z 1997 r. Nr 128, poz. 840, z 1999 r. Nr 64,
poz. 729 i Nr 83, poz. 931, z 2000 r. Nr 48, poz. 548, Nr 93, poz. 1027 i
Nr 116, poz. 1216, z 2001 r. Nr 98, poz. 1071, z 2003 r. Nr 111, poz. 1061, Nr
121, poz. 1142, Nr 179, poz. 1750, Nr 199, poz. 1935 i Nr 228, poz. 2255, z
2004 r. Nr 25, poz. 219, Nr 69, poz. 626, Nr 93, poz. 889 i Nr 243, poz.
2426, z 2005 r. Nr 86, poz. 732, Nr 90, poz. 757, Nr 132, poz. 1109, Nr
163, poz. 1363, Nr 178, poz. 1479 i Nr 180, poz. 1493, z 2006 r. Nr 190,
poz. 1409, Nr 218, poz. 1592 i Nr 226, poz. 1648, z 2007 r. Nr 89, poz.
589, Nr 123, poz. 850, Nr 124, poz. 859 i Nr 192, poz. 1378, z 2008 r. Nr
90, poz. 560, Nr 122, poz. 782, Nr 171, poz. 1056, Nr 173, poz. 1080 i Nr
214, poz. 1344, z 2009 r. Nr 62, poz. 504, Nr 63, poz. 533, Nr 166, poz. 1317,
Nr 168, poz. 1323, Nr 190, poz. 1474, Nr 201, poz. 1540 i Nr 206, poz.
1589, z 2010 r. Nr 7, poz. 46, Nr 40, poz. 227 i 229, Nr 98, poz. 625
i 626, Nr 125, poz. 842, Nr 127, poz. 857, Nr 152, poz. 1018 i 1021, Nr 182,
poz. 1228, Nr 225, poz. 1474 i Nr 240, poz. 1602, z 2011 r. Nr 17,
poz. 78, Nr 24, poz. 130, Nr 39, poz. 202, Nr 48, poz. 245, Nr 72, poz. 381, Nr
94, poz. 549, Nr 117, poz. 678, Nr 133, poz. 767, Nr 160, poz. 964, Nr
191, poz. 1135, Nr 217, poz. 1280, Nr 233, poz. 1381 i Nr 240, poz. 1431,
z 2012 r. poz. 611 oraz z 2013 r. poz. 849, 905 i 1036.


7) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1770, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788, Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696, z 2012 r.
poz. 1342 i 1544 oraz z 2013 r. poz. … .


8) Zmiany tekstu
jednolitego wymienionej ustawy zostały ogłoszone w Dz. U. z 2010 r. Nr 107,
poz. 679, z 2011 r. Nr 113, poz. 657 oraz z 2013 r. poz. 779.


9) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1770, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788, Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696, z 2012 r.
poz. 1342 i 1544 oraz z 2013 r. poz. … .


10) Zmiany tekstu
jednolitego wymienionej ustawy zostały ogłoszone w Dz. U. z 2011 r. Nr 291,
poz. 1707 oraz z 2012 r. poz. 95 i 1456.


11) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1770, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788, Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696, z 2012 r.
poz. 1342 i 1544 oraz z 2013 r. poz. … .


12) Zmiany tekstu
jednolitego wymienionej ustawy zostały ogłoszone w Dz. U. z 2005 r. Nr 119,
poz. 1015, z 2006 r. Nr 117, poz. 790, z 2009 r. Nr 76, poz. 641, z 2011
r. Nr 112, poz. 654 i Nr 113, poz. 657 oraz z 2013 r. poz. 779.


13) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1770, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788, Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696, z 2012 r.
poz. 1342 i 1544 oraz z 2013 r. poz. … .


14) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1770, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788, Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696, z 2012 r.
poz. 1342 i 1544 oraz z 2013 r. poz. … .


15) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1770, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788, Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696, z 2012 r.
poz. 1342 i 1544 oraz z 2013 r. poz. … .


16) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1770, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788, Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696, z 2012 r.
poz. 1342 i 1544 oraz z 2013 r. poz. … .


17) Zmiany wymienionej
ustawy zostały ogłoszone w Dz. U. z 2011 r. Nr 291, poz. 1707, z 2012 r. poz.
1456 oraz z 2013 r. poz. 940. 


18) Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 227,
poz. 1505 i Nr 234, poz. 1770, z 2009 r. Nr 18, poz. 97, Nr 31, poz.
206, Nr 92, poz. 753, Nr 95, poz. 788, Nr 98, poz. 817, z 2010 r. Nr 78,
poz. 513 i Nr 107, poz. 679, z 2011 r. Nr 63, poz. 322, Nr 82, poz. 451, Nr
106, poz. 622, Nr 112, poz. 654, Nr 113, poz. 657 i Nr 122, poz. 696, z 2012 r.
poz. 1342 i 1544 oraz z 2013 r. poz. … .
