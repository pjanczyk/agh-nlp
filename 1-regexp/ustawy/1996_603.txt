



Dz.U. z 2000 r. Nr 22, poz. 270                                    
 
                                       
                                                                               
                                                                               
                                       
                                    USTAWA
                            z dnia 2 marca 2000 r.
                                       
           o zmianie ustawy o pracowniczych programach emerytalnych
                         oraz niektórych innych ustaw
                                       
                                       
                                    Art. 1.
W ustawie z dnia 22 sierpnia 1997 r. o pracowniczych programach emerytalnych
(Dz.U. Nr 139, poz. 932 oraz z 1998 r. Nr 98, poz. 610 i Nr 162, poz. 1118)
wprowadza się następujące zmiany:
1) w art. 2:
   a) w pkt 1 wyraz "menadżerskiego" zastępuje się wyrazem "menedżerskiego", a
     po wyrazach "jeżeli jest ona objęta" dodaje się wyrazy "obowiązkowymi
     ubezpieczeniami emerytalnym i rentowymi z tego tytułu" oraz skreśla się
     wyrazy "ubezpieczeniem społecznym z tego tytułu",
   b) po pkt 6 dodaje się pkt 6a w brzmieniu:
      "6a) grupowe inwestycyjne ubezpieczenie na życie pracowników - rodzaj
         ubezpieczenia w ramach grupy 3 działu I załącznika do ustawy o
         działalności ubezpieczeniowej, z zastrzeżeniem art. 7a,",
   c) pkt 11 i 12 otrzymują brzmienie:
      "11) wypłata transferowa - przeniesienie środków zgromadzonych przez
          uczestnika w ramach pracowniczego programu emerytalnego do zakładu
          ubezpieczeń, towarzystwa ubezpieczeń, funduszu inwestycyjnego lub
          pracowniczego funduszu emerytalnego, gromadzącego środki w ramach
          innego pracowniczego programu emerytalnego w przypadkach, o których
          mowa w art. 28 ust. 1,
      12) zwrot - wycofanie środków zgromadzonych w ramach pracowniczego
         programu emerytalnego, jeżeli nie zachodzą przesłanki do wypłaty bądź
         wypłaty transferowej,",
   d) w pkt 14 na końcu zdania kropkę zastępuje się przecinkiem i dodaje się
     pkt 15 w brzmieniu:
      "15) wynagrodzenie - przychód uczestnika uzyskiwany od pracodawcy
          prowadzącego pracowniczy program emerytalny, stanowiący podstawę
          wymiaru składek na ubezpieczenia emerytalne i rentowe w rozumieniu
          ustawy z dnia 13 października 1998 r. o systemie ubezpieczeń
          społecznych (Dz.U. Nr 137, poz. 887 i Nr 162, poz. 1118 i 1126, z
          1999 r. Nr 26, poz. 228, Nr 60, poz. 636, Nr 72, poz. 802, Nr 78,
          poz. 875 i Nr 110, poz. 1256 oraz z 2000 r. Nr ..., poz. ...), bez
          stosowania ograniczenia, o którym mowa w art. 19 ust. 1 tej ustawy.";
2) w art. 3:
   a) w ust. 1 po wyrazach "bądź statuty pracowniczych funduszy emerytalnych"
     dodaje się wyrazy "a także, z zastrzeżeniem art. 9 ust. 1, umowy o
     wspólnym międzyzakładowym programie emerytalnym" oraz skreśla się wyrazy
     "pracowni-ków wpłacanych przez pracodawcę",
   b) po ust. 2 dodaje się ust. 3 w brzmieniu:
     "3. Przepisu ust. 2 nie stosuje się do podmiotów, które nie zarządzają
       całością środków gromadzonych w ramach programu.";
3) w art. 4 w ust. 4 po wyrazie "ograniczenia," dodaje się wyrazy "którzy
  podlegają obowiązkowym ubezpieczeniom emerytalnemu i rentowym,";
4) w art. 5 ust. 1 otrzymuje brzmienie:
     "1. Prawo do uczestnictwa w pracowniczym programie emerytalnym przysługuje
       pracownikowi, który jest zatrudniony u danego pracodawcy nie krócej niż
       3 miesiące, chyba że zakładowa umowa emerytalna stanowi inaczej.";
5) w art. 6:
   a) w ust. 1 skreśla się wyraz "ponadto", a po wyrazach "uczestnictwa w
     pracowniczym programie emerytalnym" dodaje się wyrazy " ,w dniu złożenia
     wniosku o zarejestrowanie programu,",
   b) skreśla się ust. 2;
6) w art. 7:
   a) ust. 1 otrzymuje brzmienie:
     "1. Pracownicze programy emerytalne mogą być prowadzone, według wyboru
       pracodawców, w jednej z następujących form:
         1) pracowniczego funduszu emerytalnego,
         2) umowy o wnoszenie przez pracodawcę składek pracowników do funduszu
           inwestycyjnego,
         3) umowy grupowego inwestycyjnego ubezpieczenia na życie pracowników
           z zakładem ubezpieczeń,
         4) umowy grupowego inwestycyjnego ubezpieczenia na życie pracowników
           z towarzystwem ubezpieczeń, na podstawie której pracownicy staną
           się jego członkami.",
   b) w ust. 2 wyrazy "dla ubezpieczenia na życie związanego z funduszem
     inwestycyjnym" zastępuje się wyrazami "dla grupowego inwestycyjnego
     ubezpieczenia na życie pracowników" oraz wyrazy "ubezpieczenia na życie
     związanego z funduszem inwestycyjnym" zastępuje się wyrazami "grupowego
     inwestycyjnego ubezpieczenia na życie",
   c) w ust. 3 wyrazy "funduszy i towarzystw emerytalnych" zastępuje się
     wyrazami "towarzystw i funduszy emerytalnych",
   d) po ust. 3 dodaje się ust. 4 w brzmieniu:
     "4. Umowy ubezpieczenia, o których mowa w ust. 1 pkt 3 i 4, nie mogą
       wskazywać pracodawcy jako uposażonego do wypłaty świadczenia, chyba że
       jest on członkiem najbliższej rodziny. Członkami najbliższej rodziny
       są: małżonek, dzieci, rodzice oraz wnuki zmarłego.";
7) po art. 7 dodaje się art. 7a w brzmieniu:
      "Art. 7a. 1. Do działalności zakładów ubezpieczeń i towarzystw
             ubezpieczeń w zakresie zawieranych przez nie w ramach
             pracowniczego programu emerytalnego umów grupowego inwestycyjnego
             ubezpieczenia na życie pracowników stosuje się przepisy ust. 217.

         2. Umowy, o których mowa w art. 7 ust. 2, powinny określać część
           składki, która:
           1)  staje się środkami,
           2) jest przeznaczona na ochronę ubezpieczeniową,
           3) pokrywa koszty zakładu ubezpieczeń lub towarzystwa ubezpieczeń.
         3. Zakład ubezpieczeń i towarzystwo ubezpieczeń są obowiązane do
           dokonywania wyceny aktywów funduszy w ramach pracowniczego programu
           emerytalnego i do ogłaszania wyceny nie rzadziej niż raz w miesiącu
           w dzienniku o zasięgu ogólnopolskim, wraz z danymi pozwalającymi
           uczestnikowi programu na ustalenie wartości przypadającej mu części
           aktywów funduszu.
         4. Zakład ubezpieczeń i towarzystwo ubezpieczeń są obowiązane do
           ogłaszania w dzienniku o zasięgu ogólnopolskim rocznych i
           półrocznych szczegółowych informacji o funduszach tworzonych w
           związku z zawartymi w ramach pracowniczego programu emerytalnego
           umowami grupowego inwestycyjnego ubezpieczenia na życie pracowników.
           Informacja roczna i informacja półroczna powinny być także doręczone
           uczestnikowi na jego żądanie.
         5. Szczegółowy zakres informacji, o których mowa w ust. 4, określi, w
           drodze rozporządzenia, minister właściwy do spraw instytucji
           finansowych.
         6. Zakład ubezpieczeń i towarzystwo ubezpieczeń lokują aktywa
           stanowiące pokrycie funduszy tworzonych w związku z zawartymi w
           ramach pracowniczego programu emerytalnego umowami grupowego
           inwestycyjnego ubezpieczenia na życie pracowników jedynie w:
           1) obligacjach, bonach i innych papierach wartościowych emitowanych
             przez Skarb Państwa albo Narodowy Bank Polski, a także w
             pożyczkach i kredytach udzielonych tym podmiotom,
           2) obligacjach i innych dłużnych papierach wartościowych,
             opiewających na świadczenia pieniężne, gwarantowanych lub
             poręczanych przez Skarb Państwa albo Narodowy Bank Polski, a także
             w depozytach, kredytach i pożyczkach gwarantowanych lub
             poręczanych przez te podmioty,
           3) depozytach bankowych i bankowych papierach wartościowych,
           4) akcjach spółek notowanych na regulowanym rynku giełdowym,
           5) akcjach spółek notowanych na regulowanym rynku pozagiełdowym lub
             spółek nie notowanych na regulowanym rynku giełdowym i na
             regulowanym rynku pozagiełdowym, lecz dopuszczonych do publicznego
             obrotu,
           6) akcjach narodowych funduszy inwestycyjnych,
           7) certyfikatach inwestycyjnych emitowanych przez fundusze
             inwestycyjne zamknięte lub fundusze inwestycyjne mieszane,
           8) jednostkach uczestnictwa zbywanych przez fundusze inwestycyjne
             otwarte i specjalistyczne fundusze inwestycyjne otwarte,
           9) obligacjach i innych dłużnych papierach wartościowych emitowanych
             przez jednostki samorządu terytorialnego, ich związki lub miasto
             Warszawę, które zostały dopuszczone do publicznego obrotu,
          10) obligacjach i innych dłużnych papierach wartościowych emitowanych
            przez jednostki samorządu terytorialnego, ich związki lub miasto
            Warszawę, które nie są dopuszczone do publicznego obrotu,
          11) zabezpieczonych całkowicie obligacjach emitowanych przez podmioty
            inne niż jednostki samorządu terytorialnego, ich związki lub
            miasto Warszawę, które zostały dopuszczone do publicznego obrotu,
          12) zabezpieczonych całkowicie obligacjach emitowanych przez podmioty
            inne niż jednostki samorządu terytorialnego, ich związki lub
            miasto Warszawę, które nie zostały dopuszczone do publicznego
            obrotu,
          13) obligacjach i innych dłużnych papierach wartościowych emitowanych
            przez spółki publiczne, innych niż papiery wartościowe, o których
            mowa w pkt 11 i 12,
          14) listach zastawnych,
          15) innych lokatach, które, w drodze rozporządzenia, może określić
            Rada Ministrów.
         7. Na podstawie ogólnego zezwolenia udzielonego przez ministra
           właściwego do spraw instytucji finansowych, w drodze
           rozporządzenia, i na warunkach określonych w tym zezwoleniu aktywa
           stanowiące fundusze tworzone w związku z zawartymi w ramach
           pracowniczego programu emerytalnego umowami grupowego
           inwestycyjnego ubezpieczenia na życie pracowników mogą być lokowane
           poza granicami kraju w papierach wartościowych emitowanych przez
           spółki notowane na giełdach rynków kapitałowych państw obcych
           będących członkami OECD lub innych państw obcych, które określone
           zostaną w tym zezwoleniu, a także w papierach skarbowych
           emitowanych przez rządy lub banki centralne tych państw oraz
           tytułach uczestnictwa emitowanych przez instytucje wspólnego
           inwestowania mające siedzibę w tych państwach, jeżeli instytucje te
           oferują publicznie tytuły uczestnictwa i umarzają je na żądanie
           uczestnika.
         8. W stosunku do lokat, o których mowa w ust. 7, stosuje się limit
           określony na podstawie art. 63 ust. 4 ustawy o działalności
           ubezpieczeniowej.
         9. Zakład ubezpieczeń i towarzystwo ubezpieczeń nie mogą lokować
           więcej niż 5% wartości aktywów stanowiących fundusze tworzone w
           związku z zawartymi w ramach pracowniczego programu emerytalnego
           umowami grupowego inwestycyjnego ubezpieczenia na życie pracowników
           w papiery wartościowe wyemitowane przez jeden podmiot i w
           wierzytelności wobec tego podmiotu.
         10. Zakład ubezpieczeń i towarzystwo ubezpieczeń mogą lokować do 10%
           wartości aktywów stanowiących fundusze tworzone w związku z
           zawartymi w ramach pracowniczego programu emerytalnego umowami
           grupowego inwestycyjnego ubezpieczenia na życie pracowników w
           papiery wartościowe wyemitowane przez jeden podmiot i w
           wierzytelności wobec tego podmiotu, jeżeli łączna wartość takich
           lokat nie przekroczy 40% wartości funduszu.
         11. Zakład ubezpieczeń i towarzystwo ubezpieczeń mogą lokować do 100%
           wartości aktywów stanowiących fundusze służące gromadzeniu środków
           pracowniczego programu emerytalnego w lokatach określonych w ust. 6
           pkt 8. Do lokat tych nie stosuje się ograniczeń określonych w ust. 9
           i 10.
         12. Ograniczeń, o których mowa w ust. 10, nie stosuje się do lokat w
           papiery wartościowe emitowane lub gwarantowane przez Skarb Państwa
           albo Narodowy Bank Polski oraz do lokat w papiery wartościowe
           emitowane lub gwarantowane przez państwa należące do OECD oraz
           międzynarodowe instytucje finansowe, których członkiem jest
           Rzeczpospolita Polska lub przynajmniej dwa z państw należących do
           OECD, z zastrzeżeniem ust. 8.
         13. Lokaty, o których mowa w ust. 6, dokonywane w papiery wartościowe
           jednego emitenta lub gwarantowane przez jeden podmiot nie mogą
           przewyższać 35% wartości funduszu, chyba że warunki umowy
           ubezpieczenia na to zezwalają i wskazują tego emitenta lub gwaranta.
         14. W przypadku gdy pracowniczy program emerytalny realizowany jest w
           oparciu o umowę ubezpieczenia przewidującą lokowanie 100% środków w
           jednostkach uczestnictwa funduszu, w razie upadłości zakładu
           ubezpieczeń lub towarzystwa ubezpieczeń jednostki te nie wchodzą do
           masy upadłości, a środki zgromadzone przy użyciu takiej formy
           lokaty, o ile nie nastąpi wypłata transferowa, są wypłacane
           uczestnikom programu emerytalnego. Jednostki uczestnictwa nie mogą
           być przedmiotem postępowania układowego prowadzonego w stosunku do
           zakładu ubezpieczeń lub towarzystwa ubezpieczeń, jak również
           egzekucji skierowanej przeciwko nim.
         15. W przypadku nieopłacenia składki ubezpieczenia na życie oraz
           związanego z ryzykiem chorobowym i wypadkowym składka ta nie może
           być potrącana ze środków zgromadzonych  w funduszach tworzonych w
           związku z zawartymi w ramach pracowniczego programu emerytalnego
           umowami grupowego inwestycyjnego ubezpieczenia na życie pracowników.
         16. W przypadku gdy 100% środków, o których mowa w ust. 6, lokowane ma
           być w jednostki uczestnictwa funduszy inwestycyjnych, umowa z
           zakładem ubezpieczeń lub towarzystwem ubezpieczeń oraz zakładowa
           umowa emerytalna powinny określać fundusz inwestycyjny lub fundusze
           inwestycyjne, których jednostki uczestnictwa będą nabywane w ramach
           umowy, a także tryb zmiany funduszu inwestycyjnego.
         17. Oferując produkt określony w art. 7 ust. 1 pkt 3 i 4, zakład
           ubezpieczeń lub towarzystwo ubezpieczeń obowiązane są posługiwać się
           nazwą "grupowe inwestycyjne ubezpieczenie na życie".";
8) w art. 9:
   a) w ust. 1 wyrazy "zabezpieczenia emerytalnego wraz z warunkami, które
     zaoferują zakładowe umowy emerytalne" zastępuje się wyrazami "programu
     wraz z warunkami, które zaoferują w zakładowych umowach emerytalnych",
   b) w ust. 2 kropkę na końcu zdania skreśla się i dodaje się wyrazy "oraz
     art. 14 ust. 3 zdanie drugie.";
9) w art. 10:
   a) w ust. 2 wyrazy "międzyzakładowego programu emerytalnego" zastępuje się
     wyrazami "umowy o wspólnym międzyzakładowym programie emerytalnym",
   b) po ust. 2 dodaje się ust. 3 w brzmieniu:
     "3. W sytuacji przystąpienia do zarejestrowanej umowy o wspólnym
       międzyzakładowym programie emerytalnym w formie pracowniczego funduszu
       emerytalnego, zakładowa umowa emerytalna wskazuje istniejący
       pracowniczy fundusz emerytalny.";
10) w art. 11 w ust. 1 wyraz "zabezpieczenia" zastępuje się wyrazami
  "pracowniczego programu";
11) art. 12 i 13 otrzymują brzmienie:
     "Art. 12. Zakładowa umowa emerytalna jest umową zawieraną przez pracodawcę
           z reprezentacją pracowników.
     Art. 13. Pracownicza umowa emerytalna jest umową zawieraną przez
           dobrowolne przystąpienie pracownika do pracowniczego programu
           emerytalnego.";
12) w art. 14:
   a) ust. 2 otrzymuje brzmienie:
         "2. Zakładowa umowa emerytalna określa w szczególności:
           1) formę pracowniczego programu emerytalnego wraz ze wskazaniem
             funduszu inwestycyjnego lub funduszy inwestycyjnych, zakładu albo
             towarzystwa ubezpieczeń bądź pracowniczego funduszu emerytalnego,
             który będzie gromadził środki finansowe i zarządzał nimi na
             podstawie umowy z pracodawcą,
           2) warunki i tryb przystępowania i występowania z programu,
           3) wysokość składki podstawowej,
           4) minimalną wysokość możliwej do zadeklarowania miesięcznej składki
             dodatkowej,
           5) terminy i sposób deklarowania składek dodatkowych przez
             uczestników oraz terminy naliczania i potrącania tych składek
             przez pracodawcę w celu przelewu na rachunki uczestników,
           6) terminy naliczania oraz przelewu składek podstawowych na rachunki
             uczestników,
           7) warunki gromadzenia i zarządzania środkami przez zakład lub
             towarzystwo ubezpieczeń, fundusz inwestycyjny bądź pracowniczy
             fundusz emerytalny, z którym pracodawca zawarł umowę, a w
             szczególności koszty i opłaty obciążające pracodawcę i uczestnika,
           8) warunki zmiany i wypowiedzenia zakładowej i pracowniczej umowy
             emerytalnej,
           9) przypadki i warunki wypowiedzenia umowy z podmiotem zarządzającym
             środkami,
          10) warunki, terminy, sposób, koszty i opłaty oraz skutki dla
            uprawnień uczestnika wynikające z dokonania wypłaty, wypłaty
            transferowej, przeniesienia środków między funduszami
            inwestycyjnymi oraz zwrotu,
          11) wzór planu emerytalnego,
          12) przypadki i warunki zmiany formy pracowniczego programu
            emerytalnego lub podmiotu zarządzającego środkami.",
   b) w ust. 3:
     - skreśla się wyrazy " , bądź wskazywać istniejący pracowniczy fundusz
       emerytalny i pracownicze towarzystwo emerytalne",
     - dodaje się zdanie drugie w brzmieniu:
        " Zakładowa umowa emerytalna ustalająca realizację programu w formie
         pracowniczego funduszu emerytalnego podlega dołączeniu do wniosku o
         wydanie zezwolenia na utworzenie pracowniczego towarzystwa
         emerytalnego, o którym mowa w ustawie o organizacji i funkcjonowaniu
         funduszy emerytalnych, a w przypadku, o którym mowa w art. 10 ust. 3,
         podlega dołączeniu do wniosku o wydanie zezwolenia na objęcie lub
         nabycie akcji pracowniczego towarzystwa emerytalnego.",
   c) po ust. 4 dodaje się ust. 4a w brzmieniu:
         "4a. W przypadkach i na warunkach określonych w zakładowej umowie
             emerytalnej uczestnik może dokonać zmiany funduszu poprzez
             przeniesienie środków do innego funduszu w ramach jednego
             pracowniczego programu emerytalnego. Przeniesienie środków nie
             jest dokonywane w trybie wypłaty transferowej.",
   d) w ust. 5 skreśla się wyrazy "i poszczególnych form zabezpieczenia
     emerytalnego";
13) w art. 15 w ust. 5 po wyrazach "sądy powszechne" dodaje się wyrazy
  "właściwe dla siedziby pracodawcy";
14) po art. 15 dodaje się art. 15a w brzmieniu:
     "Art. 15a. Umowa z podmiotem zarządzającym środkami powinna określać w
            szczególności:
           1) warunki gromadzenia i zarządzania środkami, w tym koszty i opłaty
             obciążające pracodawcę i uczestnika,
           2) przypadki i warunki wypowiedzenia umowy,
           3) warunki dokonywania wypłaty, zwrotu i wypłaty transferowej.";
15) art. 16 otrzymuje brzmienie:
      "Art. 16. 1. Pracownicza umowa emerytalna jest umową zawieraną po
             złożeniu przez pracownika pisemnej deklaracji dobrowolnego
             uczestnictwa w pracowniczym programie emerytalnym. Pracownicza
             umowa emerytalna jest sporządzana w formie pisemnej i zawiera:
           1) oznaczenie stron umowy,
           2) informacje zgodne z deklaracją, o której mowa w art. 17,
           3) plan emerytalny.
         2. Plan emerytalny określa:
           1) formę pracowniczego programu emerytalnego wraz ze wskazaniem
             funduszu inwestycyjnego, zakładu ubezpieczeń, towarzystwa
             ubezpieczeń bądź pracowniczego funduszu emerytalnego, który będzie
             gromadził środki finansowe i zarządzał nimi na podstawie umowy z
             pracodawcą,
           2) wysokość składki podstawowej,
           3) minimalną wysokość możliwej do zadeklarowania miesięcznej składki
             dodatkowej oraz sposób jej deklarowania,
           4) warunki, w zależności od formy programu:
               a) umowy zawieranej z zakładem ubezpieczeń lub towarzystwem
                 ubezpieczeń,
               b) umowy zawieranej z funduszem inwestycyjnym,
               c) statutu pracowniczego funduszu emerytalnego,
           5) warunki wypłaty, wypłaty transferowej i zwrotu środków
             zgromadzonych na rachunku uczestnika, z podaniem, w zależności od
             formy programu, symulowanego planu wypłat według przewidywanych
             warunków, czasu gromadzenia środków, stopy rentowności i wielkości
             składek oraz kosztów i opłat związanych z prowadzeniem programu, a
             także wskazaniem ryzyka związanego z uczestnictwem w programie,
           6) warunki zmiany lub wypowiedzenia pracowniczej umowy emerytalnej
             oraz ich konsekwencje, w tym finansowe,
           7) informacje obejmujące:
               a) prawa osoby uposażonej i spadkobierców na wypadek śmierci
                 pracownika,
               b) przypadki i konsekwencje likwidacji programu,
               c) możliwość zadysponowania prawami do zgromadzonych środków,
               d) skutki podatkowe wnoszenia składki.
         3. Pracodawca obowiązany jest do informowania uczestników o zmianach
           stanu prawnego w zakresie, o którym mowa w ust. 2 pkt 7.";
16) w art. 17 w ust. 2:
   a) w pkt 1 skreśla się wyrazy "podstawowej lub podstawowej i" a wyrazy "do
     podmiotu zarządzającego środkami" zastępuje się wyrazami "prowadzony przez
     podmiot zarządzający środkami",
   b) w pkt 3 na końcu zdania kropkę zastępuje się przecinkiem i dodaje się pkt
     4 w brzmieniu:
       "4) oświadczenie pracownika, że nie utracił prawa do uczestnictwa w
          pracowniczych programach emerytalnych do dnia złożenia
          oświadczenia.";
17) w art. 18 ust. 1 i 2 otrzymują brzmienie:
     "1. Zakładowa umowa emerytalna może przewidywać dobrowolne wnoszenie przez
       uczestników akcji pracodawcy do pracowniczego funduszu emerytalnego.
     2. Do akcji nabytych od Skarbu Państwa, wnoszonych zgodnie z ust. 1, nie
       stosuje się zakazu zbywania akcji zawartego w przepisach o
       komercjalizacji i prywatyzacji przedsiębiorstw państwowych.";
18) w art. 19:
   a) w ust. 1 wyraz "Pracownik" zastępuje się wyrazem "Uczestnik",
   b) w ust. 2 w zdaniu pierwszym po wyrazach "a pracodawca nie jest
     akcjonariuszem" dodaje się wyraz "towarzystwa",
   c) po ust. 2 dodaje się ust. 3 w brzmieniu:
     "3. W sprawach dotyczących pracowniczego programu emerytalnego pracodawca
       nie może być pełnomocnikiem uczestnika.";
19) w art. 20:
   a) ust. 1 otrzymuje brzmienie:
     "1. Umowa o wspólnym międzyzakładowym programie emerytalnym, zakładowa
       umowa emerytalna, pracownicze umowy emerytalne, umowy z zakładami i
       towarzystwami ubezpieczeń oraz umowy z funduszami inwestycyjnymi stają
       się skuteczne nie wcześniej niż z dniem rejestracji przez Urząd
       Nadzoru.",
   b) w ust. 2 wyrazy "art. 16" zastępuje się wyrazami "art. 15";
20) art. 21 i 22 otrzymują brzmienie:
     "Art. 21. W przypadku gdy uczestnik pracowniczego programu emerytalnego
            przestał spełniać jego warunki, a w szczególności gdy ustało jego
            zatrudnienie u pracodawcy prowadzącego program emerytalny, do czasu
            wypłaty lub wypłaty transferowej środki pozostają na jego rachunku.
       Art. 22. 1. Składkę podstawową finansuje pracodawca, a składkę dodatkową
             uczestnik.
         2. Wysokość składki podstawowej określa się procentowo od
           wynagrodzenia uczestnika.
         3. Pracownik może zadeklarować składkę dodatkową. Wysokość składki
           dodatkowej określa się kwotowo lub procentowo od wynagrodzenia
           uczestnika.
         4. Składka podstawowa nie może być wyższa niż 7% wynagrodzenia
           uczestnika.
         5. Wysokość składki podstawowej określa zakładowa umowa emerytalna, a
           wysokość składki dodatkowej - pracownik w deklaracji uczestnictwa w
           pracowniczym programie emerytalnym.
         6. Składka podstawowa nie jest wliczana do wynagrodzenia stanowiącego
           podstawę ustalenia obowiązkowych składek na ubezpieczenia
           społeczne.
         7. Uczestnik może zmienić wysokość składki dodatkowej, ze skutkiem na
           przyszłość, w formie zmiany deklaracji uczestnictwa w pracowniczym
           programie emerytalnym.
         8. Pracodawca jest obowiązany do terminowego i prawidłowego:
           1) naliczania i odprowadzania składek podstawowych,
           2) naliczania, potrącania i odprowadzania składek dodatkowych.
         9. Składki są odprowadzane na indywidualne rachunki uczestników
           prowadzone przez podmiot zarządzający środkami.
         10. Składki dodatkowe są potrącane z wynagrodzenia uczestnika
           otrzymywanego u pracodawcy prowadzącego pracowniczy program
           emerytalny po opodatkowaniu.
         11. Składkę dodatkową za dany miesiąc potrąca się z wynagrodzenia za
           ten miesiąc, chyba że zakładowa umowa emerytalna stanowi inaczej.
         12. Pracodawca nalicza i pobiera składki:
           1) w odniesieniu do składników wynagrodzenia należnych za okresy nie
             dłuższe niż miesiąc - w terminie wypłaty tych składników
             obowiązującym u pracodawcy, i odprowadza je w okresach
             miesięcznych,
           2) w odniesieniu do składników należnych za okresy dłuższe niż
             miesiąc - w terminie wypłaty tych składników, i odprowadza je
             również w tym terminie.";
21) skreśla się art. 23 i 24;
22) w art. 26:
   a) w ust. 1:
     - w pkt 4 na końcu dodaje się wyrazy "lub przeniesienie środków do innego
       funduszu zarządzanego przez to samo towarzystwo",
     - w pkt 6 skreśla się wyrazy "albo uposażonych wskazanych w umowie
       ubezpieczenia",
   b) w ust. 4 wyrazy "ust. 1 pkt 3" zastępuje się wyrazami "ust. 1 pkt 3-5";
23) w art. 27:
   a) ust. 2 otrzymuje brzmienie:
     "2. W zakresie nie uregulowanym w ustawie zasady obliczania i wypłat
       środków zgromadzonych na rachunkach w pracowniczym funduszu emerytalnym
       regulują przepisy o organizacji i funkcjonowaniu funduszy emerytalnych,
       na rachunkach w funduszach inwestycyjnych - przepisy o funduszach
       inwestycyjnych, a na rachunkach towarzystw bądź zakładów ubezpieczeń przepisy
o działalności ubezpieczeniowej. Szczegółowe zasady określają
       odpowiednio statuty, ogólne warunki ubezpieczenia lub regulaminy.",
   b) w ust. 3 wyrazy "z dnia 2 grudnia 1994 r. - Prawo dewizowe (Dz.U. Nr 136,
     poz. 703, z 1995 r. Nr 132, poz. 641, z 1996 r. Nr 106, poz. 496 i z 1997
     r. Nr 71, poz. 449)" zastępuje się wyrazami "z dnia 18 grudnia 1998 r. Prawo
dewizowe (Dz.U. Nr 160, poz. 1063 oraz z 1999 r. Nr 83, poz. 931)";
24) w art. 28:
   a) ust. 1 otrzymuje brzmienie:
     "1. Wypłata transferowa jest dokonywana do innego pracowniczego programu
       emerytalnego na podstawie dyspozycji pracownika po ustaniu uczestnictwa
       w dotychczasowym programie i przystąpieniu do nowego na skutek zmiany
       pracodawcy, wypowiedzenia udziału w programie przez pracownika bądź
       likwidacji pracowniczego programu emerytalnego, a także zmiany formy
       pracowniczego programu emerytalnego lub podmiotu nim zarządzającego.",
   b) w ust. 2 wyrazy "przetransferować środki" zastępuje się wyrazami "dokonać
     wypłaty transferowej";
25) w art. 29:
   a) ust. 1 otrzymuje brzmienie:
     "1. Zwrot środków zgromadzonych w programie następuje w razie
       wypowiedzenia umowy przez uczestnika w związku z likwidacją programu w
       przypadku, o którym mowa w art. 34 ust. 1 pkt 4, jeżeli nie zachodzą
       przesłanki do wypłaty bądź wypłaty transferowej.",
   b) skreśla się ust. 3;
26) w art. 31 skreśla się ust. 3 i 4;
27) w art. 32 w ust. 1 dodaje się zdanie drugie w brzmieniu:
    "Uczestnik może rozrządzenie zmienić lub odwołać w każdej chwili.";
28) w art. 34:
   a) w ust. 1:
       - pkt 3 otrzymuje brzmienie:
         "3) likwidacji wszystkich funduszy inwestycyjnych, w których
           gromadzone były składki w ramach pracowniczego programu
           emerytalnego,",
       - po pkt 3 dodaje się pkt 3a w brzmieniu:
         "3a) likwidacji pracowniczego funduszu emerytalnego,",
       - w pkt 4 na końcu zdania kropkę zastępuje się przecinkiem i dodaje się
       pkt 5 w brzmieniu:
         "5) wykreślenia programu z rejestru.",
   b) ust. 2 i 3 otrzymują brzmienie:
     "2. Umowy z podmiotami zarządzającymi środkami powinny zapewniać w
       przypadku likwidacji programu utrzymanie środków na rachunkach
       uczestników do czasu ich wypłaty, wypłaty transferowej lub zwrotu.
      3. Pracodawca w przypadku, o którym mowa w ust. 1 pkt 2-3a, ma obowiązek
       zapewnić zawarcie umowy z nowym towarzystwem, zakładem ubezpieczeń lub
       funduszem inwestycyjnym albo wnoszenia składek pracowników do innego
       istniejącego pracowniczego funduszu emerytalnego i zaproponować zmianę
       zakładowej umowy emerytalnej w niezbędnym zakresie.";
29) w art. 35:
   a) ust. 1 otrzymuje brzmienie:
     "1. Do powstania pracowniczego programu emerytalnego konieczne jest
       zawarcie zakładowej umowy emerytalnej, a następnie zawarcie umowy z
       funduszem inwestycyjnym, zakładem ubezpieczeń lub towarzystwem
       ubezpieczeń wzajemnych bądź powstanie towarzystwa emerytalnego i
       pracowniczego funduszu emerytalnego, z zastrzeżeniem art. 10 ust. 3,
       wpis do rejestru prowadzonego przez Urząd Nadzoru.",
   b) w ust. 2 skreśla się wyraz "towarzystwa" i na końcu dodaje się wyrazy "
     ,informacje o stanie zatrudnienia, umocowaniu reprezentacji pracowników do
     zawarcia umowy oraz zaświadczenia o braku zaległości w opłacaniu składek
     na obowiązkowe ubezpieczenia społeczne i braku zaległości podatkowych";
30) w art. 36 w ust. 3 wyraz "pracowniczej" zastępuje się wyrazem "zakładowej";
31) w art. 40:
   a) w ust. 2 wyrazy "Minister Pracy i Polityki Społecznej" zastępuje się
     wyrazami "Minister właściwy do spraw zabezpieczenia społecznego",
   b) po ust. 2 dodaje się ust. 3 w brzmieniu:
     "3. Minister właściwy do spraw zabezpieczenia społecznego określi, w
       drodze rozporządzenia, zasady sporządzania symulowanego planu wypłat, o
       którym mowa w art. 16 ust. 2 pkt 5.";
32) po art. 45a dodaje się art. 45b i 45c w brzmieniu:
   "Art. 45b. 1. Pracodawcy prowadzący dla pracowników grupowe ubezpieczenia na
            życie związane z funduszem inwestycyjnym lub inną formę grupowego
            gromadzenia środków na cele emerytalne, korzystający na mocy
            odrębnych przepisów z prawa do odliczania poniesionych wydatków od
            podstawy wymiaru składki na ubezpieczenia społeczne, mogą
            dostosować istniejące umowy do warunków ustawy i utworzyć
            pracowniczy program emerytalny.
         2. W przypadku, o którym mowa w ust. 1, pracownik może zdecydować o
           kontynuowaniu gromadzenia środków w ramach pracowniczego programu
           emerytalnego
         3. W przypadku, o którym mowa w ust. 2:
           1) środki zgromadzone przed przystąpieniem pracownika do
             pracowniczego programu emerytalnego traktowane są jak środki
             pochodzące ze składki podstawowej w rozumieniu niniejszej ustawy i
             nie są wliczane do podstawy wymiaru składki na ubezpieczenia
             społeczne,
           2) pracodawca nie jest zobowiązany do zwrotu kwot z tytułu
             dokonanych odliczeń na ubezpieczenia społeczne.
      Art. 45c. 1. Przepisy art. 45b stosuje się odpowiednio, jeżeli pracodawca
             i reprezentacja pracowników zrezygnowali z grupowego
             ubezpieczenia na życie związanego z funduszem inwestycyjnym lub z
             innej formy grupowego gromadzenia środków na cele emerytalne oraz
             nadali pracowniczemu programowi emerytalnemu inną formę niż
             dotychczasowa.
         2. W przypadku, o którym mowa w ust. 1, zakład ubezpieczeń,
           towarzystwo ubezpieczeń lub fundusz inwestycyjny są obowiązane, na
           podstawie dyspozycji pracownika, przekazać te środki na jego
           rachunek prowadzony w ramach pracowniczego programu emerytalnego.".
                                    Art. 2.
W ustawie z dnia 28 lipca 1983 r. o podatku od spadku i darowizn (Dz.U. z 1997
r. Nr 16, poz. 89, Nr 137, poz. 926 i Nr 139, poz. 932) wprowadza się
następujące zmiany:
1) w art. 1 w ust. 2 skreśla się wyrazy " , a także nabycie nie należących do
  spadku praw do środków zgromadzonych w pracowniczym funduszu emerytalnym,
  funduszu inwestycyjnym otwartym lub specjalistycznym funduszu inwestycyjnym
  otwartym - w wyniku realizacji pracowniczego programu emerytalnego, na
  podstawie rozrządzenia dokonanego przez uczestnika na wypadek jego śmierci";
2) w art. 3 po pkt 3 dodaje się pkt 4 w brzmieniu:
     "4) nabycie środków z pracowniczego programu emerytalnego na podstawie
       rozrządzenia dokonanego przez uczestnika na wypadek jego śmierci lub w
       drodze spadku.".
       
                                    Art. 3.
W ustawie z dnia 26 lipca 1991 r. o podatku dochodowym od osób fizycznych
(Dz.U. z 1993 r. Nr 90, poz. 416 i Nr 134, poz. 646, z 1994 r. Nr 43, poz. 163,
Nr 90, poz. 419, Nr 113, poz. 547, Nr 123, poz. 602 i Nr 126, poz. 626, z 1995
r. Nr 5, poz. 25 i Nr 133, poz. 654, z 1996 r. Nr 25, poz. 113, Nr 87, poz.
395, Nr 137, poz. 638, Nr 147, poz. 686 i Nr 156, poz. 776, z 1997 r. Nr 28,
poz. 153, Nr 30, poz. 164, Nr 71, poz. 449, Nr 85, poz. 538, Nr 96, poz. 592,
Nr 121, poz. 770, Nr 123, poz. 776, Nr 137, poz. 926, Nr 139, poz. 932, 933 i
934 i Nr 141, poz. 943 i 945, z 1998 r. Nr 66, poz. 430, Nr 74, poz. 471, Nr
108, poz. 685, Nr 117, poz. 756, Nr 137, poz. 887, Nr 144, poz. 930 i Nr 162,
poz. 1121 i 1122 oraz z 1999 r. Nr 62, poz. 689, Nr 72, poz. 801 i Nr 80, poz.
902) w art. 21 w ust. 1 pkt 58 otrzymuje brzmienie:
   "58) wypłaty środków z pracowniczego programu emerytalnego dokonywane na
       rzecz uczestnika lub osób uprawnionych do tych środków w razie śmierci
       uczestnika,".
                                       
                                    Art. 4.
W ustawie z dnia 21 sierpnia 1997 r. - Prawo o publicznym obrocie papierami
wartościowymi (Dz.U. Nr 118, poz. 754 i Nr 141, poz. 945 oraz z 1998 r. Nr 107,
poz. 669 i Nr 113, poz. 715) wprowadza się następujące zmiany:
1) w art. 159 w ust. 1 w pkt 3 po lit. g) dodaje się lit. h) w brzmieniu:
     "h) Urzędu Nadzoru nad Funduszami Emerytalnymi,";
2) w art. 161 po ust. 2 dodaje się ust. 2a w brzmieniu:
     "2a. Na podstawie zawartego porozumienia informacje stanowiące tajemnicę
         zawodową lub informacje poufne Komisja może przekazać, na zasadzie
         wzajemności, Urzędowi Nadzoru nad Funduszami Emerytalnymi.".
     
                                    Art. 5.
1. Pracodawcy prowadzący pracownicze programy emerytalne w dniu wejścia w
  życie niniejszej ustawy dostosują, w terminie 6 miesięcy od dnia wejścia w
  życie ustawy, treść umów stanowiących pracowniczy program emerytalny do
  przepisów niniejszej ustawy.
2. Pracownicze programy emerytalne, które nie zostaną dostosowane zgodnie z
  ust. 1, podlegają wykreśleniu z rejestru przez Urząd Nadzoru.
3. Do postępowań o wpis do rejestru pracowniczego programu emerytalnego
  wszczętych przed dniem wejścia w życie niniejszej ustawy i nie zakończonych
  wydaniem ostatecznej decyzji stosuje się przepisy obowiązujące od dnia
  wejścia w życie niniejszej ustawy, a terminy określone w art. 37 ust. 2
  ustawy, o której mowa w art. 1, biegną od dnia wejścia w życie niniejszej
  ustawy.
                                       
                                    Art. 6.
Minister właściwy do spraw zabezpieczenia społecznego ogłosi w Dzienniku Ustaw
Rzeczypospolistej Polskiej jednolity tekst ustawy o pracowniczych programach
emerytalnych, z uwzględnieniem zmian wynikających z przepisów ogłoszonych przed
dniem wydania jednolitego tekstu.
                                    Art. 7.
Ustawa wchodzi w życie po upływie 14 dni od dnia ogłoszenia.
