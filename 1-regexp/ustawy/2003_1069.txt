



Dz.U. z 2003 r. Nr 113, poz. 1069
                                        
                                        
                                   U S T A W A
                              z dnia 9 maja 2003 r.
                                        
     o zmianie ustawy o ochronie praw lokatorów, mieszkaniowym zasobie gminy
                          i o zmianie Kodeksu cywilnego
                                        
                                     Art. 1.
W ustawie z dnia 21 czerwca 2001 r. o ochronie praw lokatorów, mieszkaniowym
zasobie gminy i o zmianie Kodeksu cywilnego (Dz.U. Nr 71, poz. 733 oraz z 2002
r. Nr 113, poz. 984 i Nr 168, poz. 1383) wprowadza się następujące zmiany:
1) art. 5 otrzymuje brzmienie:
      "Art. 5. 1.  Umowa o odpłatne używanie lokalu może być zawarta na czas
             oznaczony lub nieoznaczony.
         2. Umowa o odpłatne używanie lokalu wchodzącego w skład mieszkaniowego
           zasobu gminy lub innych jednostek samorządu terytorialnego, z
           wyjątkiem lokalu socjalnego lub lokalu związanego ze stosunkiem
           pracy, może być zawarta wyłącznie na czas nieoznaczony, chyba że
           zawarcia umowy na czas oznaczony żąda lokator.
         3.  Właściciel nie może uzależnić zawarcia umowy od złożenia przez
           lokatora żądania, o którym mowa w ust. 2.";
2) w art. 35 ust. 1 otrzymuje brzmienie:
     "1. Osobie, o której mowa w art. 14 ust. 4, przysługuje uprawnienie do
       lokalu socjalnego, jeżeli przed dniem wejścia w życie ustawy została
       objęta orzeczeniem sądowym, chociażby nieprawomocnym, nakazującym
       opróżnienie lokalu, lub ostateczną decyzją administracyjną, o której
       mowa w art. 34, a orzeczenie to lub decyzja nie zostały wykonane przed
       dniem wejścia w życie ustawy.".
     
                                     Art. 2.
Ustawa wchodzi w życie po upływie 14 dni od dnia ogłoszenia.
                                        
