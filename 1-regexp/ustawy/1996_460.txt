



Dz.U. z 1998 r. Nr 137, poz. 887
                                      
                                      
                                      
                                   USTAWA
                       z dnia 13 października 1998 r.
                                      
                     o systemie ubezpieczeń społecznych
                                      
                                      
                                 Rozdział 1
                               Przepisy ogólne
                                      
                                   Art. 1.
Ubezpieczenia społeczne obejmują:
   1) ubezpieczenie emerytalne,
   2) ubezpieczenia rentowe,
   3) ubezpieczenie w razie choroby i macierzyństwa, zwane dalej
     "ubezpieczeniem chorobowym",
   4) ubezpieczenie z tytułu wypadków przy pracy i chorób zawodowych, zwane
     dalej "ubezpieczeniem wypadkowym".
   
                                   Art. 2.
1. Ustawa określa:
   1) zasady podlegania ubezpieczeniom społecznym,
   2) zasady ustalania składek na ubezpieczenia społeczne oraz podstaw ich
     wymiaru,
   3) zasady, tryb i terminy:
     a) zgłoszeń do ubezpieczeń społecznych,
     b) prowadzenia ewidencji ubezpieczonych i płatników składek,
     c) rozliczania składek na ubezpieczenia społeczne oraz zasiłków z
       ubezpieczeń chorobowego i wypadkowego,
     d) opłacania składek na ubezpieczenia społeczne,
   4) zasady prowadzenia kont ubezpieczonych oraz kont płatników składek,
   5) zasady działania Funduszu Ubezpieczeń Społecznych, zwanego dalej "FUS",
   6) organizację, zasady działania i finansowania Zakładu Ubezpieczeń
     Społecznych, zwanego dalej "Zakładem",
   7) zasady działania Funduszu Rezerwy Demograficznej, zwanego dalej "FRD",
     oraz zasady zarządzania tym funduszem,
   8) zasady kontroli wykonywania zadań z zakresu ubezpieczeń społecznych.
2. Rodzaje świadczeń z ubezpieczeń społecznych, warunki nabywania prawa do
  nich oraz zasady i tryb ich przyznawania określają odrębne przepisy.
3. Wypłacalność świadczeń z ubezpieczeń społecznych gwarantowana jest przez
  państwo.
                                   Art. 3.
1. Zadania z zakresu ubezpieczeń społecznych określone ustawą wykonują:
   1) Zakład Ubezpieczeń Społecznych,
   2) otwarte fundusze emerytalne, określone w przepisach o organizacji i
     funkcjonowaniu funduszy emerytalnych,
   3) zakłady emerytalne, określone w przepisach o zakładach emerytalnych,
   4) płatnicy składek.
2. Zadania związane z ustalaniem prawa do świadczeń i ich wysokości oraz
  wypłatą świadczeń z ubezpieczenia chorobowego płatnicy składek wykonują
  odpłatnie. Wynagrodzenia płatników składek określa się jako procent kwoty
  tych świadczeń. Wysokość stopy procentowej oraz tryb rozliczenia tego
  wynagrodzenia określi, w drodze rozporządzenia, minister właściwy do spraw
  zabezpieczenia społecznego. Pozostałe zadania z zakresu ubezpieczeń
  społecznych płatnicy składek są zobowiązani wykonywać nieodpłatnie.
3. Zakres zadań z ubezpieczeń społecznych wykonywanych przez otwarte
  fundusze emerytalne i zakłady emerytalne określają przepisy o organizacji i
  funkcjonowaniu funduszy emerytalnych oraz o zakładach emerytalnych.
                                   Art. 4.
Użyte w ustawie określenia oznaczają:
   1) ubezpieczeni " osoby fizyczne podlegające chociaż jednemu z ubezpieczeń
     społecznych, o których mowa w art. 1,
   2) płatnik składek:
     a) pracodawca - w stosunku do pracowników oraz jednostka organizacyjna
       lub osoba fizyczna pozostająca z inną osobą fizyczną w stosunku
       prawnym uzasadniającym objęcie tej osoby ubezpieczeniami społecznymi,
     b) jednostka wypłacająca świadczenia socjalne i zasiłki socjalne - w
       stosunku do osób pobierających świadczenia socjalne wypłacane w
       okresie urlopu oraz osób pobierających zasiłek socjalny wypłacany na
       czas przekwalifikowania zawodowego i poszukiwania nowego
       zatrudnienia,
     c) podmiot, na rzecz którego wykonywana jest odpłatnie praca w czasie
       odbywania kary pozbawienia wolności lub tymczasowego aresztowania - w
       stosunku do osób, które ją wykonują, na podstawie skierowania do
       pracy,
     d) ubezpieczony wyłącznie zobowiązany do opłacenia składek na własne
       ubezpieczenia społeczne,
     e) Kancelaria Sejmu i Kancelaria Senatu - w stosunku do posłów i
       senatorów,
     f) duchowny diecezjalny albo przełożony domu zakonnego lub klasztoru w
stosunku do członków swych zakonów,
     g) jednostka organizacyjna podległa ministrowi właściwemu do spraw
       obrony narodowej w stosunku do:
        - żołnierzy niezawodowych w służbie czynnej lub osób odbywających
         zastępcze formy służby wojskowej,
        - żołnierzy zawodowych,
     h) jednostka organizacyjna podległa Komendzie Głównej Policji - w
       stosunku do funkcjonariuszy Policji,
     i) jednostka organizacyjna podległa ministrowi właściwemu do spraw
       wewnętrznych - w stosunku do funkcjonariuszy oraz żołnierzy,
     j) jednostka organizacyjna podległa ministrowi właściwemu do spraw
       sprawiedliwości - w stosunku do funkcjonariuszy Służby Więziennej,
     k) ośrodek pomocy społecznej - w stosunku do osób pobierających zasiłki
       stałe lub gwarantowane zasiłki okresowe z pomocy społecznej,
     l) Urząd Ochrony Państwa - w stosunku do funkcjonariuszy Urzędu Ochrony
       Państwa,
     ł) powiatowy urząd pracy - w stosunku do osób pobierających zasiłek dla
       bezrobotnych lub stypendium,
     m) Zakład " w stosunku do osób przebywających na urlopach wychowawczych
       lub pobierających zasiłek macierzyński,
     n) podmiot wypłacający stypendium sportowe - w stosunku do osób
       pobierających te stypendia,
   3) składki " składki na ubezpieczenia społeczne osób wymienionych w pkt 1,
   4) zasiłki " zasiłki i świadczenie rehabilitacyjne z ubezpieczenia
     chorobowego oraz ubezpieczenia wypadkowego,
   5) deklaracja rozliczeniowa " zestawienie informacji o należnych składkach
     na fundusze, na które składki pobiera Zakład, kwot rozliczanych w ciężar
     składek oraz kwot należnych do zapłaty,
   6) imienny raport miesięczny " informacje o osobie  podlegającej
     ubezpieczeniom społecznym przedkładane Zakładowi przez płatnika składek
     za dany miesiąc kalendarzowy,
   7) konto ubezpieczonego " konto, na którym ewidencjonowane są składki oraz
     informacje dotyczące przebiegu ubezpieczeń społecznych danego
     ubezpieczonego,
   8) konto płatnika " konto, na którym ewidencjonowana jest kwota zobowiązań
     z tytułu składek oraz innych składek danego płatnika zbieranych przez
     Zakład, kwoty zapłaconych składek, stan rozliczeń oraz inne informacje
     dotyczące płatnika składek,
   9) przychód " przychody w rozumieniu przepisów o podatku dochodowym od
     osób fizycznych z tytułu: zatrudnienia w ramach stosunku pracy, pracy
     nakładczej, służby, wykonywania mandatu posła lub senatora, wykonywania
     pracy w czasie odbywania kary pozbawienia wolności lub tymczasowego
     aresztowania, pobierania zasiłku dla bezrobotnych i stypendium
     wypłacanych bezrobotnym oraz stypendium sportowego, a także z tytułu
     prowadzenia pozarolniczej działalności oraz umowy agencyjnej lub umowy
     zlecenia, jak również z tytułu współpracy przy tej działalności lub
     współpracy przy wykonywaniu umowy,
  10) przychód z tytułu członkostwa w rolniczej spółdzielni produkcyjnej lub
     spółdzielni kółek rolniczych - przychody z tytułu pracy w spółdzielni i
     z tytułu wytwarzania na jej rzecz produktów rolnych,
  11) otwarty fundusz emerytalny " fundusz wybrany przez ubezpieczonego
     spośród funduszy emerytalnych, o których mowa w przepisach o organizacji
     i funkcjonowaniu funduszy emerytalnych,
  12) zakład emerytalny " wybrany przez ubezpieczonego zakład emerytalny,
     wypłacający emeryturę dożywotnią, działający na podstawie przepisów o
     zakładach emerytalnych.
                                      
                                   Art. 5.
1. Ubezpieczenie społeczne rolników, jeżeli nie podlegają oni obowiązkowi
  ubezpieczeń społecznych na podstawie ustawy, regulują odrębne przepisy.
2. Nie podlegają ubezpieczeniom społecznym określonym w ustawie obywatele
  państw obcych, których pobyt na obszarze Rzeczypospolitej Polskiej nie ma
  charakteru stałego i którzy są zatrudnieni w obcych przedstawicielstwach
  dyplomatycznych, urzędach konsularnych, misjach, misjach specjalnych lub
  instytucjach międzynarodowych, chyba że umowy międzynarodowe stanowią
  inaczej.
                                      
                                 Rozdział 2
                 Zasady podlegania ubezpieczeniom społecznym
                                   Art. 6.
1. Obowiązkowo ubezpieczeniom emerytalnemu i rentowym podlegają, z
  zastrzeżeniem ust. 3 oraz art. 8 i 9, osoby fizyczne, które na obszarze
  Rzeczypospolitej Polskiej są:
   1) pracownikami, z wyłączeniem prokuratorów,
   2) osobami wykonującymi pracę nakładczą,
   3) członkami rolniczych spółdzielni produkcyjnych i spółdzielni kółek
     rolniczych, zwanymi dalej "członkami spółdzielni",
   4) osobami wykonującymi pracę na podstawie umowy agencyjnej lub umowy
     zlecenia, jeżeli zostały zawarte z jednym zleceniodawcą na czas dłuższy
     niż 14 dni, a okres przerwy między nimi wynosi mniej niż 60 dni, zwanymi
     dalej "zleceniobiorcami", oraz osobami z nimi współpracującymi, z
     zastrzeżeniem ust. 4,
   5) osobami prowadzącymi pozarolniczą działalność oraz osobami z nimi
     współpracującymi,
   6) posłami i senatorami pobierającymi uposażenie, zwanymi dalej "posłami i
     senatorami",
   7) osobami pobierającymi stypendium sportowe, zwanymi dalej "stypendystami
     sportowymi",
   8) osobami wykonującymi odpłatnie pracę, na podstawie skierowania do
     pracy, w czasie odbywania kary pozbawienia wolności lub tymczasowego
     aresztowania,
   9) osobami pobierającymi zasiłek dla bezrobotnych oraz absolwentami
     pobierającymi stypendium w okresie odbywania szkolenia lub stażu, na
     które zostali skierowani przez powiatowy urząd pracy, zwanymi dalej
     "bezrobotnymi",
  10) duchownymi,
  11) żołnierzami niezawodowymi w służbie czynnej,
  12) osobami odbywającymi zastępcze formy służby wojskowej,
  13) żołnierzami zawodowymi,
  14) funkcjonariuszami Policji,
  15) funkcjonariuszami Urzędu Ochrony Państwa,
  16) funkcjonariuszami Straży Granicznej,
  17) funkcjonariuszami Państwowej Straży Pożarnej,
  18) funkcjonariuszami Służby Więziennej,
  19) osobami przebywającymi na urlopach wychowawczych lub pobierającymi
     zasiłek macierzyński,
  20) osobami pobierającymi świadczenia socjalne wypłacane w okresie urlopu
     oraz osobami pobierającymi zasiłek socjalny wypłacany na czas
     przekwalifikowania zawodowego i poszukiwania nowego zatrudnienia,
     wynikające z odrębnych przepisów lub układów zbiorowych pracy.
2. Zasady podlegania ubezpieczeniom emerytalnemu i rentowym osób
  pobierających zasiłek stały lub gwarantowany zasiłek okresowy z pomocy
  społecznej regulują odrębne przepisy.
3. Obowiązkowo ubezpieczeniom emerytalnemu i rentowym podlegają osoby
  wymienione w ust. 1 pkt 13-18, które podjęły służbę po dniu wejścia w życie
  ustawy.
4. Osoby, określone w ust. 1 pkt 4 nie podlegają obowiązkowo ubezpieczeniom
  emerytalnemu i rentowym, jeżeli są uczniami szkół ponadpodstawowych lub
  studentami, do ukończenia 26 lat.
                                      
                                      
                                   Art. 7.
Prawo do dobrowolnego objęcia ubezpieczeniami emerytalnym i rentowymi
przysługuje:
   1) małżonkom pracowników skierowanych do pracy w przedstawicielstwach
     dyplomatycznych, urzędach konsularnych, w stałych przedstawicielstwach
     przy Organizacji Narodów Zjednoczonych i w innych misjach specjalnych za
     granicą, w instytutach, ośrodkach informacji i kultury za granicą,
   2) osobom, które z powodu sprawowania opieki nad członkiem rodziny
     spełniającym warunki do przyznania zasiłku pielęgnacyjnego, nie
     podlegają ubezpieczeniom emerytalnemu i rentowym z tytułów, o których
     mowa w art. 6 ust. 1 i 2,
   3) obywatelom polskim wykonującym pracę za granicą w podmiotach
     zagranicznych oraz obywatelom polskim wykonującym pracę w podmiotach
     zagranicznych na terytorium Rzeczypospolitej Polskiej, jeżeli podmioty
     te nie posiadają w Polsce swojej siedziby ani przedstawicielstwa,
   4) studentom oraz  uczestnikom dziennych studiów doktoranckich, jeżeli nie
     podlegają ubezpieczeniom emerytalnemu i rentowym z innego tytułu,
   5) alumnom seminariów duchownych, nowicjuszom, postulantom i juniorystom
     do ukończenia 25 roku życia.
   
                                   Art. 8.
1. Za pracownika uważa się osobę pozostającą w stosunku pracy, z
  zastrzeżeniem ust. 2.
2. Jeżeli pracownik spełnia kryteria określone dla osób współpracujących, o
  których mowa w ust. 11 - dla celów ubezpieczeń społecznych jest traktowany
  jako osoba współpracująca.
3. Za osobę wykonującą pracę nakładczą uważa się osobę zatrudnioną na
  podstawie umowy o pracę nakładczą.
4. Za członka spółdzielni uważa się członka rolniczej spółdzielni
  produkcyjnej, innej spółdzielni zajmującej się produkcją rolną oraz
  spółdzielni kółek rolniczych, zajmujących się produkcją rolną działających
  zgodnie z art. 138-178 oraz art. 180 § 3 ustawy z dnia 16 września 1982 r.
  - Prawo spółdzielcze (Dz.U. z 1995 r. Nr 54, poz. 288 i Nr 133, poz. 654, z
  1996 r. Nr 5, poz. 32, Nr 24, poz. 110 i Nr 43, poz. 189 oraz z 1997 r. Nr
  32, poz. 183, Nr 111, poz. 723 i Nr 121, poz. 769 i 770), który wykonuje
  pracę na rzecz spółdzielni na innej podstawie niż stosunek pracy lub
  wytwarza na jej rzecz produkty rolne w prowadzonym przez siebie
  gospodarstwie.
5. Na równi z członkiem spółdzielni, o którym mowa w ust. 4, traktuje się
  inne osoby, które wykonują pracę w spółdzielni lub w gospodarstwie rolnym
  spółdzielni na innej podstawie niż stosunek pracy, nie będące jej członkami
  i wynagradzane według zasad obowiązujących członków spółdzielni, w tym
  kandydatów na członka spółdzielni.
6. Za osobę prowadzącą pozarolniczą działalność uważa się:
   1) osobę prowadzącą pozarolniczą działalność gospodarczą na podstawie
     przepisów o działalności gospodarczej lub innych przepisów szczególnych,
   2) twórcę i artystę,
   3) osobę wykonującą wolny zawód w rozumieniu przepisów o podatku
     dochodowym od osób fizycznych.
7. Za twórcę, o którym mowa w ust. 6 pkt 2, uważa się osobę, która tworzy
  dzieła w zakresie architektury, architektury wnętrz, architektury
  krajobrazu, urbanistyki, literatury pięknej, sztuk plastycznych, muzyki,
  fotografiki, twórczości audiowizualnej, choreografii i lutnictwa
  artystycznego oraz sztuki ludowej, będące przedmiotem prawa autorskiego.
8. Za artystę, o którym mowa w ust. 6 pkt 2, uważa się osobę wykonującą
  zarobkowo działalność artystyczną w dziedzinie sztuki aktorskiej i
  estradowej, reżyserii teatralnej i estradowej, sztuki tanecznej i cyrkowej
  oraz w dziedzinie dyrygentury, wokalistyki, instrumentalistyki,
  kostiumografii, scenografii a także w dziedzinie produkcji audiowizualnej
  reżyserów, scenarzystów, operatorów obrazu i dźwięku, montażystów i
  kaskaderów.
9. Uznanie działalności za twórczą lub artystyczną i ustalenie daty jej
  rozpoczęcia następuje w formie decyzji Komisji do Spraw Zaopatrzenia
  Emerytalnego Twórców, działającej przy ministrze właściwym do spraw
  kultury.
10. Minister właściwy do spraw kultury w uzgodnieniu z ministrem właściwym do
  spraw zabezpieczenia społecznego powołuje, w drodze rozporządzenia,
  komisję, o której mowa w ust. 9, oraz szczegółowo określa jej zadania a
  także skład i tryb działania.
11. Za osobę współpracującą z osobami prowadzącymi pozarolniczą działalność
  oraz zleceniobiorcami, o której mowa w art. 6 ust. 1 pkt 4 i 5, uważa się
  małżonka, dzieci własne, dzieci drugiego małżonka i dzieci przysposobione,
  rodziców, macochę i ojczyma oraz osoby przysposabiające, jeżeli pozostają z
  nimi we wspólnym gospodarstwie domowym i współpracują przy prowadzeniu tej
  działalności lub wykonywaniu umowy agencyjnej lub umowy zlecenia; nie
  dotyczy to osób, z którymi została zawarta umowa o pracę w celu
  przygotowania zawodowego.
12. Za stypendystę sportowego uważa się osobę pobierającą stypendium
  sportowe, z wyjątkiem osób uczących się lub studiujących, jeśli nie
  podlegają ubezpieczeniom emerytalnemu i rentowym z innego tytułu.
13. Za osobę duchowną uważa się duchownego oraz członków zakonów męskich i
  żeńskich Kościoła Katolickiego, innych kościołów i związków wyznaniowych, z
  wyjątkiem alumnów seminariów duchownych, nowicjuszów, postulantów i
  juniorystów, którzy nie ukończyli 25 roku życia.
14. Na równi z zatrudnieniem na obszarze Rzeczypospolitej Polskiej uważa się
  zatrudnienie obywateli polskich za granicą w polskich przedstawicielstwach
  dyplomatycznych i urzędach konsularnych, w stałych przedstawicielstwach
  przy Organizacji Narodów Zjednoczonych i innych misjach lub misjach
  specjalnych, a także w innych polskich placówkach, instytucjach lub
  przedsiębiorstwach, chyba że umowy międzynarodowe stanowią inaczej.
15. Za osobę w stosunku służby uważa się żołnierzy zawodowych oraz
  funkcjonariuszy:
   1) Policji,
   2) Urzędu Ochrony Państwa,
   3) Straży Granicznej,
   4) Państwowej Straży Pożarnej,
   5) Służby Więziennej.
   
                                   Art. 9.
1. Osoby, o których mowa w art. 6 ust. 1 pkt 1, 3, 10 i 12"18, spełniające
  jednocześnie warunki do objęcia obowiązkowo ubezpieczeniami emerytalnym i
  rentowymi z innych tytułów, są obejmowane ubezpieczeniami tylko z tytułu
  stosunku pracy, członkostwa w spółdzielni lub służby. Mogą one dobrowolnie,
  na swój wniosek, być objęte ubezpieczeniami emerytalnym i rentowymi również
  z innych tytułów.
2. Osoba spełniająca warunki do objęcia obowiązkowo ubezpieczeniami
  emerytalnym i rentowymi z kilku tytułów, o których mowa w art. 6 ust. 1 pkt
  2, 4-6 i 10, jest objęta obowiązkowo ubezpieczeniami z tego tytułu, który
  powstał najwcześniej. Może ona jednak dobrowolnie, na swój wniosek, być
  objęta ubezpieczeniami emerytalnym i rentowymi także z pozostałych,
  wszystkich lub wybranych tytułów lub zmienić tytuł ubezpieczeń, z
  zastrzeżeniem ust. 7.
3. Osoba prowadząca kilka rodzajów działalności pozarolniczej jest objęta
  obowiązkowo ubezpieczeniami emerytalnym i rentowymi z jednego wybranego
  przez siebie rodzaju działalności.
4. Osoby, o których mowa w art. 6 ust. 1 pkt 1, 3 i 13"18, mające ustalone
  prawo do emerytury lub renty, podlegają obowiązkowo ubezpieczeniom
  emerytalnemu i rentowym.
5. Osoby, o których mowa w art. 6, nie wymienione w ust. 4, mające ustalone
  prawo do emerytury lub renty, podlegają dobrowolnie ubezpieczeniom
  emerytalnemu i rentowym.
6. Osoby, o których mowa w art. 6 ust. 1 pkt 8 i 19, podlegają obowiązkowo
  ubezpieczeniom emerytalnemu i rentowym, jeżeli nie mają ustalonego prawa do
  emerytury lub renty i nie mają innych tytułów rodzących obowiązek
  ubezpieczeń społecznych.
7. Duchowni spełniający warunki do objęcia obowiązkowo ubezpieczeniami
  emerytalnym i rentowymi z tytułu prowadzenia pozarolniczej działalności
  gospodarczej podlegają ubezpieczeniom z tytułu tej działalności.
                                  Art. 10.
Osoby objęte obowiązkowo ubezpieczeniami emerytalnym i rentowymi oraz osoby,
o których mowa w art. 7 pkt 3, mogą po ustaniu tych ubezpieczeń kontynuować
je dobrowolnie jednakże wówczas, gdy okres tego ubezpieczenia przekracza 10
lat, nie obowiązuje gwarancja wypłaty minimalnego świadczenia w wypadku gdy
stan własnego konta ubezpieczonego nie będzie go zapewniał.
                                      
                                  Art. 11.
1. Obowiązkowo ubezpieczeniu chorobowemu podlegają osoby wymienione w art. 6
  ust. 1 pkt 1, 3 i 12.
2. Dobrowolnie ubezpieczeniu chorobowemu podlegają na swój wniosek osoby
  objęte obowiązkowo ubezpieczeniami emerytalnym i rentowymi, wymienione w
  art. 6 ust. 1 pkt 2, 4, 5, 8 i 10.
                                      
                                  Art. 12.
1. Obowiązkowo ubezpieczeniu wypadkowemu podlegają, z zastrzeżeniem ust. 2 i
  3, osoby podlegające ubezpieczeniom emerytalnemu i rentowym.
2. Nie podlegają ubezpieczeniu wypadkowemu bezrobotni pobierający zasiłek
  dla bezrobotnych oraz osoby, o których mowa w art. 6 ust. 1 pkt 2, 11 i
  13"20, art. 7 i 10.
3. Nie podlegają ubezpieczeniu wypadkowemu osoby, o których mowa w art. 6
  ust. 1 pkt 4, jeżeli wykonują pracę poza siedzibą lub miejscem prowadzenia
  działalności zleceniodawcy.
                                      
                                  Art. 13.
Obowiązkowo ubezpieczeniom emerytalnemu, rentowym, chorobowemu i wypadkowemu
podlegają osoby fizyczne w następujących okresach:
   1) pracownicy " od dnia nawiązania stosunku pracy do dnia ustania tego
     stosunku,
   2) osoby wykonujące pracę nakładczą oraz zleceniobiorcy " od dnia
     oznaczonego w umowie jako dzień rozpoczęcia jej wykonywania do dnia
     rozwiązania lub wygaśnięcia tej umowy,
   3) członkowie spółdzielni " od dnia rozpoczęcia wykonywania pracy na rzecz
     spółdzielni do dnia zakończenia jej wykonywania,
   4) osoby prowadzące działalność pozarolniczą " od dnia rozpoczęcia
     wykonywania działalności do dnia zaprzestania wykonywania tej
     działalności,
   5) osoby współpracujące " od dnia rozpoczęcia współpracy przy prowadzeniu
     pozarolniczej działalności lub wykonywaniu umowy agencyjnej albo umowy
     zlecenia do dnia zakończenia tej współpracy,
   6) posłowie i senatorowie " od dnia nabycia prawa do uposażenia do dnia
     utraty tego prawa,
   7) stypendyści sportowi " od dnia spełnienia warunków, o których mowa w
     art. 8 ust. 12, do dnia zaprzestania spełniania tych warunków,
   8) osoby wykonujące odpłatnie pracę, na podstawie skierowania do pracy, w
     czasie odbywania kary pozbawienia wolności lub tymczasowego aresztowania
     " od dnia rozpoczęcia wykonywania pracy do dnia zakończenia wykonywania
     tej pracy,
   9) bezrobotni " od dnia nabycia prawa do zasiłku lub stypendium do dnia
     utraty prawa do nich,
  10) duchowni " od dnia przyjęcia do stanu duchownego do dnia wystąpienia z
     tego stanu,
  11) żołnierze niezawodowi w służbie czynnej oraz osoby odbywające zastępcze
     formy służby wojskowej " od dnia powołania lub skierowania do tej służby
     do dnia zwolnienia z tej służby,
  12) osoby, o których mowa w art. 6 ust. 1 pkt 13"18, od dnia nawiązania
     stosunku służbowego do dnia zwolnienia ze służby,
  13) osoby pozostające na urlopach wychowawczych lub pobierające zasiłek
     macierzyński " od dnia spełnienia warunków, o których mowa w art. 9 ust.
     6, do dnia zaprzestania spełniania tych warunków,
  14) osoby, o których mowa w art. 6 ust. 1 pkt 20 - od dnia nabycia prawa do
     świadczenia socjalnego lub zasiłku socjalnego do dnia utraty tego prawa.
                                      
                                  Art. 14.
1 Objęcie dobrowolnie ubezpieczeniami emerytalnym, rentowymi i chorobowym
  następuje od dnia wskazanego we wniosku o objęcie tymi ubezpieczeniami, nie
  wcześniej jednak niż od dnia, w którym wniosek został zgłoszony.
2. Ubezpieczenia emerytalne i rentowe oraz chorobowe, o których mowa w ust.
  1, ustają:
   1) od dnia wskazanego we wniosku o wyłączenie z tych ubezpieczeń, nie
     wcześniej jednak niż od dnia, w którym wniosek został złożony,
   2) z powodu nieopłacenia składek na te ubezpieczenia należnych za jeden
     pełny miesiąc; w uzasadnionych przypadkach, na wniosek zainteresowanego,
     Zakład może przywrócić termin do opłacenia składki,
   3) od dnia ustania tytułu podlegania tym ubezpieczeniom.
3. Za okres opłacania składek uważa się także okres pobierania wynagrodzenia
  za czas niezdolności do pracy wskutek choroby lub odosobnienia w związku z
  chorobą zakaźną oraz zasiłków.
                                      
                                 Rozdział 3
             Zasady ustalania składek na ubezpieczenia społeczne
                                      
                                  Art. 15.
1. Wysokości składek na ubezpieczenia emerytalne, rentowe i chorobowe
  wyrażone są w formie stopy procentowej, jednakowej dla wszystkich
  ubezpieczonych.
2. Stopa procentowa składek na ubezpieczenie wypadkowe jest zróżnicowana dla
  poszczególnych płatników składek i ustalana w zależności od poziomu
  zagrożeń zawodowych i skutków tych zagrożeń.
                                      
                                  Art. 16.
1. Składki na ubezpieczenia emerytalne i rentowe:
   1) pracowników,
   2) osób wykonujących pracę nakładczą,
   3) członków spółdzielni,
   4) zleceniobiorców,
   5) posłów i senatorów,
   6) stypendystów sportowych,
   7) osób wykonujących odpłatnie pracę, na podstawie skierowania do pracy,
     w czasie odbywania kary pozbawienia wolności lub tymczasowego
     aresztowania,
   8) osób współpracujących,
   9) żołnierzy zawodowych,
  10) funkcjonariuszy Policji,
  11) funkcjonariuszy Urzędu Ochrony Państwa,
  12) funkcjonariuszy Straży Granicznej,
  13) funkcjonariuszy Państwowej Straży Pożarnej,
  14) funkcjonariuszy Służby Więziennej
 finansują z własnych środków, w równych częściach, ubezpieczeni i płatnicy
  składek, z zastrzeżeniem ust. 7.
2. Składki na ubezpieczenie chorobowe podlegających temu ubezpieczeniu osób
  wymienionych w ust. 1 pkt 1"4, 7 i 8 finansują w całości, z własnych
  \rodków, sami ubezpieczeni.
3. Składki na ubezpieczenie wypadkowe osób wymienionych w ust. 1 pkt 1 i 38,
osób współpracujących z osobami prowadzącymi pozarolniczą działalność
  oraz bezrobotnych pobierających stypendium finansują w całości, z własnych
  środków, płatnicy składek.
4. Składki na ubezpieczenia emerytalne, rentowe, chorobowe i wypadkowe:
   1) osób prowadzących pozarolniczą działalność,
   2) osób, o których mowa w art. 7 i 10,
   finansują w całości, z własnych środków, sami ubezpieczeni.
5. Składki na ubezpieczenia emerytalne i rentowe żołnierzy niezawodowych w
  służbie czynnej oraz osób odbywających zastępcze formy służby wojskowej
  oraz składki na ubezpieczenie chorobowe i wypadkowe osób odbywających
  zastępcze formy służby wojskowej finansuje w całości minister właściwy do
  spraw obrony narodowej, ze środków będących w jego dyspozycji.
6. Składki na ubezpieczenia emerytalne i rentowe osób pobierających zasiłek
  stały lub gwarantowany zasiłek okresowy z pomocy społecznej finansują w
  całości ośrodki pomocy społecznej.
7. Składki na ubezpieczenia emerytalne i rentowe funkcjonariuszy Policji,
  Straży Granicznej oraz Państwowej Straży Pożarnej pełniących służbę
  kandydacką finansują w całości właściwe komendy główne ze środków będących
  w ich dyspozycji.
8. Składki na ubezpieczenia emerytalne i rentowe osób przebywających na
  urlopach wychowawczych lub pobierających zasiłek macierzyński finansuje w
  całości budżet państwa.
9. Składki na ubezpieczenia emerytalne i rentowe bezrobotnych finansują w
  całości powiatowe urzędy pracy z Funduszu Pracy.
10. Składki na ubezpieczenia emerytalne, rentowe i wypadkowe osób, o których
  mowa w art. 6 ust. 1 pkt 10, finansują:
   1) duchowni " w wysokości 20% składki, oraz Fundusz Kościelny " w
     wysokości 80% składki,
   2) Fundusz Kościelny " w wysokości 100% składki za członków zakonów
     kontemplacyjnych-klauzurowych, misjonarzy w okresach pracy na terenach
     misyjnych.
11. Składki na ubezpieczenie chorobowe duchownych finansują w całości, z
  własnych środków, ubezpieczeni.
12. Składki na ubezpieczenia emerytalne i rentowe osób, o których mowa w art.
  6 ust. 1 pkt 20 i ust. 2, finansuje w całości budżet państwa.
13. Składki na ubezpieczenia społeczne niektórych zatrudnionych osób
  niepełnosprawnych finansowane są zgodnie z art. 25 ustawy z dnia 27
  sierpnia 1997 r. o rehabilitacji zawodowej i społecznej oraz zatrudnieniu
  osób niepełnosprawnych (Dz.U. Nr 123, poz. 776 i Nr 160 poz. 1082 oraz z
  1998 r. Nr 99, poz. 628 i Nr 106, poz. 668).
14. Minister właściwy do spraw zabezpieczenia społecznego w porozumieniu z
  ministrem właściwym do spraw budżetu określi, w drodze rozporządzenia,
  rodzaj dokumentacji będącej podstawą rozliczeń finansowania składek, o
  którym mowa w ust. 13.
                                      
                                  Art. 17.
1. Składki na ubezpieczenia emerytalne, rentowe, wypadkowe oraz chorobowe za
  ubezpieczonych, o których mowa w art. 16 ust. 1"3 i 5"13, obliczają,
  rozliczają i przekazują co miesiąc do Zakładu w całości płatnicy składek.
2. Płatnicy składek, o których mowa w ust. 1, obliczają części składek na
  ubezpieczenia emerytalne i rentowe oraz chorobowe finansowane przez
  ubezpieczonych i po potrąceniu ich ze środków ubezpieczonych przekazują do
  Zakładu.
3. Składki na ubezpieczenia emerytalne, rentowe, chorobowe i wypadkowe
  ubezpieczeni  nie wymienieni w ust. 1 sami obliczają i przekazują co
  miesiąc do Zakładu.
                                      
                                  Art. 18.
1. Podstawę wymiaru składek na ubezpieczenia emerytalne i rentowe
  ubezpieczonych wymienionych w art. 6 ust. 1 pkt 1"3, 8 i pkt 13"18 stanowi
  przychód, o którym mowa w art. 4 pkt 9 i 10, z zastrzeżeniem ust. 2, ust. 4
  pkt 5 i ust. 13.
2. W podstawie wymiaru składek na ubezpieczenia emerytalne i rentowe osób, o
  których mowa w art. 6 ust. 1 pkt 1"3, nie uwzględnia się wynagrodzenia za
  czas niezdolności do pracy wskutek choroby lub odosobnienia w związku z
  chorobą zakaźną oraz zasiłków.
3. Podstawę wymiaru składek na ubezpieczenia emerytalne i rentowe
  zleceniobiorców ustala się zgodnie z ust. 1, jeżeli w umowie agencyjnej lub
  umowie zlecenia określono odpłatność za jej wykonywanie kwotowo albo w
  kwotowej stawce godzinowej lub akordowej.
4. Podstawę wymiaru składek na ubezpieczenia emerytalne i rentowe:
   1) posłów i senatorów - stanowi kwota uposażenia,
   2) stypendystów sportowych - stanowi kwota stypendium,
   3) bezrobotnych " stanowi kwota zasiłku lub stypendium,
   4) osób, o których mowa w art. 6 ust. 1 pkt 20 - stanowi kwota świadczenia
     socjalnego lub zasiłku socjalnego,
   5) żołnierzy niezawodowych w służbie czynnej, z zastrzeżeniem pkt 6, i
     ubezpieczonych odbywających zastępcze formy służby wojskowej a także
     pozostających w służbie kandydackiej funkcjonariuszy Policji, Straży
     Granicznej i Państwowej Straży Pożarnej oraz duchownych " stanowi kwota
     najniższego wynagrodzenia ustalana przez ministra właściwego do spraw
     pracy, na podstawie art. 774 Kodeksu pracy, zwana dalej "kwotą
     najniższego wynagrodzenia",
   6) żołnierzy odbywających nadterminową służbę wojskową - stanowi kwota
     uposażenia
 - łącznie z kosztami uzyskania i kwotą podatku, o których mowa w przepisach
  o podatku dochodowym od osób fizycznych.
5. Podstawę wymiaru składek na ubezpieczenia emerytalne i rentowe osób
  pobierających zasiłek stały lub gwarantowany zasiłek okresowy z pomocy
  społecznej oraz osób przebywających na urlopie wychowawczym stanowi kwota
  najniższego wynagrodzenia.
6. Podstawę wymiaru składek na ubezpieczenia emerytalne i rentowe osób
  pobierających zasiłek macierzyński stanowi kwota tego zasiłku.
7. Podstawę wymiaru składek na ubezpieczenia emerytalne i rentowe
  ubezpieczonych, o których mowa w art. 6 ust. 1 pkt 4 oraz ubezpieczonych
  podlegających dobrowolnie tym ubezpieczeniom, o których mowa w art. 7 i 10,
  stanowi zadeklarowana kwota, nie niższa jednak niż kwota najniższego
  wynagrodzenia, z zastrzeżeniem ust. 3, 9 i 10.
8. Podstawę wymiaru składek na ubezpieczenia emerytalne i rentowe
  ubezpieczonych, o których mowa w art. 6 ust. 1 pkt 5, stanowi zadeklarowana
  kwota, nie niższa jednak niż 60% przeciętnego miesięcznego wynagrodzenia w
  poprzednim kwartale, z zastrzeżeniem ust. 9 i 10. Składka w nowej wysokości
  obowiązuje od trzeciego miesiąca następnego kwartału.
9. Za miesiąc, w którym nastąpiło odpowiednio objęcie ubezpieczeniami
  emerytalnym i rentowymi lub ich ustanie i jeżeli trwały one tylko przez
  część miesiąca, kwotę najniższej podstawy wymiaru składek zmniejsza się
  proporcjonalnie, dzieląc ją przez liczbę dni kalendarzowych tego miesiąca i
  mnożąc przez liczbę dni podlegania ubezpieczeniu.
10. Zasady zmniejszenia najniższej podstawy wymiaru składek, o których mowa w
  ust. 9, stosuje się odpowiednio w przypadku pobierania przez część miesiąca
  zasiłków.
11. Na wniosek ubezpieczonych, o których mowa w art. 6 ust. 1 pkt 10,
  podstawa wymiaru może być wyższa niż określona w ust. 4 pkt 5. Składkę od
  podstawy wymiaru w części przewyższającej kwotę najniższego wynagrodzenia
  finansują duchowni, instytucje diecezjalne lub zakonne.
12. Podstawę wymiaru składki na ubezpieczenia emerytalne, rentowe, chorobowe
  oraz wypadkowe pracowników skierowanych do pracy lub służby w
  przedstawicielstwach dyplomatycznych, urzędach konsularnych, stałych
  przedstawicielstwach przy Organizacji Narodów Zjednoczonych i innych
  misjach specjalnych za granicą stanowi kwota odpowiadająca kwocie
  ekwiwalentu pieniężnego za urlop wypoczynkowy przysługującego na podstawie
  odrębnych przepisów.
13. Za przychód, o którym mowa w ust. 1, w przypadku pracowników, których
  wynagrodzenie finansowane jest ze środków Funduszu Gwarantowanych Świadczeń
  Pracowniczych, rozumie się wynagrodzenie należne pracownikowi za okres,
  którego dotyczy to finansowanie.
                                      
                                  Art. 19.
1. Roczna podstawa wymiaru składek na ubezpieczenia emerytalne i rentowe
  osób, o których mowa w art. 6, 7 i 10, w danym roku kalendarzowym nie może
  być wyższa od kwoty odpowiadającej trzydziestokrotności prognozowanego
  przeciętnego wynagrodzenia miesięcznego w gospodarce narodowej na dany rok
  kalendarzowy, określonego w ustawie budżetowej, ustawie o prowizorium
  budżetowym lub ich projektach, jeżeli odpowiednie ustawy nie zostały
  uchwalone " z zastrzeżeniem ust. 2 i 9.
2. Jeżeli brak jest podstaw, o których mowa w ust. 1, dla ustalenia
  przeciętnego prognozowanego wynagrodzenia miesięcznego w gospodarce
  narodowej, wynagrodzenie to ustala się na podstawie przeciętnego
  miesięcznego wynagrodzenia z trzeciego kwartału roku poprzedniego.
3. Do osiągnięcia kwoty, o której mowa w ust.1, składki na ubezpieczenia
  emerytalne i rentowe oblicza się i przekazuje do Zakładu od podstawy
  wymiaru ustalonej zgodnie z art. 18. Od nadwyżki ponad kwotę, o której mowa
  w ust. 1, nie pobiera się składek na ubezpieczenia emerytalne i rentowe.
4. W przypadku gdy osoba, o której mowa w ust. 1, objęta jest
  ubezpieczeniami emerytalnym i rentowymi z kilku tytułów, o osiągnięciu
  kwoty, o której mowa w ust. 1, Zakład informuje niezwłocznie płatników
  składek i tę osobę za pośrednictwem płatników składek.
5. W przypadku gdy do opłacania składek za osobę, o której mowa w ust. 1,
  zobowiązany jest płatnik oraz z innego tytułu sam ubezpieczony,
  ubezpieczony po przekroczeniu rocznej podstawy wymiaru składek może złożyć
  oświadczenie o zaprzestaniu potrącania składek, zawiadamiając o tym Zakład
  za pośrednictwem płatnika. Za skutki błędnego oświadczenia odpowiada
  ubezpieczony.
6. Zakład dokonuje na bieżąco sprawdzenia wysokości rocznej podstawy wymiaru
  składek na ubezpieczenia emerytalne i rentowe . Jeżeli  roczna podstawa
  wymiaru składek została przekroczona w stosunku do kwoty, o której mowa w
  ust. 1, Zakład zwraca składki obliczone i przekazane od nadwyżki ponad tę
  kwotę. Nie dokonuje się zwrotów składek przekazanych do otwartych funduszy
  emerytalnych.
7. Okres nieopłacania składek na ubezpieczenia emerytalne i rentowe z powodu
  przekroczenia w trakcie roku kalendarzowego kwoty rocznej podstawy wymiaru
  składek, o której mowa w ust. 1, traktuje się jak okres ubezpieczenia w
  rozumieniu przepisów o emeryturach i rentach z FUS.
8. Przepis ust. 7 stosuje się odpowiednio do osób, których podleganie
  ubezpieczeniom emerytalnemu i rentowym w myśl art. 13 i art. 14 ust. 2 w
  danym roku kalendarzowym ustało po opłaceniu składek od rocznej postawy
  wymiaru, o której mowa w ust.1.
9. Przepisu ust. 8 nie stosuje się przy ustalaniu podlegania ubezpieczeniom
  chorobowemu i wypadkowemu.
10. Minister właściwy do spraw zabezpieczenia społecznego ogłasza w Dzienniku
  Urzędowym Rzeczypospolitej Polskiej "Monitor Polski" do końca poprzedniego
  roku kalendarzowego, w drodze obwieszczenia, kwotę ograniczenia rocznej
  podstawy wymiaru składki, o której mowa w ust.1.
                                      
                                  Art. 20.
1. Podstawę wymiaru składek na ubezpieczenie chorobowe oraz ubezpieczenie
  wypadkowe stanowi podstawa wymiaru składek na ubezpieczenie emerytalne i
  rentowe, z zastrzeżeniem ust. 2.
2. Przy ustalaniu podstawy wymiaru składek na ubezpieczenie chorobowe oraz
  ubezpieczenie wypadkowe nie stosuje się ograniczenia, o którym mowa w art.
  19 ust. 1.
                                      
                                  Art. 21.
Minister właściwy do spraw zabezpieczenia społecznego określa, w drodze
rozporządzenia, szczegółowe zasady ustalania podstawy wymiaru składek z
uwzględnieniem ograniczenia, o którym mowa w art. 19 ust. 1, oraz wyłączenia
z podstawy wymiaru składek niektórych rodzajów przychodów.
                                      
                                  Art. 22.
1. Stopy procentowe składek wynoszą:
   1) 19,52% podstawy wymiaru - na ubezpieczenie emerytalne, z zastrzeżeniem
     ust. 3 i 4,
   2) 13,00% podstawy wymiaru - na ubezpieczenia rentowe,
   3) 2,45% podstawy wymiaru - na ubezpieczenie chorobowe,
   4) od 0,40% do 8,12% podstawy wymiaru - na ubezpieczenie wypadkowe.
2. Wysokość stopy procentowej składek na ubezpieczenie wypadkowe, dla
  każdego płatnika składek, określa, z zastrzeżeniem art. 121, na okres nie
  dłuższy niż trzy lata, w formie decyzji Zakład. Zasady różnicowania stopy
  procentowej składek na ubezpieczenie wypadkowe określają przepisy o
  ubezpieczeniu społecznym z tytułu wypadków przy pracy i chorób zawodowych.
3. Część składki na ubezpieczenie emerytalne pochodząca ze składki
  ubezpieczonego, wynosząca 7,3% podstawy wymiaru składki odprowadzana jest
  przez Zakład do wybranego przez ubezpieczonego otwartego funduszu
  emerytalnego, z uwzględnieniem art. 111.
4. Część składki na ubezpieczenie emerytalne, wynosząca 1% podstawy wymiaru
  składki odprowadzana jest przez Zakład do FRD z uwzględnieniem  art. 112
  ust.2.
                                      
                                  Art. 23.
1. Od nie opłaconych w terminie składek należne są od płatnika składek
  odsetki za zwłokę, na zasadach i w wysokości określonych w ustawie z dnia
  29 sierpnia 1997 r. " Ordynacja podatkowa (Dz.U. Nr 137 poz. 926 i Nr 160,
  poz. 1083).
2. Wyegzekwowane odsetki od części składki na ubezpieczenie emerytalne, o
  której mowa w art. 22 ust. 3, są odprowadzane do wybranego przez
  ubezpieczonego otwartego funduszu emerytalnego na jego konto.
3. Składki ściągnięte w trybie przepisów o postępowaniu egzekucyjnym w
  administracji lub egzekucji sądowej oraz składki wpłacone w ramach układu
  ratalnego, z należnymi waloryzacjami, są ewidencjonowane na koncie
  ubezpieczonego, jeżeli konto to nie zostało wcześniej uzupełnione w trybie
  art. 40.
4. Przepisy ust. 2 i 3 stosuje się do składek przekazanych z Funduszu
  Gwarantowanych Świadczeń Pracowniczych.
                                      
                                  Art. 24.
1. W razie nieopłacenia składek lub opłacenia ich w zaniżonej wysokości
  Zakład może wymierzyć płatnikowi składek dodatkową opłatę do wysokości 100%
  nieopłaconych składek. Od decyzji w sprawie wymierzenia dodatkowej opłaty
  przysługuje odwołanie do sądu według zasad określonych w art. 83.
2. Składki oraz odsetki za zwłokę, koszty egzekucyjne, dodatkowa opłata i
  opłata prolongacyjna, zwane dalej "należnościami z tytułu składek", nie
  opłacone w terminie, podlegają ściągnięciu w trybie przepisów o
  postępowaniu egzekucyjnym w administracji lub egzekucji sądowej.
3. Należności z tytułu składek podlegają zaspokojeniu w drodze postępowania
  egzekucyjnego w administracji przed innymi wierzytelnościami, z wyjątkiem
  kosztów egzekucyjnych, należności za pracę, należności alimentacyjnych oraz
  rent z tytułu odszkodowania za wywołanie choroby, niezdolności do pracy,
  kalectwa lub śmierci, jak również kosztów ostatniej choroby i kosztów
  pogrzebu dłużnika, w wysokości odpowiadającej miejscowym zwyczajom.
4. Należności z tytułu składek ulegają przedawnieniu po upływie 5 lat, a w
  przypadku przerwania biegu przedawnienia, o którym mowa w ust. 5, po
  upływie 10 lat licząc od dnia, w którym stały się wymagalne.
5. Bieg przedawnienia przerywa odroczenie terminu opłacenia należności z
  tytułu składek, rozłożenie spłaty tych należności na raty i każda inna
  czynność zmierzająca do ściągnięcia tych należności, jeżeli o czynności tej
  został zawiadomiony dłużnik.
6. Bieg przedawnienia terminów określonych w ust. 4 i 5 ulega zawieszeniu od
  dnia śmierci spadkodawcy do dnia uprawomocnienia się postanowienia sądu o
  stwierdzeniu nabycia spadku, nie dłużej jednak niż do dnia, w którym
  upłynęły 2 lata od śmierci spadkodawcy.
7. Zwrotu od Zakładu nienależnie opłaconych składek nie można dochodzić,
  jeżeli od daty ich opłacenia upłynęło 5 lat.
8. Nienależnie opłacone składki odprowadzone do otwartego funduszu
  emerytalnego podlegają zaliczeniu na poczet przyszłej składki.
9. Odsetki za zwłokę, koszty egzekucyjne oraz dodatkowa opłata finansowane
  są w całości z własnych środków przez płatnika składek.
                                      
                                  Art. 25.
Należności z tytułu składek są wyłączone z postępowania układowego,
określonego prawem o postępowaniu układowym.
                                      
                                  Art. 26.
1. Zakład ma prawo do występowania z wnioskiem o założenie księgi wieczystej
  dla nieruchomości dłużnika zalegającego z opłatą należności z tytułu
  składek także wtedy, gdy dłużnikiem jest państwowa jednostka organizacyjna
  nie będąca jednostką budżetową.
2. Wystawione przez Zakład dokumenty stwierdzające istnienie należności z
  tytułu składek oraz jej wysokość są podstawą wpisu hipoteki do księgi
  wieczystej nieruchomości stanowiącej własność zobowiązanego. Jeżeli
  nieruchomość nie posiada księgi wieczystej, zabezpieczenie jest dokonywane
  przez złożenie tych dokumentów do zbioru dokumentów.
3. Należności z tytułu składek są zabezpieczane hipoteką ustawową na
  wszystkich nieruchomościach dłużnika. Hipoteka powstaje z dniem wydania
  przez Zakład decyzji określającej wysokość należności z tytułu składek.
4. Do hipoteki, o której mowa w ust. 3, stosuje się odpowiednio przepisy
  ustawy " Ordynacja podatkowa dotyczące hipoteki ustawowej.
                                      
                                  Art. 27.
1. Należności z tytułu składek są zabezpieczane ustawowym prawem zastawu na
  ruchomościach i prawach zbywalnych dłużnika.
2. Do zastawu, o którym mowa w ust. 1, stosuje się odpowiednio przepisy
  ustawy " Ordynacja podatkowa, dotyczące zastawów skarbowych.
3. Wypis z rejestru zastawów, o którym mowa w art. 46 § 1 ustawy " Ordynacja
  podatkowa, wydawany jest na wniosek Zakładu nieodpłatnie.
                                      
                                  Art. 28.
1. Należności z tytułu składek mogą być umarzane w całości lub w części
  przez Zakład z uwzględnieniem ust. 2"4.
2. Należności z tytułu składek mogą być umarzane tylko w przypadku ich
  całkowitej nieściągalności.
3. Całkowita nieściągalność, o której mowa w ust. 2, zachodzi gdy:
   1) dłużnik zmarł nie pozostawiając żadnego majątku lub pozostawił
     ruchomości nie podlegające egzekucji na podstawie odrębnych przepisów
     albo pozostawił przedmioty codziennego użytku domowego, których łączna
     wartość nie przekracza kwoty stanowiącej trzykrotność przeciętnego
     wynagrodzenia i jednocześnie nie ma możliwości przeniesienia
     odpowiedzialności na osoby trzecie,
   2) sąd oddalił wniosek o ogłoszenie upadłości dłużnika lub umorzył
     postępowanie upadłościowe z przyczyn, o których mowa w art. 13 oraz w
     art. 218 § 1 pkt 1 i § 2 rozporządzenia Prezydenta Rzeczypospolitej z
     dnia 24 października 1934 r." Prawo upadłościowe (Dz.U. z 1991 r. Nr
     118, poz. 512, z 1994 r. Nr 1, poz. 1, z 1995 r. Nr 85, poz. 426, z 1996
     r. Nr 6, poz. 43, Nr 43, poz. 189, Nr 106 poz. 496 i Nr 149, poz. 703
     oraz z 1997 r. Nr 28, poz. 153, Nr 54, poz. 349, Nr 117, poz. 751, Nr
     121, poz. 770 i Nr 140, poz. 940)
   3) w przypadku dłużników - osób prawnych, nastąpiło wykreślenie dłużnika z
     właściwego rejestru osób prawnych, przy jednoczesnym braku majątku, z
     którego można by egzekwować należność i jednocześnie nie ma możliwości
     przeniesienia odpowiedzialności na osoby trzecie,
   4) nie nastąpiło zaspokojenie należności w zakończonym postępowaniu
     likwidacyjnym,
   5) całkowitą nieściągalność stwierdził urząd skarbowy, właściwy do
     prowadzenia postępowania egzekucyjnego,
   6) jest oczywiste, że w postępowaniu egzekucyjnym nie uzyska się kwot
     przekraczających koszty egzekucji.
4. Umorzenie składek powoduje także umorzenie odsetek za zwłokę, dodatkowej
  opłaty i należnych Zakładowi kosztów egzekucyjnych oraz opłaty
  prolongacyjnej.
                                      
                                  Art. 29.
1. Ze względów gospodarczych lub innych przyczyn zasługujących na
  uwzględnienie, Zakład może na wniosek dłużnika odroczyć termin płatności
  należności z tytułu składek oraz rozłożyć należność na raty, uwzględniając
  możliwości płatnicze dłużnika oraz stan finansów ubezpieczeń społecznych.
  Odroczenie terminu płatności może dotyczyć jedynie należności finansowanej
  przez płatnika składek.
2. Od składek, które rozłożono na raty, nie nalicza się odsetek za zwłokę
  począwszy od daty wpływu wniosku o udzielenie tych ulg.
3. Jeżeli dłużnik nie spłaci w terminie ustalonych przez Zakład rat,
  pozostała kwota staje się natychmiast wymagana wraz z odsetkami za zwłokę
  naliczonymi na zasadach określonych w ustawie " Ordynacja podatkowa.
4. W przypadkach, o których mowa w ust. 1, Zakład ustala opłatę
  prolongacyjną na zasadach i w wysokości przewidzianej w ustawie - Ordynacja
  podatkowa dla podatków stanowiących dochód z budżetu państwa.
                                      
                                  Art. 30.
Do składek finansowanych przez ubezpieczonych nie będących płatnikami składek
nie stosuje się art. 28 i 29.
                                      
                                  Art. 31.
Do należności z tytułu składek stosuje się odpowiednio: art. 26, art. 29 §1 i
2, art. 33 §1-4 i §6-7, art. 51 § 1, art. 55, art. 59 § 1 pkt 1 i 3, art. 60
§1, art. 61 §1, art. 62, art. 72 §1 pkt 1, art. 74 §1 pkt 1, art. 75 §1, art.
76 § 1 pkt 1 lit. c) i e) oraz § 2 i 3, art. 77 § 1, §2 pkt 1 i 2 i § 4, art.
91, art. 93 §1-3, art. 94, art. 97 §1, art. 98 § 1, §2 pkt 1-2 i 4-5 oraz  3,
art. 100 § 1, art. 101 §1 i 3, art. 105 §1-3, art. 106 §1 i 2, art. 107 § 1 i
2 pkt 2 i 4, art. 108 §1 i 3, art. 110 § 1 i 2 pkt 2, art.111 § 1-4 i  5 pkt
1, art. 112 § 1-4, §5 pkt 2 i § 6-9, art. 113 oraz art. 115-119 ustawy "
Ordynacja podatkowa.
                                      
                                  Art. 32.
Do składek na Fundusz Pracy i Fundusz Gwarantowanych Świadczeń Pracowniczych,
na ubezpieczenie zdrowotne oraz wpłat na Państwowy Fundusz Rehabilitacji Osób
Niepełnosprawnych w zakresie: ich poboru, egzekucji, wymierzania odsetek za
zwłokę i dodatkowej opłaty, przepisów karnych, dokonywania zabezpieczeń na
wszystkich nieruchomościach, ruchomościach i prawach zbywalnych dłużnika oraz
stosowania ulg i umorzeń stosuje się odpowiednio przepisy dotyczące składek
na ubezpieczenia społeczne.
                                      
                                 Rozdział 4
    Zgłoszenia do ubezpieczenia, prowadzenie kont i rejestrów oraz zasady
                       rozliczania składek i zasiłków
                                      
                                  Art. 33.
1. Zakład prowadzi:
   1) konta ubezpieczonych, z których każde jest oznaczone numerem
     ewidencyjnym nadanym osobie ubezpieczonej przez Rządowe Centrum
     Informatyczne Powszechnego Elektronicznego Systemu Ewidencji Ludności
     (RCI PESEL),
   2) konta płatników składek, oznaczone numerem identyfikacji podatkowej NIP
     nadanym przez Urząd Skarbowy,
   3) Centralny Rejestr Ubezpieczonych,
   4) Centralny Rejestr Płatników Składek,
   5) Centralny Rejestr Członków Otwartych Funduszy Emerytalnych,
   6) Centralny Rejestr Otrzymujących Emerytury z Zakładów Emerytalnych,
   7) inne rejestry niezbędne do realizacji zadań określonych odrębnymi
     przepisami.
2. Jeżeli osoba ubezpieczona, o której mowa w ust. 1 pkt 1, nie posiada
  numeru PESEL, nie podała go lub podany numer budzi  wątpliwości co do jego
  prawidłowości,  konto ubezpieczonego oznacza się numerem NIP lub serią i
  numerem dowodu osobistego albo paszportu.
3. Przepis ust. 2 stosuje się odpowiednio do płatników składek, z tym że ich
  konta oznacza się: numerem z krajowego rejestru urzędowego podmiotów
  gospodarki narodowej (REGON) lub numerem PESEL bądź serią i numerem dowodu
  osobistego albo paszportu.
4. Zakład jest uprawniony do nieodpłatnego korzystania z:
   1) Centralnej Bazy Danych RCI PESEL,
   2) danych zgromadzonych w Krajowej Ewidencji Podatników na zasadach
     przewidzianych w przepisach o zasadach ewidencji i identyfikacji
     podatników,
   3) danych zgromadzonych w krajowym rejestrze urzędowym podmiotów
     gospodarki narodowej (REGON), prowadzonym przez Prezesa Głównego Urzędu
     Statystycznego.
5. Szczegółowy zakres danych zawartych w rejestrach, o których mowa w ust. 1
  pkt 3-7, określi, w drodze rozporządzenia, minister właściwy do spraw
  zabezpieczenia społecznego uwzględniając w nich również dane dotyczące
  wykształcenia oraz wykonywanego zawodu.
                                      
                                  Art. 34.
1. Zakład zapewnia rzetelność i kompletność informacji gromadzonych na
  kontach ubezpieczonych i na kontach płatników składek w sposób uregulowany
  niniejszą ustawą.
2. Informacje zawarte na koncie ubezpieczonego i koncie płatnika składek
  prowadzonych w formie elektronicznej, które przekazane zostały w postaci
  dokumentu pisemnego albo elektronicznego, są środkiem dowodowym w
  postępowaniu administracyjnym i sądowym z zakresu ubezpieczeń społecznych.
3. Do informacji zawartych na kontach ubezpieczonych i kontach płatników
  składek oraz danych źródłowych będących podstawą zapisów na tych kontach
  stosuje się przepisy o ochronie danych osobowych.
4. Wykorzystywanie danych osobowych i innych informacji zgromadzonych na
  kontach ubezpieczonych dopuszczalne jest jedynie w przypadkach określonych
  w ustawie.
                                  Art. 35.
Ubezpieczeni i płatnicy składek są zobowiązani podawać nadane im numery, o
których mowa w art. 33 ust. 1 pkt 1 i 2, ust. 2 i 3, na wszystkich
dokumentach związanych z ubezpieczeniami społecznymi, w tym z rozliczaniem i
opłacaniem składek oraz przyznawaniem i wypłatą świadczeń określonych
odrębnymi przepisami.
                                      
                                  Art. 36.
1. Każda osoba objęta obowiązkowo ubezpieczeniami emerytalnym i rentowymi
  podlega zgłoszeniu do ubezpieczeń społecznych.
2. Obowiązek zgłoszenia do ubezpieczeń społecznych osób określonych w art. 6
  ust. 1 pkt 1"4, 6"9, 11"18, 20 i ust. 2, duchownych będących członkami
  zakonów lub klasztorów oraz osób współpracujących, o których mowa w art. 8
  ust. 11, należy do płatnika składek.
3. Obowiązek zgłoszenia do ubezpieczeń społecznych osób, o których mowa w
  art. 6 ust. 1 pkt 5, 10 i 19, z zastrzeżeniem ust. 2, należy do tych osób.
4. Zgłoszeń, o których mowa w ust. 2 i 3, dokonuje się w terminie 7 dni od
  daty powstania obowiązku ubezpieczenia, z zastrzeżeniem ust. 5.
5. Osoby, które obejmowane są ubezpieczeniami społecznymi na zasadach
  dobrowolności, z wyłączeniem osób, które zamierzają kontynuować
  ubezpieczenia emerytalne i rentowe, zgłaszają wniosek o objęcie
  ubezpieczeniem w terminie przez nie wybranym. Przepisy ust. 2 i 3 stosuje
  się odpowiednio.
6. Osoby, które zamierzają kontynuować ubezpieczenia emerytalne i rentowe,
  zgłaszają wniosek o objęcie tymi ubezpieczeniami w terminie 30 dni od
  ustania ubezpieczeń społecznych.
7. Prawdziwość danych zawartych w zgłoszeniu do ubezpieczeń społecznych
  osoba zgłaszana potwierdza własnoręcznym podpisem.
8. W przypadku przekazywania do Zakładu zgłoszeń do ubezpieczeń społecznych
  w postaci dokumentu elektronicznego, zgłoszenie w postaci dokumentu
  pisemnego z własnoręcznym podpisem osoby zgłaszanej płatnik przechowuje
  przez okres 5 lat.
9. Zgłoszeń do ubezpieczeń społecznych według ustalonego wzoru dokonuje się
  w jednostce organizacyjnej Zakładu. Na podstawie pierwszego zgłoszenia do
  ubezpieczeń społecznych zakładane jest konto, o którym mowa w art. 33 ust.
  1 pkt 1.
10. Zgłoszenie do ubezpieczeń społecznych zawiera w szczególności następujące
  dane dotyczące osoby zgłaszanej: PESEL, NIP lub inny numer, o którym mowa w
  art. 33 ust. 2, nazwisko, imię pierwsze i drugie, datę urodzenia, nazwisko
  rodowe, obywatelstwo i płeć, w przypadku cudzoziemca - posiadanie karty
  stałego lub czasowego pobytu wydanej w związku z udzieleniem statusu
  uchodźcy, tytuł ubezpieczenia, wymiar czasu pracy, stopień pokrewieństwa
  lub powinowactwa oraz pozostawanie we wspólnym gospodarstwie domowym z
  pracodawcą, zleceniodawcą, osobą prowadzącą pozarolniczą działalność,
  stopień niepełnosprawności, stopień niezdolności do pracy, wykonywanie
  pracy w szczególnych warunkach lub w szczególnym charakterze, posiadanie
  ustalonego prawa do emerytury lub renty, adres zameldowania na stałe
  miejsce pobytu, adres zamieszkania, jeżeli jest inny niż adres zameldowania
  na stałe miejsce pobytu, adres do korespondencji, jeżeli jest inny niż
  adres zameldowania na stałe miejsce pobytu i adres zamieszkania.
11. Każda osoba, w stosunku do której wygasł tytuł do ubezpieczeń społecznych
  podlega wyrejestrowaniu z tych ubezpieczeń. Zgłoszenie wyrejestrowania
  płatnik składek jest zobowiązany złożyć w terminie 7 dni od daty
  zaistnienia tego faktu. Przepisy ust. 2-3 i 9 stosuje się odpowiednio.
                                      
                                  Art. 37.
1. W przypadku niedokonania zgłoszenia do ubezpieczeń społecznych w myśl
  art. 36 ust. 2"4 zgłoszenia dokonuje z urzędu Zakład.
2. Organy właściwe do wydawania uprawnień na prowadzenie działalności
  pozarolniczej, o której mowa w art. 8 ust. 6, przekazują jednostce
  organizacyjnej Zakładu kopie uprawnień udzielonych osobom fizycznym i
  jednostkom organizacyjnym nie posiadającym osobowości prawnej, jak również
  kopie decyzji cofających te uprawnienia, jeżeli nie mają one obowiązku
  uzyskiwania wpisu do krajowego rejestru urzędowego podmiotów gospodarki
  narodowej REGON.
                                      
                                  Art. 38.
1. W razie sporu dotyczącego obowiązku ubezpieczeń społecznych Zakład wydaje
  decyzję osobie zainteresowanej oraz płatnikowi składek .
2. Zakład wydaje również decyzję o objęciu ubezpieczeniami społecznymi w
  razie gdy zgłoszenie do ubezpieczeń społecznych nastąpiło przez Zakład.
                                      
                                  Art. 39.
1. Nie później niż w terminie, o którym mowa w art. 36 ust. 4, ubezpieczony
  jest zobowiązany do zawarcia umowy z otwartym funduszem emerytalnym, z
  zastrzeżeniem art. 111.
2. W przypadku gdy ubezpieczony nie dopełni obowiązku określonego w ust. 1,
  w ciągu 14 dni od dnia powstania obowiązku ubezpieczenia, Zakład wzywa
  ubezpieczonego na piśmie do zawarcia umowy z otwartym funduszem emerytalnym
  nie później niż do przedostatniego dnia roboczego danego kwartału. Jeżeli
  od daty otrzymania wezwania do przedostatniego dnia roboczego danego
  kwartału jest mniej niż 30 dni, termin, o którym mowa, mija w przedostatnim
  dniu następnego kwartału kalendarzowego. Jeżeli ubezpieczony nie dopełni
  obowiązku zawarcia umowy w tych terminach, Zakład wyznacza otwarty funduszu
  emerytalny w drodze losowania.
3. Zakład przeprowadza losowanie, o którym mowa w ust. 2, w ostatnim dniu
  roboczym każdego kwartału kalendarzowego, przy czym liczba ubezpieczonych
  uzyskujących członkostwo w poszczególnych otwartych funduszach, określanych
  w wyniku losowania, powinna być proporcjonalna do liczby członków tych
  funduszy na koniec kwartału poprzedzającego kwartał, w którym
  przeprowadzane jest losowanie.
4. Do dnia przeprowadzenia losowania o którym mowa w ust. 2 i 3, część
  składki, o której mowa w art. 22 ust. 3, jest zdeponowana na odrębnym
  rachunku prowadzonym przez Zakład. Nominalną wartość składki przekazuje się
  na rachunek ubezpieczonego w wylosowanym otwartym funduszu emerytalnym.
5. Minister właściwy do spraw zabezpieczenia społecznego określi, w drodze
  rozporządzenia, szczegółowe zasady przeprowadzania przez Zakład losowania,
  o którym mowa w ust. 2 i 3.
                                      
                                  Art. 40.
1. Na koncie ubezpieczonego gromadzi się informacje o wysokości wpłaconych i
  zwaloryzowanych składek na ubezpieczenie emerytalne, po odprowadzeniu
  składki na otwarte fundusze emerytalne.
2. Na koncie ubezpieczonego ewidencjonuje się informacje:
   1) wymienione w drukach: zgłoszenia do ubezpieczeń społecznych, imiennym
     raporcie miesięcznym i w deklaracji rozliczeniowej,
   2) o członkostwie w otwartym funduszu emerytalnym i o terminach
     przekazania składek do tego funduszu,
   3) o członkostwie w kasie chorych i o terminach przekazania składek do tej
     kasy,
   4) o wysokości należnych i wpłaconych składek na ubezpieczenia emerytalne,
     rentowe, chorobowe, wypadkowe i zdrowotne oraz o wysokości należnej i
     odprowadzonej składki na otwarty fundusz emerytalny,
   5) o faktach pozaubezpieczeniowych, mających wpływ na prawo do świadczeń z
     ubezpieczeń społecznych i na ich wysokość,
   6) o wysokości emerytury dożywotniej wypłacanej przez zakład emerytalny,
   7) niezbędne do przyznania i wypłaty świadczeń z ubezpieczeń społecznych,
     a także świadczeń finansowanych z budżetu państwa oraz o dokonanych
     wypłatach,
   8) niezbędne do ustalenia kapitału początkowego,
   9) o kapitale początkowym oraz zwaloryzowanym kapitale początkowym,
  10) niezbędne do realizacji przez Zakład zadań zleconych na podstawie
     odrębnych przepisów.
3. Ubezpieczony, który w ciągu 3 miesięcy od otrzymania wynagrodzenia
  stwierdził, że płatnik składki nie płacił należnej składki na ubezpieczenie
  emerytalne, może wystąpić z wnioskiem o uzupełnienie tej składki.
4. Zakład na wniosek ubezpieczonego, o którym mowa w ust. 3, dokonuje na
  koncie ubezpieczonego uzupełnienia kwoty składek na ubezpieczenie
  emerytalne do wysokości składek należnych wraz z waloryzacją.
5. W przypadku gdy Zakład stwierdzi, że od 6 miesięcy składka na
  ubezpieczenie emerytalne jest nieopłacona, bądź wpłacona w wysokości
  niższej niż należna, powinien niezwłocznie zawiadomić ubezpieczonego.
6. Ubezpieczony w terminie 2 miesięcy od otrzymania zawiadomienia, o którym
  mowa w ust. 5, powinien wystąpić z wnioskiem o uzupełnienie składki.
7. Zakład na wniosek ubezpieczonego, o którym mowa w ust. 6, dokonuje na
  koncie ubezpieczonego uzupełnienia kwoty składek na ubezpieczenie
  emerytalne do wysokości składek należnych od ubezpieczonego wraz z
  waloryzacją.
8. Zakład może odmówić uzupełnienia kwoty składki, o której mowa w ust. 4 i
  7, w razie współdziałania ubezpieczonego z płatnikiem składek w celu
  uniknięcia obowiązku opłacania składek.
9. Zakład uzupełnia konto ubezpieczonego z urzędu, jeżeli nieopłacenie
  składki na ubezpieczenie emerytalne było wynikiem umorzenia należności, o
  którym mowa w art. 28, z uwzględnieniem art. 30 lub przedawnienia, o którym
  mowa w art. 24, jeżeli konto ubezpieczonego nie zostało wcześniej
  uzupełnione.
10. Przepisów ust. 3-9 nie stosuje się do ubezpieczonych, którzy opłacają
  składki na ubezpieczenie emerytalne w całości z własnych środków.
                                      
                                  Art. 41.
1. Płatnik składek przekazuje do Zakładu imienne raporty miesięczne, po
  upływie każdego miesiąca kalendarzowego, w terminie ustalonym dla
  rozliczania składek.
2. Jeżeli obowiązek ubezpieczeń społecznych wygasł w ciągu miesiąca
  kalendarzowego, płatnik składek przekazuje do Zakładu raport, o którym mowa
  w ust. 1, za okres ubezpieczenia w danym miesiącu, w terminie 7 dni od
  zaistnienia tego faktu.
3. Imienny raport miesięczny zawiera informacje dotyczące płatnika składek
  określone w art. 43 ust. 4 i 5,  miesiąc i rok, których raport dotyczy,
  oraz:
   1) numery identyfikacyjne ubezpieczonego (PESEL, NIP lub inny numer, o
     którym mowa w art. 33 ust. 2),
   2) nazwisko i imię,
   3) wymiar czasu pracy,
   4) zestawienie należnych składek na ubezpieczenia społeczne w podziale na
     ubezpieczenie: emerytalne, rentowe, chorobowe i wypadkowe, zawierające
     dane o:
     a) tytule ubezpieczenia,
     b) podstawie wymiaru składek,
     c) kwocie składki w podziale na należną od ubezpieczonego i płatnika
       składek,
     d) kwocie obniżenia podstawy wymiaru składek na ubezpieczenie
       emerytalne, rentowe, chorobowe i wypadkowe wynikającego z ustawy z
       dnia 22 sierpnia 1997 r. o pracowniczych programach emerytalnych
       (Dz.U. Nr 139, poz. 932 oraz z 1998 r. Nr 98, poz. 610),
   5) podstawę wymiaru i kwotę składki na ubezpieczenie zdrowotne,
   6) informacje niezbędne do uznania okresów pracy za okresy pracy
     górniczej,
   7) rodzaje i okresy przerw w opłacaniu składek na ubezpieczenia społeczne,
   8) informacje o wypłaconych zasiłkach oraz wynagrodzeniach z tytułu
     niezdolności do pracy wypłaconych na podstawie Kodeksu pracy oraz o
     zasiłkach finansowanych z budżetu państwa,
   9) oświadczenie płatnika składek, że dane zawarte w raporcie są zgodne ze
     stanem faktycznym, potwierdzone podpisem płatnika składek lub osoby
     przez niego upoważnionej.
4. Imienny raport miesięczny zawiera również zestawienie wypłaconych
  składników wynagrodzenia w zakresie niezbędnym do określenia wysokości
  zasiłków oraz datę sporządzenia raportu miesięcznego, podpis płatnika
  składek albo osoby przez niego upoważnionej.
5. Imienne raporty miesięczne mogą zawierać informacje o złożeniu przez
  ubezpieczonego zawiadomienia o przekroczeniu rocznej podstawy wymiaru
  składek na ubezpieczenia emerytalne i rentowe, o którym mowa w art. 19 ust.
  5.
6. Płatnik składek zobowiązany jest do złożenia imiennego raportu
  miesięcznego korygującego, w formie nowego dokumentu zawierającego
  wszystkie dane określone w ust. 3-5, z uwzględnieniem zaistniałych zmian, w
  każdym przypadku, gdy po złożeniu imiennego raportu miesięcznego:
   1) występuje konieczność korekty danych wykazanych w imiennym raporcie
     miesięcznym w związku z wydaniem decyzji, o której mowa w art. 38,
   2) zachodzą okoliczności, o których mowa w art. 42,
   3) nieprawidłowości w opłacaniu składek ustalił w drodze kontroli Zakład.
7. Imienny raport miesięczny korygujący w przypadkach, o których mowa w ust.
  6 pkt 1 i 2, płatnik przekazuje w terminie 7 dni odpowiednio od daty
  wystąpienia tych okoliczności lub otrzymania decyzji; w przypadku, o którym
  mowa w ust. 6 pkt 3 - w terminie 30 dni od otrzymania ustaleń kontroli.
8. Informacje zawarte w raportach, o których mowa w ust. 1-6, płatnik
  składek przekazuje ubezpieczonemu na piśmie w celu ich weryfikacji.
9. Przepisy ust. 1-8 stosuje się odpowiednio do składek na ubezpieczenia
  zdrowotne, z zastrzeżeniem ust. 10.
10. W przypadku pobierania składek na ubezpieczenie zdrowotne z emerytur i
  rent płatnik składek przekazuje co miesiąc emerytowi lub renciście
  informację o pobranej składce na dowodzie potwierdzającym kwotę przekazanej
  emerytury lub renty.
11. Ubezpieczony zgłasza na piśmie lub do protokołu do płatnika składek
  wniosek o sprostowanie informacji zawartych w imiennym raporcie miesięcznym
  w terminie 3 miesięcy od otrzymania informacji, o których mowa w ust. 8,
  jeżeli, jego zdaniem, nie są one zgodne ze stanem faktycznym. O fakcie tym
  informuje Zakład. W razie nie uwzględnienia przez płatnika składek
  reklamacji w terminie jednego miesiąca od daty jej wpływu, na wniosek
  ubezpieczonego, Zakład po przeprowadzeniu postępowania wyjaśniającego
  wydaje decyzję.
12. Jeżeli ubezpieczony nie zakwestionuje informacji zawartych w imiennym
  raporcie miesięcznym w terminie określonym w ust. 11, to informacje te
  uznaje się za zgodne ze stanem faktycznym, chyba że informacje dotyczące
  okresu objętego raportem zakwestionuje Zakład, wydając decyzję.
13. Jeżeli Zakład zakwestionuje i zmieni informacje przekazane przez płatnika
  składek, zawiadamia o tym ubezpieczonego i płatnika składek. Jeżeli w
  terminie określonym w ust. 11 osoba ubezpieczona i płatnik składek nie
  złożą wniosku o zmianę stanowiska Zakładu, informacje uznane przez Zakład
  traktuje się jako prawdziwe. W razie złożenia takiego wniosku, Zakład po
  przeprowadzeniu postępowania wyjaśniającego wydaje decyzję.
14. Przepisy ust. 11-13 mają zastosowanie do raportów, o których mowa w ust.
  6.
                                  Art. 42.
O wszelkich zmianach w stosunku do danych wykazanych w zgłoszeniu, o którym
mowa w art. 36, oraz w raportach, o których mowa w art. 41, płatnik składek
zawiadamia Zakład w terminie 7 dni od daty zaistnienia tych zmian.
                                      
                                  Art. 43.
1. Płatnicy składek są zobowiązani do złożenia druku - zgłoszenie płatnika
  składek w Zakładzie w terminie 7 dni od:
   1) daty zatrudnienia pierwszego pracownika lub powstania stosunku prawnego
     uzasadniającego objęcie ubezpieczeniami emerytalnym i rentowymi
     pierwszej osoby,
   2) daty powstania obowiązku ubezpieczeń emerytalnego i rentowych dla
     ubezpieczonych wyłącznie zobowiązanych do płacenia składek na własne
     ubezpieczenie albo składek na ubezpieczenie osób z nimi
     współpracujących.
2. Osoby, o których mowa w art. 6 ust. 1 pkt 10, oraz osoby podlegające
  dobrowolnie ubezpieczeniom emerytalnemu i rentowym, z wyłączeniem osób
  wymienionych w art. 6 ust. 1 pkt 5, wyłącznie zobowiązane do opłacania
  składek na własne ubezpieczenia, dokonują zgłoszenia płatnika składek
  łącznie ze zgłoszeniem do ubezpieczeń społecznych.
3. Zgłoszenia według ustalonego wzoru płatnicy składek dokonują w jednostce
  organizacyjnej Zakładu.
4. Zgłoszenie płatnika składek - osoby fizycznej zawiera w szczególności
  następujące dane: NIP, REGON, PESEL lub inny numer, który zapewnia
  prawidłową identyfikację, nazwisko, imię pierwsze i drugie, datę i miejsce
  urodzenia, obywatelstwo, rodzaj i numer uprawnienia, na podstawie którego
  prowadzona jest pozarolnicza działalność, nazwę organu wydającego
  uprawnienie oraz datę jego wydania, datę rozpoczęcia wykonywania
  pozarolniczej działalności, nazwę skróconą firmy, pod którą prowadzona jest
  pozarolnicza działalność, datę powstania obowiązku opłacania składek na
  ubezpieczenia społeczne, wykaz rachunków bankowych, posiadanie statusu
  zakładu pracy chronionej lub aktywności zawodowej, adres siedziby, adres
  zamieszkania, jeżeli jest inny niż adres siedziby, adres do korespondencji,
  adres prowadzenia działalności.
5. Zgłoszenie płatnika składek - osoby prawnej lub jednostki organizacyjnej
  nie posiadającej osobowości prawnej zawiera w szczególności następujące
  dane: NIP, REGON, nazwę skróconą płatnika, nazwę zgodną z aktem prawnym
  konstytuującym płatnika, nazwę organu założycielskiego płatnika,
  występowanie obowiązku wpisu do rejestru lub ewidencji, nazwę organu
  rejestrowego lub ewidencyjnego, datę i numer wpisu do rejestru lub
  ewidencji, datę rozpoczęcia wykonywania działalności, z którą łączy się
  obowiązek opłacania składek na ubezpieczenia społeczne, datę powstania
  obowiązku opłacania składek na ubezpieczenia społeczne, wykaz rachunków
  bankowych, posiadanie statusu zakładu pracy chronionej lub aktywności
  zawodowej, adres siedziby i adres do korespondencji, adres prowadzenia
  działalności.
                                  Art. 44.
O wszelkich zmianach w stosunku do danych wykazanych w zgłoszeniu, o którym
mowa w art. 43, płatnik składek zawiadamia Zakład w terminie 14 dni od
zaistnienia tych zmian.
                                  Art. 45.
Na koncie płatnika składek:
   1) ewidencjonuje się dane identyfikacyjne, numery NIP, REGON oraz
     ewentualnie PESEL, nazwy i numery rachunków bankowych płatnika, dane
     informacyjne płatnika składek, w tym szczególną formę prawną według
     krajowego rejestru urzędowego podmiotów gospodarki narodowej (REGON),
     numer według Europejskiej Klasyfikacji Działalności (EKD), numer według
     Polskiej Klasyfikacji Działalności (PKD) oraz wszelkie inne dane
     konieczne dla obsługi konta, a w szczególności dla celów rozliczania
     należności z tytułu składek oraz dla celów prowadzenia postępowania
     egzekucyjnego, w tym informacje dotyczące wspólników spółek cywilnych,
     jawnych i komandytowych, w zakresie rejestrowanym w Krajowej Ewidencji
     Podatników,
   2) prowadzone są rozliczenia należnych składek, wypłacanych przez płatnika
     zasiłków oraz zasiłków rodzinnych i pielęgnacyjnych podlegających
     zaliczeniu na poczet składek oraz innych składek pobieranych przez
     Zakład,
   3) ewidencjonuje się dane niezbędne do realizacji przez Zakład zadań
     zleconych odrębnymi przepisami.
                                      
                                  Art. 46.
1. Płatnik składek jest obowiązany według zasad wynikających z przepisów
  ustawy obliczać, potrącać z dochodów ubezpieczonych, rozliczać oraz opłacać
  należne składki za każdy miesiąc kalendarzowy.
2. Rozliczenie składek, o których mowa w ust. 1 oraz wypłaconych przez
  płatnika w tym samym miesiącu zasiłków oraz zasiłków rodzinnych i
  pielęgnacyjnych podlegających rozliczeniu na poczet składek następuje w
  deklaracji rozliczeniowej według ustalonego wzoru. Nie podlegają
  rozliczeniu w deklaracji rozliczeniowej zasiłki wypłacone przez płatnika
  bezpodstawnie.
3. Deklarację rozliczeniową oraz imienne raporty miesięczne płatnik składek
  przekazuje bezpośrednio do wskazanej przez Zakład jednostki organizacyjnej.
4. Deklaracja rozliczeniowa zawiera:
   1) dane identyfikacyjne płatnika składek, a w szczególności numery NIP,
     REGON, PESEL lub inny numer identyfikacyjny, o którym mowa w art. 33
     ust. 3, nazwę skróconą firmy, a w przypadku płatników składek - osób
     fizycznych - nazwisko i imię,
   2) informacje o liczbie ubezpieczonych,
   3) zestawienie należnych składek na poszczególne rodzaje ubezpieczeń
     społecznych z uwzględnieniem podziału na składki finansowane przez
     ubezpieczonego i przez płatnika oraz budżet państwa i Państwowy Fundusz
     Rehabilitacji Osób Niepełnosprawnych,
   4) kwoty wypłaconych zasiłków oraz zasiłków finansowanych z budżetu
     państwa, podlegających rozliczeniu w ciężar składek na ubezpieczenia
     społeczne,
   5) kwoty przysługujących płatnikowi wynagrodzeń w myśl art. 3 ust. 2
     ustawy oraz art. 25a ustawy z dnia 26 lutego 1997 r. o powszechnym
     ubezpieczeniu zdrowotnych (Dz.U. Nr 75, poz. 468 i Nr 75, poz. 468 oraz
     z 1998 r. Nr 117, poz. 756),
   6) zestawienie należnych składek na:
     a) ubezpieczenie zdrowotne,
     b) Fundusz Pracy i Fundusz Gwarantowanych Świadczeń Pracowniczych,
   7) zestawienie zbiorcze i wynikowe należnych składek i składek na
     ubezpieczenie zdrowotne oraz kwot do zapłaty,
   8) dla osób, które w całości opłacają składki na ubezpieczenia z własnych
     środków -  tytuł ubezpieczenia, podstawę wymiaru i ewentualne
     pomniejszenia wynikające z art. 19 ust. 1,
   9) oświadczenie płatnika składek, że dane zawarte w deklaracji są zgodne
     ze stanem faktycznym, potwierdzone podpisem płatnika składek lub osoby
     przez niego upoważnionej.
                                      
                                  Art. 47.
1. Płatnik składek przesyła w tym samym terminie deklarację rozliczeniową,
  imienne raporty miesięczne oraz opłaca składki za dany miesiąc, nie później
  niż:
   1) do 12 dnia następnego miesiąca - dla osób fizycznych opłacających
     składkę wyłącznie za siebie,
   2) do 8 dnia następnego miesiąca - dla jednostek budżetowych, jednostek
     gospodarki pozabudżetowej w rozumieniu art. 14-17 ustawy z dnia 5
     stycznia 1991 r. - Prawo budżetowe (Dz.U. z 1993 r. Nr 72, poz. 344, z
     1994 r. Nr 76, poz. 344, Nr 121, poz. 591 i Nr 133, poz. 685, z 1995 r.
     Nr 78, poz. 390, Nr 124, poz. 601 i Nr 132, poz. 640, z 1996 r. Nr 89,
     poz. 402, Nr 106, poz. 496, Nr 132, poz. 621 i Nr 139, poz. 647 oraz z
     1997 r. Nr 54, poz. 348, Nr 79, poz. 484, Nr 121, poz. 770, Nr 123, poz.
     775 i 778, Nr 133, poz. 883, Nr 137, poz. 926, Nr 141, poz. 943 i Nr
     158, poz. 1042),
   3) do 15 dnia następnego miesiąca - dla pozostałych płatników.
2. Płatnik składek, który opłaca składki wyłącznie za siebie, przysyła
  jedynie deklarację rozliczeniową.
3. Płatnik składek zobowiązany jest złożyć deklarację rozliczeniową
  korygującą, w której zmiana danych następuje w formie całego dokumentu
  zawierającego nowe skorygowane dane w każdym przypadku, o którym mowa w
  art. 41 ust. 6, łącznie z raportem miesięcznym korygującym. W przypadku
  jeśli korekta dotyczy danych wykazanych wyłącznie w deklaracji
  rozliczeniowej, deklarację rozliczeniową korygującą składa się w ciągu 7
  dni od stwierdzenia nieprawidłowości. W takim wypadku raportów, o których
  mowa w art. 41 ust. 6, nie składa się.
4. Składki lub wpłaty opłaca się na wskazane przez Zakład rachunki bankowe
  odrębnymi wpłatami, w podziale na:
   1) ubezpieczenia społeczne,
   2) ubezpieczenia zdrowotne,
   3) Fundusz Pracy i Fundusz Gwarantowanych Świadczeń Pracowniczych,
   4) Państwowy Fundusz Rehabilitacji Osób Niepełnosprawnych
 przy użyciu dokumentów płatniczych określonych w art. 49 ust. 3.
5. Informacje zawarte w dokumentach płatniczych przekazywane są poprzez
  międzybankowy system elektroniczny jako zlecenie płatnicze dla Zakładu.
  Zlecenie to powinno w szczególności zawierać datę obciążenia rachunku
  bankowego płatnika, jeżeli wpłata dokonana jest w formie polecenia
  przelewu, lub datę dokonania wpłaty, jeżeli wpłata dokonana jest w formie
  gotówkowej.
6. Dokument płatniczy musi zawierać w szczególności informacje o numerze
  identyfikacji podatkowej NIP płatnika oraz o jego numerze PESEL lub REGON
  bądź innym identyfikatorze, o którym mowa w art. 33 ust. 3, a także o
  tytule wpłaty oraz okresie, za jaki jest dokonywana.
7. Brak możliwości zidentyfikowania wpłaty nie obciąża Zakładu.
8. Instytucje obsługujące wpłaty składek na ubezpieczenie społeczne są
  zobowiązane do niezwłocznego transferu za pośrednictwem międzybankowego
  systemu rozliczeń elektronicznych.
9. Przekazanie składki do otwartego funduszu emerytalnego przez Zakład
  następuje niezwłocznie, nie później jednak niż w ciągu 2 dni roboczych,
  licząc od otrzymania składki opłaconej przy użyciu dokumentu płatniczego
  określonego w art. 49 ust. 3, raportów miesięcznych i deklaracji, z
  zastrzeżeniem ust. 11 oraz art. 118.
10. Jeżeli Zakład nie jest w stanie przekazać składki do otwartego funduszu
  emerytalnego z uwagi na błędy w przekazanych mu informacjach, kwoty składek
  gromadzone są na odrębnym rachunku bankowym do czasu ich identyfikacji.
11. Płatnik składek jest zwolniony z obowiązku składania deklaracji
  rozliczeniowej oraz imiennych raportów miesięcznych za kolejny miesiąc,
  jeżeli nie nastąpiły żadne zmiany w stosunku do miesiąca poprzedniego, a
  wpłaty dokonywane są w terminie w niezmienionej wysokości, z zastrzeżeniem
  ust. 12. Zwolnienie nie dotyczy deklaracji rozliczeniowej oraz raportów za
  miesiąc grudzień.
12. Płatnik składek jest zobowiązany przekazać ubezpieczonemu informacje, o
  których mowa w art. 41 ust. 8, za każdy miesiąc kalendarzowy, w którym był
  zwolniony z obowiązku przedkładania imiennego raportu miesięcznego do
  Zakładu.
13. Jeżeli płatnik, o którym mowa w ust. 11, nie ureguluje składek za
  określony miesiąc, Zakład dokonuje przypisu składek z urzędu w wysokości
  wynikającej z ostatnio złożonej deklaracji rozliczeniowej i zawiadamia o
  tym fakcie płatnika. Postanowienia art. 48 ust. 2 stosuje się odpowiednio.
14. Przepisy niniejszego artykułu stosuje się odpowiednio do składek na
  Fundusz Pracy, Fundusz Gwarantowanych Świadczeń Pracowniczych i
  ubezpieczenie zdrowotne oraz wpłat na Państwowy Fundusz Rehabilitacji Osób
  Niepełnosprawnych, z zastrzeżeniem ust. 15.
15. Deklarację rozliczeniową i składki na Państwowy Fundusz Rehabilitacji
  Osób Niepełnosprawnych przekazuje się i opłaca w terminie do dnia 20
  następnego miesiąca.
                                      
                                  Art. 48.
1. Jeżeli płatnik składek nie złoży  w terminie deklaracji rozliczeniowej
  nie będąc z tego obowiązku zwolniony, Zakład dokonuje wymiaru składek z
  urzędu w wysokości wynikającej z ostatnio złożonej deklaracji
  rozliczeniowej, bez uwzględnienia wypłaconych zasiłków oraz zasiłków
  rodzinnych i pielęgnacyjnych, zawiadamiając o tym płatnika.
2. Jeżeli po wymierzeniu składek z urzędu płatnik składek złoży deklarację
  rozliczeniową, Zakład koryguje wymiar składek do wysokości wynikającej ze
  złożonej deklaracji rozliczeniowej, z uwzględnieniem wykazanych w
  deklaracji zasiłków oraz zasiłków rodzinnych i pielęgnacyjnych.
                                  Art. 49.
1. Rada Ministrów określa, w drodze rozporządzenia:
   1) kolejność zaliczania wpłat składek na FUS oraz innych należności, do
     których poboru jest zobowiązany Zakład, jeżeli płatnik opłaca je i
     przekazuje niezgodnie z przepisami ustawy,
   2) szczegółowe zasady i tryb postępowania w sprawach rozliczania składek i
     wypłaconych zasiłków, zasiłków rodzinnych i pielęgnacyjnych oraz
     kolejność zaliczania wpłat składek na poszczególne fundusze
 z uwzględnieniem pierwszeństwa zaspokojenia należności funduszu
  emerytalnego.
2. Minister właściwy do spraw zabezpieczenia społecznego, w drodze
  rozporządzenia, określa wzory:
   1) zgłoszeń do ubezpieczeń społecznych,
   2) imiennych raportów miesięcznych i imiennych raportów miesięcznych
     korygujących,
   3) zgłoszeń płatnika składek,
   4) deklaracji rozliczeniowych i deklaracji rozliczeniowych  korygujących,
   5) innych dokumentów niezbędnych do prowadzenia kont płatników składek i
     kont ubezpieczonych.
3. Minister właściwy do spraw finansów publicznych w porozumieniu z
  ministrem właściwym do spraw zabezpieczenia społecznego określi, po
  zaopiniowaniu przez Prezesa Narodowego Banku Polskiego, w drodze
  rozporządzenia, wzory bankowych dokumentów płatniczych stosowanych przez
  płatników składających dyspozycje płatności składek na ubezpieczenie
  społeczne w postaci dokumentu pisemnego.
4. Przepisy ust. 2 i 3 stosuje się odpowiednio do innych należności, do
  których poboru jest zobowiązany Zakład.
                                  Art. 50.
1. W terminie do dnia 31 marca każdego roku, Zakład zobowiązany jest
  przesłać ubezpieczonemu informacje dotyczące danych zgromadzonych na koncie
  ubezpieczonego, a w szczególności o wysokości zaewidencjonowanych na koncie
  zwaloryzowanych kwot na dzień 31 grudnia poprzedniego roku kalendarzowego,
  oraz o wysokości hipotetycznej emerytury, jaką ubezpieczony uzyskałby w
  wieku emerytalnym określonym w przepisach o emeryturach i rentach z
  Funduszu Ubezpieczeń Społecznych.
2. W celu oszacowania hipotetycznej emerytury, o której mowa w ust. 1,
  zaewidencjonowane na koncie ubezpieczonego na dzień 31 grudnia poprzedniego
  roku zwaloryzowane składki i kapitał początkowy dzieli się przez średnie
  dalsze trwanie życia w wieku emerytalnym, określonym w przepisach o
  emeryturach i rentach z Funduszu Ubezpieczeń Społecznych, ustalone dla
  ubezpieczonego na dzień 31 grudnia poprzedniego roku. Kwotę tę dzieli się
  również przez średnie dalsze trwanie życia w wieku przekraczającym wiek
  emerytalny o rok, a także dwa, trzy i cztery lata. W przypadku, gdy
  ubezpieczony przekroczył wiek emerytalny, hipotetyczną emeryturę oblicza
  się dla jego faktycznego wieku oraz dla kolejnych pięciu lat.
3. Dane zgromadzone na koncie ubezpieczonego, o których mowa w art. 40, i na
  koncie płatnika składek, o których mowa w art. 45, mogą być udostępniane
  sądom, prokuratorom, organom kontroli skarbowej oraz Urzędowi Nadzoru nad
  Funduszami Emerytalnymi, z uwzględnieniem przepisów dotyczących ochrony
  danych osobowych.
4. Dane, o których mowa w ust. 3, udostępnia się także na wniosek osób
  fizycznych i płatników składek, których dotyczą informacje zawarte na
  kontach.
                                      
                                 Rozdział 5
                       Fundusz Ubezpieczeń Społecznych
                                      
                                  Art. 51.
1. Fundusz Ubezpieczeń Społecznych jest państwowym funduszem celowym,
  powołanym w celu realizacji zadań z zakresu ubezpieczeń społecznych.
2. Dysponentem FUS jest Zakład.
                                      
                                  Art. 52.
1. Przychody FUS pochodzą:
   1) ze składek na ubezpieczenia społeczne, nie podlegających przekazaniu na
     rzecz otwartych funduszy emerytalnych,
   2) z dotacji na sfinansowanie składek osób, o których mowa w art. 6 ust. 1
     pkt 19,
   3) z wpłat z budżetu państwa oraz z innych instytucji, przekazanych na
     świadczenia, których wypłatę zlecono Zakładowi, z wyjątkiem wpłat z
     instytucji zagranicznych,
   4) z oprocentowania rachunków bankowych FUS,
   5) z odsetek od nieterminowo regulowanych zobowiązań wobec FUS,
   6) ze zwrotu nienależnie pobranych świadczeń, wraz z odsetkami,
   7) z dodatkowej opłaty, o której mowa w art. 24 ust. 1, i z opłaty
     prolongacyjnej,
   8) z dotacji z budżetu państwa,
   9) ze środków FRD, o których mowa w art. 59.
2. Składkę na ubezpieczenia społeczne zalicza się do przychodów FUS w
  miesiącu następującym po miesiącu, za który składka jest należna.
3. Na należności wątpliwe FUS nie tworzy rezerw w ciężar wyniku finansowego,
  o których mowa w przepisach o rachunkowości.
                                      
                                  Art. 53.
1. W granicach określonych w ustawie budżetowej FUS może otrzymywać z
  budżetu państwa dotacje.
2. Dotacje, o których mowa w ust. 1, mogą być przeznaczone wyłącznie na
  uzupełnienie środków na wypłaty świadczeń gwarantowanych przez państwo,
  jeśli przychody przekazywane na rachunki funduszy określonych w art. 55 pkt
  1"4 oraz środki zgromadzone na funduszach rezerwowych nie zapewniają pełnej
  i terminowej wypłaty świadczeń finansowanych z przychodów FUS.
3. Za zgodą ministra właściwego do spraw finansów publicznych FUS może
  zaciągać kredyty i pożyczki.
                                      
                                  Art. 54.
Ze środków zgromadzonych w FUS finansowane są:
   1) wypłaty świadczeń z ubezpieczenia emerytalnego, rentowego, chorobowego
     oraz wypadkowego,
   2) wydatki na prewencję rentową,
   3) spłaty kredytów i pożyczek wraz z odsetkami, zaciąganych w celu wypłaty
     świadczeń z FUS,
   4) odsetki za nieterminowe wypłaty świadczeń,
   5) należności dla płatników składek, o których mowa w art. 3 ust. 2,
   6) wydatki związane z realizacją zadań, o których mowa w art. 52 ust. 1
     pkt 3,
   7) składki na ubezpieczenia emerytalne i rentowe osób, o których mowa w
     art. 6 ust. 1 pkt 19,
   8) odpisy stanowiące przychody Zakładu, o których mowa w art. 76 ust. 1
     pkt 1.
   
                                  Art. 55.
W ramach FUS wyodrębnia się fundusze:
   1) emerytalny, z którego finansowane są wypłaty emerytur,
   2) rentowy, z którego finansowane są wypłaty rent z tytułu niezdolności do
     pracy, rent szkoleniowych, rent rodzinnych, dodatków do rent rodzinnych
     dla sierot zupełnych, dodatków pielęgnacyjnych, zasiłków pogrzebowych
     oraz świadczenia zlecone Zakładowi do wypłaty podlegające finansowaniu z
     budżetu państwa, a także koszty prewencji rentowej,
   3) chorobowy, z którego finansowane są świadczenia określone w odrębnych
     przepisach,
   4) wypadkowy, z którego finansowane są świadczenia określone w odrębnych
     przepisach,
   5) rezerwowe dla:
     a) ubezpieczeń rentowych oraz chorobowego,
     b) ubezpieczenia wypadkowego.
                                      
                                  Art. 56.
1. Fundusze rezerwowe tworzy się:
   1) dla ubezpieczeń rentowych oraz chorobowego ze środków pozostających w
     dniu 31 grudnia każdego roku na rachunkach funduszy, o których mowa w
     art. 55 pkt 2 " 3, pomniejszonych o kwoty niezbędne do zapewnienia
     wypłat świadczeń przypadających na pierwszy miesiąc kolejnego roku,
   2) dla ubezpieczenia wypadkowego ze środków pozostających w dniu 31
     grudnia każdego roku na rachunku funduszu wypadkowego, pomniejszonych o
     kwoty niezbędne do zapewnienia wypłat świadczeń przypadających na
     pierwszy miesiąc kolejnego roku,
   3) z odsetek od ulokowanych środków funduszy rezerwowych.
2. Środki funduszy rezerwowych mogą być wykorzystane jedynie na uzupełnienie
  niedoborów funduszy rentowego, chorobowego i wypadkowego.
3. Środki funduszy rezerwowych mogą być lokowane jedynie na lokatach
  bankowych oraz w papierach wartościowych emitowanych przez Skarb Państwa,
  chyba że Rada Ministrów, na wniosek Prezesa Zakładu, zezwoli na ulokowanie
  środków w inny sposób.
4. Minister właściwy do spraw zabezpieczenia społecznego, w porozumieniu z
  ministrem właściwym do spraw finansów publicznych określa, w drodze
  rozporządzenia, szczegółowe zasady gospodarki finansowej oraz zasady
  lokowania środków FUS.
                                      
                                  Art. 57.
W ustawie budżetowej określa się corocznie kwotę wydatków na prewencję
rentową.
                                      
                                 Rozdział 6
                       Fundusz Rezerwy Demograficznej
                                      
                                  Art. 58.
1. Dla ubezpieczeń emerytalnych ze środków pozostających w dniu 31 grudnia
  każdego roku na rachunku funduszu emerytalnego, pomniejszonych o kwotę
  niezbędną na zapewnienie wypłat świadczeń przypadających na pierwszy
  miesiąc kolejnego roku -  tworzy się Fundusz Rezerwy Demograficznej.
2. FRD zasilany jest także:
   1) ze środków, o których mowa w art. 22 ust. 4,
   2) ze środków z prywatyzacji mienia Skarbu Państwa, na podstawie odrębnych
     przepisów,
   3) z przychodów od środków FRD ulokowanych zgodnie z art. 63 ust. 2 i art.
     65 ust. 2 i 4,
   4) z odsetek uzyskanych z lokat na rachunkach prowadzonych przez Zakład, a
     nie stanowiących przychodów FUS i Zakładu,
   5) z innych źródeł.
                                      
                                  Art. 59.
1. Środki FRD mogą być wykorzystane wyłącznie na uzupełnienie wynikającego z
  przyczyn demograficznych niedoboru funduszu emerytalnego, o którym mowa w
  art. 55 pkt 1, z zastrzeżeniem art. 112 ust. 1.
2. Rada Ministrów na wniosek Zakładu, w drodze rozporządzenia, zarządza
  wykorzystanie środków FRD.
                                      
                                  Art. 60.
1. FRD posiada osobowość prawną.
2. Statut FRD nadaje minister właściwy do spraw zabezpieczenia społecznego,
  w drodze rozporządzenia,
3. Organem FRD jest Zakład.
4. Środkami FRD dysponuje Zakład, z zastrzeżeniem art. 59 i 64.
5. Zakład reprezentuje FRD w sposób określony dla reprezentacji Zakładu w
  jego statucie.
6. Siedzibą FRD jest siedziba Zakładu.
7. Nazwa FRD jest prawnie chroniona.
                                  Art. 61.
1. Gospodarka finansowa FRD odbywa się na podstawie wieloletniej prognozy
  kroczącej dochodów i wydatków funduszu emerytalnego.
2. Podstawą prognozy, o której mowa w ust. 1, są w szczególności założenia
  dotyczące sytuacji demograficznej i społeczno-ekonomicznej kraju, a
  zwłaszcza założenia dotyczące płodności, umieralności, wzrostu
  gospodarczego, wysokości zarobków, migracji, inflacji, stopy bezrobocia,
  struktury populacji w podziale na poszczególne grupy zawodowe oraz grupy
  znajdujące się poza siłą roboczą, oraz wskaźniki waloryzacji składek i
  świadczeń wypłacanych z ubezpieczeń społecznych.
3. Prognoza sporządzona może być jedynie przez licencjonowanego aktuariusza
  działającego na podstawie przepisów o działalności ubezpieczeniowej. Wyboru
  aktuariusza dokonuje Zarząd Zakładu w drodze konkursu.
4. Prognoza, o której mowa w ust. 1 i 3, jest przedstawiana Radzie Ministrów
  corocznie do dnia 31 marca.
5. Prognoza publikowana jest corocznie w Biuletynie Informacyjnym. Zakres
  publikacji określi minister właściwy do spraw zabezpieczenia społecznego, w
  drodze rozporządzenia.
                                      
                                  Art. 62.
FRD nie może zaciągać pożyczek lub kredytów. Budżet państwa gwarantuje
wypłatę świadczeń emerytalnych z FUS.
                                  Art. 63.
1. FRD lokuje swoje środki w celu osiągnięcia ich maksymalnego
  bezpieczeństwa i rentowności.
2. Do dnia 31 grudnia 2001 r. FRD lokuje swoje środki w bonach i obligacjach
  skarbowych oraz innych papierach wartościowych emitowanych przez Skarb
  Państwa.
                                  Art. 64.
1. Po 1 stycznia 2002 r. zarządzanie środkami FRD może być powierzone przez
  Zakład uprawnionemu podmiotowi zewnętrznemu na zasadach określonych w
  ustawie i umowie o zarządzaniu.
2. Wybór zarządzającego środkami FRD odbywa się w trybie przetargu
  dwustopniowego lub negocjacji z zachowaniem konkurencji. Przepisy o
  zamówieniach publicznych stosuje się odpowiednio.
                                      
                                  Art. 65.
1. Żadnemu podmiotowi lub grupie podmiotów związanych w rozumieniu przepisów
  o organizacji i finansowaniu otwartych funduszy emerytalnych nie może być
  powierzone w zarządzanie więcej niż 15% środków FRD.
2. Zarządzający jest obowiązany, z zastrzeżeniem ust. 3 i 4, lokować środki
  FRD tylko w kraju i wyłącznie w:
   1) bonach, obligacjach skarbowych i innych papierach wartościowych Skarbu
     Państwa,
   2) papierach wartościowych emitowanych przez gminy, związki gmin i miasto
     stołeczne Warszawa,
   3) dłużnych papierach wartościowych gwarantowanych przez Skarb Państwa,
   4) akcjach dopuszczonych do publicznego obrotu,
   5) zabezpieczonych całkowicie obligacjach dopuszczonych do publicznego
     obrotu,
   6) zabezpieczonych całkowicie obligacjach emitowanych przez spółki,
     których akcje zostały dopuszczone do publicznego obrotu.
3. Minister właściwy do spraw zabezpieczenia społecznego, w porozumieniu z
  ministrem właściwym do spraw finansów publicznych określa, w drodze
  rozporządzenia, wzór umowy o zarządzanie oraz dopuszczalne proporcje
  udziału poszczególnych lokat, a także może określić inne dopuszczalne formy
  lokowania środków FRD, z uwzględnieniem ryzyka inwestycyjnego oraz celów
  powołania FRD.
4. Środki FRD mogą być lokowane przez Zakład także bezpośrednio w
  jednostkach uczestnictwa funduszy inwestycyjnych wybranych w trybie, o
  którym mowa w art. 64, jeżeli ich polityka inwestycyjna określona w
  statucie i faktycznie realizowana nie jest sprzeczna z wymogami określonymi
  w ust. 2-3.
                                      
                                 Rozdział 7
                       Zakład Ubezpieczeń Społecznych
                                      
                                  Art. 66.
1. Zakład jest państwową jednostką organizacyjną i posiada osobowość prawną.
  Siedzibą Zakładu jest miasto stołeczne Warszawa.
2. Nadzór nad zgodnością działań Zakładu z obowiązującymi przepisami
  sprawuje minister właściwy do spraw zabezpieczenia społecznego.
3. Zakład działa na podstawie niniejszej ustawy oraz innych ustaw
  regulujących poszczególne zakresy jego działalności.
4. W zakresie prowadzonej działalności, o której mowa w art. 68-71,
  Zakładowi przysługują środki prawne właściwe organom administracji
  państwowej.
                                      
                                  Art. 67.
1. W skład Zakładu wchodzą:
   1) centrala,
   2) terenowe jednostki organizacyjne.
2. W skład centrali Zakładu wchodzi także Biuro Rent Zagranicznych powołane
  do realizacji umów międzynarodowych w zakresie ubezpieczeń społecznych.
                                  Art. 68.
Do zakresu działania Zakładu należy między innymi:
   1) realizacja przepisów o ubezpieczeniach społecznych, a w szczególności:
     a) stwierdzanie i ustalanie obowiązku ubezpieczeń społecznych,
     b) ustalanie  uprawnień do świadczeń z ubezpieczeń społecznych oraz
       wypłacanie tych świadczeń, chyba że na mocy odrębnych przepisów
       obowiązki te wykonują płatnicy składek,
     c) wymierzanie i pobieranie składek na ubezpieczenia społeczne,
       ubezpieczenie zdrowotne, Fundusz Pracy, Fundusz Gwarantowanych
       Świadczeń Pracowniczych oraz wpłat na Państwowy Fundusz Rehabilitacji
       Osób Niepełnosprawnych,
     d) prowadzenie rozliczeń z płatnikami składek z tytułu należnych
       składek i wypłacanych przez nich świadczeń podlegających finansowaniu
       z funduszy ubezpieczeń społecznych lub innych źródeł,
     e) prowadzenie indywidualnych kont ubezpieczonych i kont płatników
       składek,
     f) orzekanie przez lekarzy orzeczników Zakładu dla potrzeb ustalania
       uprawnień do świadczeń z ubezpieczeń społecznych,
   2) realizacja umów i porozumień międzynarodowych w dziedzinie ubezpieczeń
     społecznych,
   3) dysponowanie środkami finansowymi funduszów ubezpieczeń społecznych
     oraz środkami Funduszu Alimentacyjnego,
   4) opracowywanie aktuarialnych analiz i prognoz w zakresie ubezpieczeń
     społecznych,
   5) kontrola orzecznictwa o czasowej niezdolności do pracy,
   6) kontrola wykonywania przez płatników składek i przez ubezpieczonych
     obowiązków w zakresie ubezpieczeń społecznych oraz innych zadań
     zleconych Zakładowi,
   7) wydawanie Biuletynu Informacyjnego,
   8) popularyzacja wiedzy o ubezpieczeniach społecznych.
                                  Art. 69.
1. Do zakresu działania Zakładu należy także prowadzenie prewencji rentowej
  obejmującej:
   1) rehabilitację leczniczą osób zagrożonych całkowitą lub częściową
     niezdolnością do pracy albo osób pobierających rentę okresową,
   2) badania i analizy przyczyn niezdolności do pracy,
   3) inne działania prewencyjne.
2. W ramach prewencji rentowej Zakład może:
   1) kierować osoby, o których mowa w ust. 1 pkt 1, do ośrodków
     rehabilitacyjnych,
   2) prowadzić własne ośrodki rehabilitacyjne,
   3) udzielać zamówień na świadczenia i usługi rehabilitacyjne w innych
     ośrodkach,
   4) dofinansowywać rozwój bazy leczniczo-technicznej ośrodków wymienionych
     w pkt 3,
   5) prowadzić we własnym zakresie badania i analizy przyczyn niezdolności
     do pracy lub zamawiać ich przeprowadzenie przez inne podmioty,
   6) finansować inne działania dotyczące prewencji rentowej.
3. Do zamówień, o którym mowa w ust. 2 pkt 3, nie stosuje się przepisów o
  zamówieniach publicznych.
4. Rada Ministrów określi, w drodze rozporządzenia, szczegółowe zasady i
  tryb:
   1) kierowania na rehabilitację leczniczą,
   2) finansowania bazy leczniczo-technicznej ośrodków rehabilitacyjnych,
   3) udzielania zamówień na świadczenia i usługi rehabilitacyjne.
   
                                  Art. 70.
1. Zakład sporządza dla każdego funduszu wymienionego w art. 55 pkt 1"4
  prognozę sytuacji finansowej na najbliższy rok obrotowy. Rachunek jest
  zestawieniem przewidywanych zobowiązań i wpływów na dany rok z tytułu
  składek i innych źródeł.
2. Dla kolejnych 5 lat obrotowych Zakład sporządza dla każdego z funduszy
  uproszczony rachunek ubezpieczeń. Przepis art. 61 ust. 2 stosuje się
  odpowiednio.
                                      
                                  Art. 71.
1. Zakład wykonuje również zadania powierzone na podstawie innych ustaw.
2. Zakład może wykonywać inne zlecone zadania z dziedziny ubezpieczeń lub
  zabezpieczenia społecznego.
3. Zadania, o których mowa w ust. 1 i 2, Zakład wykonuje odpłatnie, na
  zasadach określonych w przepisach lub w umowach albo w porozumieniach
  zawartych z jednostką zlecającą.
                                  Art. 72.
Organami Zakładu są:
   1) Prezes Zakładu,
   2) Zarząd, którego przewodniczącym jest z urzędu Prezes Zakładu,
   3) Rada Nadzorcza Zakładu
                                      
                                  Art. 73.
1. Działalnością Zakładu kieruje Prezes Zakładu, który reprezentuje Zakład
  na zewnątrz.
2. Prezesa Zakładu powołuje i odwołuje Prezes Rady Ministrów na wniosek
  ministra właściwego do spraw zabezpieczenia społecznego złożony po
  zasięgnięciu opinii Rady Nadzorczej Zakładu, a także określa jego
  wynagrodzenie.
3. Do zakresu działania Prezesa Zakładu należy w szczególności:
   1) kierowanie pracami Zarządu,
   2) koordynowanie współpracy Zakładu z urzędami administracji rządowej, w
     tym w szczególności z Urzędem Nadzoru nad Funduszami Emerytalnymi,
     Państwowym Urzędem Nadzoru Ubezpieczeniowego, a także z innymi organami
     rentowymi,
   3) tworzenie, przekształcanie i znoszenie terenowych jednostek
     organizacyjnych oraz określanie ich siedziby, właściwości terytorialnej
     i rzeczowej,
   4) powoływanie i odwoływanie kierowników jednostek organizacyjnych
     Zakładu, ich zastępców oraz głównych księgowych,
   5) zwierzchni nadzór nad orzecznictwem lekarskim dla celów ubezpieczeń
     społecznych,
   6) przyznawanie świadczeń w drodze wyjątku,
   7) spełnianie funkcji pracodawcy w rozumieniu przepisów Kodeksu pracy,
   8) zatwierdzanie projektów dotyczących administrowania środkami FRD.
                                      
                                  Art. 74.
1. Zarząd Zakładu składa się z Prezesa Zakładu oraz z 2-4 osób, powoływanych
  i odwoływanych przez Radę Nadzorczą Zakładu, na wniosek Prezesa Zakładu.
2. Zarząd kieruje działaniami Zakładu w zakresie nie zastrzeżonym dla
  Prezesa Zakładu.
3. Do zadań Zarządu należy w szczególności:
   1) bieżące zarządzanie funduszami, których dysponentem jest Zakład,
   2) przygotowywanie projektów dotyczących administrowania środkami FRD,
   3) prowadzenie gospodarki finansowej Zakładu,
   4) opracowywanie projektu rocznego planu finansowego FUS i FRD oraz
     przekazywanie go w trybie określonym w przepisach dotyczących prac nad
     projektem budżetu państwa " po zaopiniowaniu przez dwóch niezależnych
     aktuariuszy nie będących pracownikami Zakładu, a następnie przez Radę
     Nadzorczą Zakładu " ministrowi właściwemu do spraw zabezpieczenia
     społecznego,
   5)  sporządzanie rocznych sprawozdań finansowych FUS i FRD i przedkładanie
     ich - po zaopiniowaniu w trybie określonym w pkt 4 - ministrowi
     właściwemu do spraw zabezpieczenia społecznego,
   6) przedstawianie Radzie Nadzorczej Zakładu informacji o pracy Zakładu " w
     formie, zakresie i terminach określonych przez Radę Nadzorczą Zakładu,
   7) przedstawianie Radzie Nadzorczej Zakładu wniosków w sprawie ustalenia i
     zmian systemu wynagradzania i premiowania pracowników Zakładu,
   8) sporządzanie planu finansowego Zakładu i sprawozdań z jego wykonania
     oraz przedkładanie ich - po zatwierdzeniu przez Radę Nadzorczą Zakładu ministrowi
właściwemu do spraw zabezpieczenia społecznego,
   9) opracowywanie rocznych sprawozdań z działalności Zakładu i
     przedkładanie ich - po zatwierdzeniu przez Radę Nadzorczą Zakładu ministrowi
właściwemu do spraw zabezpieczenia społecznego.
4. Tryb pracy Zarządu określa regulamin uchwalany przez Radę Nadzorczą
  Zakładu.
5. Minister właściwy do spraw zabezpieczenia społecznego, na wniosek Prezesa
  Zakładu, po zaopiniowaniu przez Radę Nadzorczą Zakładu, nadaje, w drodze
  rozporządzenia, statut Zakładu, w którym określa w szczególności:
   1) strukturę organizacyjną Zakładu oraz zakres rzeczowy działania centrali
     i terenowych jednostek organizacyjnych Zakładu,
   2) tryb funkcjonowania i kompetencje organów Zakładu.
6. Projekty i sprawozdania, o których mowa w ust. 3 pkt 4, 5, 9 i 10,
  minister właściwy do spraw zabezpieczenia społecznego kieruje do publikacji
  w Dzienniku Urzędowym Rzeczypospolitej Polskiej "Monitor Polski" w formie
  komunikatu oraz w dwóch dziennikach o zasięgu ogólnokrajowym.
                                      
                                  Art. 75.
1. Rada Nadzorcza Zakładu składa się z 15 osób i jest powoływana przez
  Prezesa Rady Ministrów na pięcioletnią kadencję, przy czym:
   1) 5 członków, w tym przewodniczący Rady, powoływanych jest na wniosek
     ministra właściwego do spraw zabezpieczenia społecznego, złożony w
     porozumieniu z ministrem właściwym do spraw finansów publicznych,
   2) 5 członków powoływanych jest na wniosek ogólnokrajowych organizacji
     pracodawców,
   3) 5 członków powoływanych jest na wniosek ogólnokrajowej organizacji
     międzyzwiązkowej i ogólnokrajowego związku zawodowego reprezentatywnych
     dla pracowników większości pracodawców oraz ogólnokrajowej  organizacji
     emerytów i rencistów.
2. Do zadań Rady Nadzorczej Zakładu należy w szczególności:
   1) uchwalanie regulaminu działania Zarządu Zakładu,
   2) ustalanie wynagrodzenia członków Zarządu, z wyłączeniem Prezesa
     Zakładu,
   3) okresowa ocena " w przyjętym przez siebie trybie " pracy Zarządu,
   4) zatwierdzanie projektu rocznego planu finansowego Zakładu i
     sprawozdania z jego wykonania, a także rocznego sprawozdania z
     działalności Zakładu,
   5) opiniowanie projektów planów finansowych FUS i FRD oraz sprawozdań z
     ich wykonania,
   6) opiniowanie projektów aktów prawnych z zakresu ubezpieczeń społecznych
     oraz zgłaszanie inicjatyw w tym zakresie kierowanych do ministra
     właściwego do spraw zabezpieczenia społecznego,
   7) opiniowanie zasad wynagradzania i premiowania pracowników Zakładu,
   8) wybór biegłego rewidenta wykonującego badanie rocznego sprawozdania
     finansowego Zakładu,
   9) opiniowanie kandydata na Prezesa Zakładu,
  10) opiniowanie projektu statutu Zakładu.
3. Prezes Rady Ministrów określi, w drodze rozporządzenia:
   1) tryb zgłaszania kandydatów na członków Rady Nadzorczej Zakładu,
   2) regulamin i zasady wynagradzania członków Rady Nadzorczej Zakładu.
   
                                  Art. 76.
1. Zakład uzyskuje przychody z:
   1) odpisów z funduszy, o których mowa w art. 55; wysokość odpisu ustala
     się corocznie w ustawie budżetowej na podstawie planu finansowego FUS
     zatwierdzonego, po zaopiniowaniu przez niezależnego audytora, przez
     ministra właściwego do spraw zabezpieczenia społecznego w porozumieniu z
     ministrem właściwym do spraw budżetu,
   2) należności z tytułu poniesionych kosztów poboru i dochodzenia składek
     lub wpłat na:
     a) ubezpieczenie zdrowotne od Kas Chorych,
     b) Fundusz Gwarantowanych Świadczeń Pracowniczych,
     c) Państwowy Fundusz Rehabilitacji Osób Niepełnosprawnych,
     d) Fundusz Pracy
    - których wysokość określają odrębne przepisy,
   3) należności z tytułu poniesionych kosztów poboru i dochodzenia składek
     na otwarte fundusze emerytalne w wysokości nie wyższej niż 0,8 %
     przypisu składek na to ubezpieczenie oraz wpłat na Państwowy Fundusz
     Rehabilitacji Osób Niepełnosprawnych, w wysokości nie wyższej niż 0,6 %
     należnej kwoty wpłat, z tym że wysokość należności i wpłat ustala się
     corocznie w ustawie budżetowej,
   4) wpływów z tytułu wykonywania innych zadań zlecanych Zakładowi,
   5) dotacji z budżetu państwa,
   6) należności z tytułu poniesionych kosztów bieżącej działalności Zakładu
     związanych z:
     a) działalnością Funduszu Alimentacyjnego,
     b) obsługą świadczeń wypłacanych z FUS, podlegających finansowaniu ze
       środków budżetu państwa,
   7) innych dochodów.
2. Należności z tytułu poniesionych kosztów, o których mowa w ust. 1 pkt 6,
  podlegają refundacji z Funduszu Alimentacyjnego i budżetu państwa w części
  proporcjonalnej do liczby świadczeń finansowanych z tych źródeł.
3. Koszty działalności Zakładu w zakresie weryfikacji błędów związanych z
  przekazywaniem składki do otwartych funduszy emerytalnych pokrywają
  podmioty odpowiedzialne za prawidłowość przekazanych informacji, w
  wysokości określonej ryczałtowo w tabeli opłat. Tabelę opłat określa, w
  drodze rozporządzenia, minister właściwy do spraw zabezpieczenia
  społecznego, na wniosek Rady Nadzorczej Zakładu.
4. Koszty związane z teletransmisją, obsługą bankową, zakupami licencji oraz
  amortyzacją ustalane są w każdym roku odrębnie na podstawie aktualnych
  potrzeb i cen.
                                      
                                  Art. 77.
1. Zakład gospodaruje swoim mieniem oraz prowadzi samodzielną gospodarkę
  finansową w ramach posiadanych środków.
2. Z przychodów, o których mowa w art. 76, pokrywa się w szczególności:
   1) wydatki na wynagrodzenia i składki naliczane od wynagrodzeń,
   2) wydatki na zakup towarów i usług,
   3) koszty bieżącej działalności Rady Nadzorczej Zakładu,
   4) pozostałe koszty bieżącej działalności Zakładu,
   5) wydatki na inwestycje,
   6) wydatki na działalność szkoleniową i popularyzatorską w zakresie
     ubezpieczeń społecznych,
   7) koszty obsługi świadczeń finansowanych z FUS, a realizowanych przez
     Kasę Rolniczego Ubezpieczenia Społecznego,
   8) koszty wypłaty świadczeń, w tym realizowanych na mocy umów
     międzynarodowych.
3. Zakład dysponuje środkami finansowymi w walutach obcych pochodzących z
  wpłat instytucji zagranicznych przekazywanych na pokrycie wypłat świadczeń
  zagranicznych osobom uprawnionym zamieszkałym w Polsce.
                                  Art. 78.
Sprawozdanie finansowe Zakładu podlega badaniu i ogłoszeniu na zasadach
określonych w przepisach o rachunkowości.
                                      
                                  Art. 79.
Indywidualne dane uzyskane przez Zakład od ubezpieczonych oraz płatników
składek są objęte tajemnicą służbową Zakładu. Do przestrzegania tej tajemnicy
obowiązani są:
   1) pracownicy Zakładu,
   2) członkowie Rady Nadzorczej Zakładu.
                                      
                                 Rozdział 8
                Obowiązki ubezpieczonych oraz tryb odwoławczy
                                      
                                  Art. 80.
W celu ustalenia prawa do świadczeń oraz ich wysokości ubezpieczeni
zobowiązani są do:
   1) przedstawiania stanów faktycznych mających wpływ na prawo lub wysokość
     świadczeń,
   2) informowania o wszelkich zmianach mających wpływ na świadczenie,
   3) przedkładania na żądanie środków dowodowych,
   4) osobistego stawiennictwa, jeżeli okoliczności sprawy tego wymagają,
   5) poddania się badaniom lekarskim, a także leczeniu lub rehabilitacji,
     jeżeli oczekuje się, że leczenie lub rehabilitacja przywróci zdolność do
     pracy lub spowoduje, że zdolność do pracy zostanie zachowana.
                                      
                                  Art. 81.
Przepisu art. 80 nie stosuje się, jeżeli:
   1) Zakład ma możliwości mniejszym nakładem niż ubezpieczony ustalić
     okoliczności niezbędne do przyznania i wypłaty świadczenia,
   2) badanie mogłoby narazić ubezpieczonego na pogorszenie stanu zdrowia lub
     zagrażać jego życiu.
                                      
                                  Art. 82.
W przypadku gdy ubezpieczony utrudnia możliwość wyjaśnienia wszystkich
okoliczności sprawy, Zakład może, w drodze decyzji, wstrzymać wypłatę
świadczenia lub zawiesić postępowanie do chwili podjęcia współpracy.
                                  Art. 83.
1. Zakład wydaje decyzje w zakresie indywidualnych spraw dotyczących w
  szczególności:
   1) zgłaszania do ubezpieczeń społecznych,
   2) przebiegu ubezpieczeń,
   3) ustalania wymiaru składek i ich poboru, a także umarzania należności z
     tytułu składek,
   4) ustalania uprawnień do świadczeń z ubezpieczeń społecznych,
   5) wymiaru świadczeń z ubezpieczeń społecznych.
2. Od decyzji Zakładu przysługuje odwołanie do właściwego sądu w terminie i
  według zasad określonych w przepisach Kodeksu postępowania cywilnego.
3. Odwołanie do sądu przysługuje również w razie niewydania decyzji w
  terminie 2 miesięcy, licząc od dnia zgłoszenia wniosku o świadczenie lub
  inne roszczenia.
4. Od decyzji przyznającej świadczenie w drodze wyjątku oraz od decyzji
  odmownej odwołanie nie przysługuje.
5. Odwołanie wnosi się na piśmie do jednostki organizacyjnej Zakładu, która
  wydała decyzję, lub do protokołu sporządzonego przez tę jednostkę.
6. Jeżeli Zakład uzna odwołanie za słuszne, zmienia lub uchyla decyzję w
  terminie 14 dni od wniesienia odwołania. W tym wypadku odwołaniu nie nadaje
  się dalszego biegu.
7. Jeżeli odwołanie nie zostało w całości lub w części uwzględnione, Zakład
  przekazuje niezwłocznie, nie później niż w terminie 14 dni od wniesienia
  odwołania, sprawę do sądu wraz z uzasadnieniem.
                                      
                                 Rozdział 9
 Zwrot nienależnie pobranych świadczeń oraz odsetki za opóźnienie w wypłacie
                                  \wiadczeń
                                      
                                  Art. 84.
1. Osoba, która pobrała nienależne świadczenie z ubezpieczeń społecznych,
  jest obowiązana do jego zwrotu, wraz z odsetkami, w wysokości i na zasadach
  określonych przepisami prawa cywilnego.
2. Za kwoty nienależnie pobranych świadczeń uważa się:
   1) świadczenia wypłacone mimo zaistnienia okoliczności powodujących
     ustanie prawa do świadczeń albo wstrzymanie ich wypłaty w całości lub w
     części, jeżeli osoba pobierająca świadczenie była pouczona o braku prawa
     do ich pobierania,
   2) świadczenia przyznane lub wypłacone na podstawie nieprawdziwych zeznań
     lub fałszywych dokumentów albo w innych przypadkach świadomego
     wprowadzania w błąd organu wypłacającego świadczenia przez osobę
     pobierającą świadczenia.
3. Nie można żądać zwrotu kwot nienależnie pobranych świadczeń z
  ubezpieczenia społecznego za okres dłuższy niż ostatnie 12 miesięcy, jeżeli
  osoba pobierająca świadczenia zawiadomiła organ wypłacający świadczenia o
  zajściu okoliczności powodujących ustanie prawa do świadczeń albo
  wstrzymanie ich wypłaty, a mimo to świadczenia były nadal wypłacane, a w
  pozostałych przypadkach za okres dłuższy niż ostatnie 3 lata.
4. Kwoty nienależnie pobranych świadczeń, ustalone prawomocną decyzją,
  podlegają potrąceniu z wypłacanych świadczeń, a jeżeli prawo do świadczeń
  nie istnieje " ściągnięciu w trybie przepisów o postępowaniu egzekucyjnym.
5. Przepisów ust. 2"4 i 8 nie stosuje się, jeżeli przepisy szczególne
  określające zasady przyznawania i wypłacania świadczeń stanowią inaczej.
6. Jeżeli pobranie nienależnych świadczeń zostało spowodowane przekazaniem
  przez pracodawcę nieprawdziwych danych mających wpływ na prawo do świadczeń
  lub na ich wysokość, obowiązek zwrotu tych świadczeń obciąża pracodawcę.
7. Należności z tytułu nienależnie pobranych świadczeń z ubezpieczeń
  społecznych ulegają przedawnieniu po upływie 5 lat, licząc od dnia
  uprawomocnienia się decyzji ustalającej należność.
8. Zakład może odstąpić od żądania zwrotu kwot nienależnie pobranych
  świadczeń w całości lub części, jeżeli zachodzą szczególnie uzasadnione
  okoliczności.
9. Przepisy ust. 1"8 stosuje się także do pieniężnych świadczeń innych niż z
  ubezpieczeń społecznych wypłacanych przez Zakład na mocy odrębnych
  przepisów.
10. Przepis, o którym mowa w ust. 8, stosuje się odpowiednio do świadczeń
  wypłaconych bezpośrednio przez pracodawcę.
                                      
                                  Art. 85.
1. Jeżeli Zakład " w terminach przewidzianych w przepisach określających
  zasady przyznawania i wypłacania świadczeń pieniężnych z ubezpieczeń
  społecznych lub świadczeń zleconych do wypłaty na mocy odrębnych przepisów
  albo umów międzynarodowych " nie ustalił prawa do świadczenia lub nie
  wypłacił tego świadczenia, jest obowiązany do wypłaty odsetek od tego
  świadczenia w wysokości odsetek ustawowych określonych przepisami prawa
  cywilnego. Nie dotyczy to przypadku, gdy opóźnienie w przyznaniu lub
  wypłaceniu świadczenia jest następstwem okoliczności, za które Zakład nie
  ponosi odpowiedzialności.
2. Minister właściwy do spraw zabezpieczenia społecznego w porozumieniu z
  ministrem właściwym do spraw finansów publicznych określa, w drodze
  rozporządzenia, szczegółowe zasady wypłacania odsetek.
                                      
                                 Rozdział 10
        Kontrola wykonywania zadań z zakresu ubezpieczeń społecznych
                                      
                                  Art. 86.
1. Kontrolę wykonywania zadań i obowiązków w zakresie ubezpieczeń
  społecznych przez płatników składek przeprowadzają inspektorzy kontroli
  Zakładu.
2. Kontrola może obejmować w szczególności:
   1) zgłaszanie do ubezpieczeń społecznych,
   2) prawidłowość i rzetelność obliczania, potrącania i opłacania składek
     oraz innych składek i wpłat, do pobierania których zobowiązany jest
     Zakład,
   3) ustalanie uprawnień do świadczeń z ubezpieczeń społecznych i wypłacanie
     tych świadczeń oraz dokonywanie rozliczeń z tego tytułu,
   4) prawidłowość i terminowość opracowywania wniosków o świadczenia
     emerytalne i rentowe,
   5) wystawianie zaświadczeń lub zgłaszanie danych dla celów ubezpieczeń
     społecznych.
                                      
                                  Art. 87.
1. W trakcie przeprowadzania kontroli inspektor kontroli Zakładu ma prawo:
   1) badać wszelkie księgi, dokumenty finansowo-księgowe i osobowe oraz inne
     nośniki informacji związane z zakresem kontroli,
   2) zabezpieczać zebrane dowody,
   3) żądać udzielania informacji przez płatnika składek i ubezpieczonego,
   4) legitymować osoby w celu ustalenia ich tożsamości, jeśli jest to
     niezbędne dla potrzeb kontroli,
   5) przesłuchiwać świadków,
   6) przesłuchiwać płatnika składek i ubezpieczonego, jeżeli z powodu braku
     lub po wyczerpaniu innych środków dowodowych pozostały nie wyjaśnione
     okoliczności mające znaczenie dla postępowania kontrolnego.
2. Inspektor kontroli Zakładu wykorzystuje dla celów kontroli informacje
  zawarte na kontach ubezpieczonych i na kontach płatników składek.
                                  Art. 88.
1. Płatnicy składek są zobowiązani:
   1) udostępnić wszelkie księgi, dokumenty i inne nośniki informacji
     związane z zakresem kontroli, które są przechowywane u płatnika oraz u
     osób trzecich w związku z powierzeniem tym osobom niektórych czynności
     na podstawie odrębnych umów,
   2) sporządzić i wydać kopie dokumentów związanych z zakresem kontroli i
     określonych przez inspektora kontroli Zakładu,
   3) zapewnić niezbędne warunki do przeprowadzenia czynności kontrolnych, w
     tym  udostępnić środki łączności, z wyjątkiem środków transportowych,
     oraz inne niezbędne środki techniczne do wykonania czynności
     kontrolnych, którymi dysponuje płatnik,
   4) udzielać wyjaśnień kontrolującemu,
   5) przedstawić tłumaczenie na język polski sporządzonej w języku obcym
     dokumentacji finansowo-księgowej i osobowej przedłożonej przez płatnika
     składek.
2. Czynności określonych w ust. 1 płatnik składek jest obowiązany dokonać
  nieodpłatnie.
3. W sprawach objętych zakresem kontroli płatnik składek ma obowiązek, w
  wyznaczonym terminie, dostarczyć inspektorowi kontroli Zakładu żądane
  dokumenty.
                                  Art. 89.
1. Inspektor kontroli Zakładu podejmuje czynności kontrolne u płatnika
  składek  po okazaniu legitymacji służbowej i upoważnienia do kontroli, z
  równoczesnym zawiadomieniem o wszczęciu postępowania kontrolnego.
2. Inspektor kontroli Zakładu ma obowiązek zapoznania płatnika składek z
  jego prawami  i obowiązkami wynikającymi z ustawy. Płatnik składek
  potwierdza podpisem na zawiadomieniu o wszczęciu postępowania kontrolnego,
  że zapoznał się z tymi prawami i obowiązkami.
3. W przypadku nieobecności płatnika składek czynności kontrolne mogą być
  wszczęte po okazaniu dokumentów, o których mowa w ust. 1, osobie
  upoważnionej do reprezentowania lub prowadzenia spraw płatnika składek. Z
  czynności tych sporządza się protokół i doręcza niezwłocznie płatnikowi
  składek.
4. Obecny w czasie kontroli płatnik składek, a także osoba przez niego
  wskazana, mają prawo uczestniczyć w czynnościach kontrolnych.
5. Płatnik składek powinien być zawiadomiony o miejscu i terminie
  przeprowadzenia dowodu z zeznań świadków, w sposób umożliwiający mu udział
  w przeprowadzaniu tego dowodu, nie później niż bezpośrednio przed podjęciem
  tych czynności.
6. Przepisu ust. 5 nie stosuje się, jeżeli okoliczności faktyczne
  uzasadniają natychmiastowe podjęcie czynności, a płatnik jest nieobecny.
  Fakt nieobecności płatnika odnotowuje się w protokole przeprowadzonej
  kontroli.
                                  Art. 90.
1. Czynności kontrolne prowadzone są w siedzibie płatnika składek oraz w
  miejscach prowadzenia przez niego działalności, a także w miejscu
  prowadzenia działalności przez osoby trzecie w związku z powierzeniem tym
  osobom niektórych czynności na podstawie odrębnych umów.
2. Inspektor kontroli Zakładu jest uprawniony do wstępu i poruszania się po
  terenie siedziby płatnika oraz miejsc prowadzenia przez niego działalności,
  na podstawie dokumentów, o których mowa w art. 89 ust. 1, bez potrzeby
  uzyskiwania przepustki oraz nie podlega rewizji osobistej przewidzianej w
  wewnętrznym regulaminie określonym przez płatnika składek.
3. Inspektor kontroli Zakładu podlega przepisom o bezpieczeństwie i higienie
  pracy obowiązującym na terenie, gdzie wykonuje czynności kontrolne.
4. Czynności kontrolne mogą być wykonywane poza miejscami określonymi w
  ust. 1 w razie niezapewnienia przez płatnika składek warunków, o których
  mowa w art. 88 ust. 1 pkt 3, a także w przypadkach, gdy charakter czynności
  tego wymaga.
5. W przypadkach określonych w ust. 4 płatnik składek jest obowiązany, na
  żądanie inspektora kontroli Zakładu, wydać określone przez niego dokumenty
  wymienione w art. 88 ust. 1 pkt 1 na czas niezbędny do przeprowadzenia
  czynności kontrolnych, nie dłuższy jednak niż 3 tygodnie. Czynności w tym
  zakresie są prowadzone w terenowej jednostce organizacyjnej Zakładu. Z
  wydania dokumentów sporządza się protokół, który podpisuje również płatnik
  składek.
6. Zakład zapewnia płatnikowi składek, na jego żądanie, dostęp do wydanych
  dokumentów.
                                  Art. 91.
1. Ustalenia kontroli opisuje się w protokole kontroli, który powinien
  zawierać:
   1) oznaczenie terytorialnej jednostki organizacyjnej Zakładu,
   2) oznaczenie kontrolowanego płatnika składek,
   3) oznaczenie inspektorów kontroli Zakładu wykonujących kontrolę,
   4) określenie zakresu kontroli,
   5) datę rozpoczęcia i zakończenia kontroli,
   6) opis dokonanych ustaleń z podaniem podstaw prawnych,
   7) przedstawienie dowodów,
   8) pouczenie o prawie złożenia zastrzeżeń,
   9) pieczęć i podpis inspektora kontroli Zakładu.
2. Protokół sporządza się w dwóch jednobrzmiących egzemplarzach, z których
  jeden doręcza się kontrolowanemu płatnikowi składek lub osobie upoważnionej
  do reprezentowania lub prowadzenia jego spraw.
3. Płatnik składek ma prawo w terminie 14 dni od daty otrzymania protokołu
  złożyć pisemne zastrzeżenia do jego ustaleń, wskazując równocześnie
  stosowne środki dowodowe.
4. Inspektor kontroli Zakładu ma obowiązek rozpatrzyć zgłoszone zastrzeżenia
  i w razie potrzeby podjąć dodatkowe czynności kontrolne. O sposobie
  rozpatrzenia zastrzeżeń płatnika składek informuje się na piśmie.
5. Protokół kontroli stanowi podstawę do wydania decyzji w zakresie i trybie
  określonym w art. 83.
                                  Art. 92.
1. Inspektor kontroli Zakładu podlega wyłączeniu z udziału w kontroli w
  razie stwierdzenia okoliczności, które mogą mieć wpływ na bezstronność w
  jego postępowaniu.
2. Inspektor kontroli Zakładu jest obowiązany zachować w tajemnicy
  informacje, które uzyskał w związku z wykonywaniem obowiązków służbowych.
  Obowiązek zachowania tajemnicy trwa również po ustaniu zatrudnienia na
  stanowisku inspektora kontroli Zakładu.
                                  Art. 93.
1. Inspektorem kontroli Zakładu może być pracownik Zakładu, który:
   1) posiada wyłącznie obywatelstwo polskie i korzysta w pełni z praw
     cywilnych i obywatelskich,
   2) ma nienaganną opinię i nie był karany za przestępstwo z winy umyślnej,
   3) posiada wyższe wykształcenie,
   4) jest zatrudniony w centrali lub w terenowej jednostce organizacyjnej
     Zakładu co najmniej dwa lata,
   5) złożył egzamin kwalifikacyjny na stanowisko inspektora kontroli Zakładu
     z wynikiem pozytywnym przed komisją powołaną przez głównego inspektora
     kontroli Zakładu.
2. Inspektora kontroli Zakładu powołuje Prezes Zakładu na wniosek głównego
  inspektora kontroli Zakładu.
3. W szczególnie uzasadnionych przypadkach Prezes Zakładu, na wniosek
  głównego inspektora kontroli Zakładu, może powołać na stanowisko inspektora
  kontroli Zakładu osobę nie spełniającą warunków, o których mowa w ust. 1
  pkt 3 i 4.
4. Prezes Zakładu na wniosek głównego inspektora kontroli Zakładu, odwołuje
  ze stanowiska inspektora kontroli Zakładu osobę, która:
   1) złożyła rezygnację ze stanowiska,
   2) nie spełnia warunków określonych w ust. 1 pkt 1 i 2,
   3) utraciła zdolność fizyczną lub psychiczną do pracy na zajmowanym
     stanowisku, stwierdzoną orzeczeniem lekarskim,
   4) otrzymała ujemną ocenę kwalifikacyjną, potwierdzoną ponowną ujemną
     oceną dokonaną nie wcześniej niż po upływie 3 miesięcy i nie później niż
     w ciągu roku od poprzedniej oceny,
   5)  ma ustalone prawo do emerytury lub renty.
5. Pracownicy Zakładu uprawnieni do wykonywania czynności kontrolnych przed
  wejściem w życie ustawy, którzy spełniają warunki określone w ust. 1 pkt 1,
  2 i 4 zachowują uprawnienia do prowadzenia kontroli płatników składek,
  jeżeli w okresie 18 miesięcy złożą egzamin, o którym mowa w ust. 1 pkt 5.
                                  Art. 94.
1. Prezes Zakładu powołuje i odwołuje głównego inspektora kontroli Zakładu
  po zasięgnięciu opinii Rady Nadzorczej Zakładu.
2. Główny inspektor kontroli Zakładu oraz upoważnieni przez niego
  inspektorzy kontroli Zakładu zarządzają kontrole płatników składek, a w
  imieniu Prezesa Zakładu nadzór nad ich przeprowadzeniem sprawuje główny
  inspektor kontroli Zakładu.
                                  Art. 95.
Inspektorzy kontroli Zakładu w związku z wykonywaniem czynności kontrolnych
korzystają z ochrony przewidzianej w Kodeksie karnym dla funkcjonariuszy
publicznych.
                                  Art. 96.
1. Izby i urzędy skarbowe są obowiązane przekazywać Zakładowi informacje o
  stwierdzonych przypadkach naruszenia przepisów o ubezpieczeniach
  społecznych.
2. Organy kontroli, rewizji i inspekcji działające w administracji rządowej
  i samorządzie terytorialnym są zobowiązane do udostępniania Zakładowi, na
  jego wniosek, wyników kontroli przeprowadzonych przez te organy.
                                  Art. 97.
Rada Ministrów, w drodze rozporządzenia, określi szczegółowe zasady i tryb
przeprowadzania kontroli płatników składek.
                                      
                                 Rozdział 11
         Odpowiedzialność za wykroczenia przeciwko przepisom ustawy
                                      
                                  Art. 98.
1.  Kto, jako płatnik składek albo osoba obowiązana do działania w imieniu
  płatnika:
   1) nie dopełnia obowiązku opłacania składek na ubezpieczenia społeczne w
     przewidzianym przepisami terminie,
   2) nie zgłasza wymaganych ustawą danych lub zgłasza nieprawdziwe dane
     mające wpływ na wymiar składek albo udziela w tych sprawach
     nieprawdziwych wyjaśnień lub odmawia ich udzielenia,
   3) udaremnia lub utrudnia przeprowadzenie kontroli,
   4) nie dopełnia obowiązku wypłacania świadczeń z ubezpieczeń społecznych
     albo wypłaca je nienależnie,
   5) nie prowadzi dokumentacji związanej z obliczaniem składek oraz z
     wypłatą świadczeń z ubezpieczeń społecznych,
   6) nie dopełnia obowiązku przesyłania deklaracji rozliczeniowych oraz
     imiennych raportów miesięcznych w przewidzianym terminie,
   podlega karze grzywny do 5000 złotych.
2. Tej samej karze podlega, kto dopuszcza się czynów określonych w ust. 1
  przy opłacaniu składek lub dokonywaniu wpłat z innych tytułów, do których
  poboru obowiązany jest Zakład.
                                      
                                 Rozdział 12
                     Zmiany w obowiązujących przepisach
                                      
                                  Art. 99.
W ustawie z dnia 20 marca 1950 r. o przejęciu przez Państwo dóbr martwej
ręki, poręczeniu proboszczom posiadania gospodarstw rolnych i utworzeniu
Funduszu Kościelnego (Dz.U. Nr 9, poz. 87 i Nr 10, poz. 111, z 1969 r. Nr 13
poz. 95 oraz z 1975 r, Nr 17, poz. 94) wprowadza się następujące zmiany w
art. 9 w ust. 1:
1) skreśla się pkt 3,
2) pkt 4 otrzymuje brzmienie:
    "4) opłacanie składek na ubezpieczenia społeczne duchownych w wymiarze
       określonym w ustawie z dnia 13 października 1998 r. o systemie
       ubezpieczeń społecznych (Dz.U. Nr ..., poz. ...)".
                                      
                                  Art. 100.
W ustawie z dnia 23 listopada 1990 r. o łączności (Dz.U. z 1995 r. Nr 117,
poz. 564, z 1996 r. Nr 106, poz. 496 oraz z 1997 r. Nr 43, poz. 272, Nr 88,
poz. 554, Nr 106, poz. 675,  Nr 121, poz. 770, Nr 137, poz. 926 ) w art. 60a
po ust. 2 dodaje się ust. 3 w brzmieniu:
     "3. Przepis ust. 1 i 2 stosuje się odpowiednio do należności z tytułu
       składek na ubezpieczenia społeczne, Fundusz Pracy, Fundusz
       Gwarantowanych Świadczeń Pracowniczych i na ubezpieczenie zdrowotne
       oraz wpłat na Państwowy Fundusz Rehabilitacji Osób
       Niepełnosprawnych.".
                                      
                                  Art. 101.
W ustawie z dnia 26 lipca 1991 r. o podatku dochodowym od osób fizycznych
(Dz.U. z 1993 r. Nr 90, poz. 416 i Nr 134, poz. 646, z 1994 r. Nr 43, poz.
163, Nr 90, poz. 419, Nr 113, poz. 547, Nr 123, poz. 602 i Nr 126, poz. 626,
z 1995 r. Nr 5, poz. 25 i Nr 133, poz. 654, z 1996 r. Nr 25, poz. 113, Nr 87,
poz. 395, Nr 137, poz. 638, Nr 147, poz. 686 i Nr 156, poz. 776, z 1997 r. Nr
28, poz. 153, Nr 30, poz. 164, Nr 71, poz. 449, Nr 85, poz. 538, Nr 96, poz.
592, Nr 121, poz. 770, Nr 123, poz. 776, Nr 137, poz. 926, Nr 139, poz. 932,
933 i 934 i Nr 141, poz. 943 i 945 oraz z 1998 r. Nr 66, poz. 430, Nr 74,
poz. 471, Nr 108, poz. 685 i Nr 117, poz. 756) wprowadza się następujące
zmiany:
1) w art. 26 w ust. 1 pkt 2 otrzymuje brzmienie:
     "2) zapłaconych przez podatnika lub potrąconych przez płatnika składek
       na ubezpieczenia emerytalne, rentowe, chorobowe oraz wypadkowe,
       określone w przepisach o systemie ubezpieczeń społecznych, jeżeli nie
       zostały zaliczone do kosztów uzyskania przychodów";
2) w art. 32 w ust. 2 po wyrazach "2a" dodaje się wyrazy "oraz po odliczeniu
  potrąconych przez płatnika w danym miesiącu składek na ubezpieczenia
  emerytalne i rentowe oraz na ubezpieczenie chorobowe, o których mowa w art.
  26 ust. 1 pkt 2";
3) w art. 33 w ust. 3 w zdaniu pierwszym kropkę zastępuje się przecinkiem i
  dodaje się wyrazy "pomniejszoną o składki potrącone przez płatnika w danym
  miesiącu na ubezpieczenia emerytalne i rentowe oraz na ubezpieczenie
  chorobowe, o których mowa w art. 26 ust. 1 pkt 2.";
4) w art. 35 w ust. 1 pkt 3 otrzymuje brzmienie:
     "3) organy zatrudnienia " od świadczeń wypłacanych z Funduszu
       Gwarantowanych Świadczeń Pracowniczych, pomniejszonych o składki
       potrącone przez płatnika w danym miesiącu na ubezpieczenia emerytalne
       i rentowe oraz na ubezpieczenie chorobowe, a także od świadczeń
       wypłacanych z Funduszu Pracy.";
5) w art. 37 w ust. 1a po wyrazie "płatnik" dodaje się wyrazy "odlicza od
  dochodu potrącone w ciągu roku składki na ubezpieczenia emerytalne i
  rentowe oraz na ubezpieczenie chorobowe, o których mowa w art. 26 ust. 1
  pkt 2,";
6) w art. 39 w ust. 1 po wyrazach "dochodów oraz" dodaje się wyrazy
  "potrąconych przez płatnika w roku podatkowym składek na ubezpieczenia
  emerytalne, rentowe i chorobowe, o których mowa w art. 26 ust. 1 pkt 2,".
                                      
                                  Art. 102.
W ustawie z dnia 15 lutego 1992 r. o podatku dochodowym od osób prawnych
(Dz.U. z 1993 r. Nr 106, poz. 482 i Nr 134, poz. 646, z 1994 r. Nr 1, poz. 2,
Nr 43, poz. 163, Nr 80, poz. 368, Nr 87, poz. 406, Nr 90, poz. 419, Nr 113,
poz. 547, Nr 123, poz. 602 i Nr 127, poz. 627, z 1995 r. Nr 5, poz. 25, Nr
86, poz. 433, Nr 96, poz. 478, Nr 133, poz. 654 i Nr 142, poz. 704, z 1996 r.
Nr 25, poz. 113, Nr 34, poz. 146, Nr 90, poz. 405, Nr 137, poz. 639 i Nr 147,
poz. 686, z 1997 r. Nr 9, poz. 44, Nr 28, poz. 153, Nr 79, poz. 484, Nr 96,
poz. 592, Nr 107, poz. 685, Nr 118, poz. 754, Nr 121, poz. 770, Nr 123, poz.
776 i 777, Nr 137, poz. 926, Nr 139, poz. 932, 933 i 934, Nr 140, poz. 939,
Nr 141, poz. 945 oraz z 1998 r. Nr 60, poz. 383, Nr 108, poz. 685 i Nr 117,
poz. 756)  w art. 6  w ust. 1 w pkt 11 kropkę zastępuje się przecinkiem i
dodaje się pkt 12 w brzmieniu:
   "12) Zakład Ubezpieczeń Społecznych, o którym mowa w ustawie z dnia 13
       października 1998 r. o systemie ubezpieczeń społecznych (Dz.U. Nr ...,
       poz. ...).".
                                      
                                  Art. 103.
W ustawie z dnia 29 grudnia 1993 r. o ochronie roszczeń pracowniczych w razie
niewypłacalności pracodawcy (Dz.U. z 1994 r. Nr 1, poz.1, z 1995 r. Nr 87,
poz. 435, z 1996 r. Nr 5, poz. 34,  z 1997 r. Nr 28, poz. 153 i Nr 123, poz.
776 oraz z 1998 r. Nr 106, poz. 668) wprowadza się następujące zmiany:
1) w art. 4:
   a) w ust. 1 po wyrazach "nie wypłaconego wynagrodzenia za pracę" dodaje
     się wyrazy "za okres nie dłuższy niż 1 miesiąc, zarządzając jednocześnie
     udzielenie pracodawcy pożyczki w wysokości odpowiadającej kwocie składki
     na ubezpieczenia społeczne od należnych pracownikom, a nie wypłaconych
     wynagrodzeń za ten okres.",
   b) w ust. 1a wyrazy "określa się warunki jego zwrotu przez pracodawcę"
     zastępuje się wyrazami "i o udzieleniu pożyczki pracodawcy, określa się
     warunki ich zwrotu przez pracodawcę",
   c) w ust. 2 dodaje się zdanie trzecie w brzmieniu:
      "Art. 6a ust. 2a stosuje się odpowiednio.";
2) w art. 6:
   a) w ust. 2  po pkt 3 dodaje się pkt 4 w brzmieniu:
       "4) składki na ubezpieczenia społeczne należne od pracodawców, o
          których mowa w ustawie z dnia 13 października 1998 r. o systemie
          ubezpieczeń społecznych (Dz.U. Nr ..., poz. ...).",
   b) w ust. 4 po wyrazach "lit. a-d" dodaje się wyrazy "oraz pkt 4";
3) w art. 6a:
   a) w ust. 2 po wyrazach "art. 4 ust. 2" dodaje się wyrazy ", z
     zastrzeżeniem ust. 2a",
   b) po ust. 2 dodaje się ust. 2a w brzmieniu:
     "2a. W przypadku gdy wynagrodzenie należne pracownikowi przekracza
       kwotę, o której mowa w ust. 2, przy obliczaniu należności z tego
       tytułu uwzględnia się również kwotę składki na ubezpieczenia
       społeczne, finansowanej ze środków pracownika, od różnicy pomiędzy
       wynagrodzeniem należnym pracownikowi, a wysokością przeciętnego
       miesięcznego wynagrodzenia, o którym mowa w art. 4 ust. 2.";
4) w art. 18 ust. 1 otrzymuje brzmienie:
     "1. Składki na Fundusz ustala się od wypłat stanowiących podstawę
       wymiaru składek na ubezpieczenia emerytalne i rentowe bez stosowania
       ograniczenia, o którym mowa w art. 19 ust. 1 ustawy o systemie
       ubezpieczeń społecznych.".
                                      
                                  Art. 104.
W ustawie z dnia 14 grudnia 1994 r. o zatrudnieniu i przeciwdziałaniu
bezrobociu (Dz.U. z 1997 r.  Nr 25, poz. 128, Nr 28, poz. 153, Nr 41, poz.
255, Nr 63, poz. 403, Nr 93, poz. 569, Nr 107, poz. 692, Nr 121, poz. 770, Nr
123, poz. 776 oraz z 1998 r. Nr 66, poz. 431, Nr 106, poz. 668 i Nr 108, poz.
684) wprowadza się następujące zmiany:
1) w art. 31:
   a) w ust. 1 w pkt 1 skreśla się wyrazy "i pogrzebowe",
   b) skreśla się ust. 5;
2) w art. 37m:
   a) po ust. 1 dodaje się ust. 1a w brzmieniu:
     "1a. Osobom pobierającym zasiłek przedemerytalny lub świadczenie
       przedemerytalne przysługują zasiłki pogrzebowe, na zasadach
       przewidzianych dla pracowników.",
   b) w ust. 2 po wyrazach "o których mowa w" dodaje się wyrazy "ust. 1a
     oraz";
3) w art. 48 w ust. 2 skreśla się pkt 2;
4) w art. 49 w ust. 1 skreśla się pkt 2;
5) w art. 53:
   a) w ust. 1 wyrazy "ubezpieczenie społeczne lub zaopatrzenie emerytalne"
     zastępuje się wyrazami "ubezpieczenia emerytalne i rentowe bez
     stosowania ograniczenia, o którym mowa w art. 19 ust. 1 ustawy z dnia 13
     października 1998 r. o systemie ubezpieczeń społecznych (Dz.U. Nr ...,
     poz. ...)",
   b) w ust. 3 wyrazy "na ubezpieczenie społeczne wynosi" zastępuje się
     wyrazami "ustalona zgodnie z ust. 1 wynosi";
6) w art. 56 ust. 1 otrzymuje brzmienie:
     "1. Składki na Fundusz Pracy opłaca się za okres trwania ubezpieczeń
       emerytalnego i rentowych w trybie i na zasadach przewidzianych dla
       składek na ubezpieczenia społeczne.".
                                      
                                  Art. 105.
W ustawie z dnia 6 lutego 1997 r. o powszechnym ubezpieczeniu zdrowotnym
(Dz.U. Nr 28, poz. 153, Nr 75, poz. 468 oraz z 1998 r. Nr 117,  poz. 756)
wprowadza się następujące zmiany:
1) w art. 7:
   a) w pkt 21 w zdaniu wstępnym po wyrazach "przez to" dodaje się wyrazy ",
     z zastrzeżeniem pkt 21a,",
   b) po pkt 21 dodaje się pkt 21a w brzmieniu:
     "21a) za członka rodziny uważa się także dzieci uprawnione do renty
       rodzinnej,";
2) w art. 8 w pkt 10 po wyrazach "lub rentę" dodaje się wyrazy "za wyjątkiem
  osób, o których mowa w art. 7 pkt 21a";
3) w art. 8a po ust. 3 dodaje się ust. 3a w brzmieniu:
     "3a. Członkostwo w Kasie Chorych, osoby o której mowa w ust. 2, nie
       wygasa w okresie pobierania przez tę osobę zasiłków, przyznanych na
       podstawie przepisów o ubezpieczeniu chorobowym lub wypadkowym,
       których nie zalicza się do podstawy wymiaru składki na ubezpieczenie
       zdrowotne.";
4) w art. 21:
   a) ust. 1 i 2 otrzymują brzmienie:
     "1. Do ustalenia podstawy wymiaru składek na ubezpieczenie zdrowotne
       osób, o których mowa w art. 8 pkt 1 lit. a), c)-h),  stosuje się
       przepisy określające podstawę wymiaru składek na ubezpieczenia
       emerytalne i rentowe tych osób z zastrzeżeniem ust. 2b, 2c i 3a.
      2. Do ustalenia podstawy wymiaru składek na ubezpieczenie zdrowotne
       osób, o których mowa w art. 8 pkt 2-7, objętych ubezpieczeniami
       emerytalnym i rentowymi, stosuje się przepisy określające  podstawę
       wymiaru składek na ubezpieczenia emerytalne i rentowe tych osób z
       zastrzeżeniem ust. 2b, 2c i 3a.",
   b) po ust. 2 dodaje się ust. 2a-2c w brzmieniu:
    "2a. Podstawę wymiaru składek dla osób, o których mowa w art. 8 pkt 2-7,
       nie objętych ubezpieczeniami emerytalnym i rentowymi stanowi kwota
       odpowiadająca uposażeniu tych osób.
     2b. Przy ustalaniu podstawy wymiaru składki na ubezpieczenie zdrowotne
       osób, o których mowa w ust. 1, nie stosuje się wyłączeń wynagrodzeń
       za czas niezdolności do pracy wskutek choroby lub odosobnienia w
       związku z chorobą zakaźną oraz nie stosuje się ograniczenia, o którym
       mowa w art. 19 ust. 1 ustawy z dnia ... o systemie ubezpieczeń
       społecznych (Dz.U. Nr ..., poz. ...).
     2c. Podstawę wymiaru składki na ubezpieczenie zdrowotne pomniejsza się o
       kwoty składek na ubezpieczenia emerytalne, rentowe i chorobowe,
       potrąconych przez płatników ze środków ubezpieczonego zgodnie z
       przepisami o systemie ubezpieczeń społecznych.",
   c) w ust. 3 w pkt 1 skreśla się przecinek i dodaje się wyrazy
     "pomniejszona o kwoty składek na ubezpieczenia emerytalne i rentowe
     potrąconych przez płatników ze środków ubezpieczonego, zgodnie z
     przepisami o systemie ubezpieczeń społecznych,";
5) art. 26a otrzymuje brzmienie:
    "Art. 26a. Koszty poboru i ewidencjonowania składek na ubezpieczenie
           zdrowotne potrącane są przez Zakład Ubezpieczeń Społecznych w
           wysokości 0,5 % oraz przez Kasę Rolniczego Ubezpieczenia
           Społecznego w wysokości 0,25 % kwoty składek przekazanych do Kas
           Chorych.";
6) w art. 169c dotychczasową treść oznacza się jako ust. 1 oraz dodaje się
  ust. 2 i 3 w brzmieniu:
     "2. Do dnia 30 czerwca 1999 r. nie stosuje się przepisów art. 26 ust. 4.
       Zakład Ubezpieczeń Społecznych i Kasa Rolniczego Ubezpieczenia
       Społecznego dokonują rozdysponowania pomiędzy Kasy Chorych środków
       finansowych pochodzących z pobranych składek na ubezpieczenie
       zdrowotne na podstawie planu finansowego sporządzonego przez
       Pełnomocnika.
     3. Zakład Ubezpieczeń Społecznych i Kasa Rolniczego Ubezpieczenia
       Społecznego przekazują środki, o których mowa w ust. 2, do właściwej
       Kasy Chorych, nie później niż w ciągu 3 dni roboczych od dnia wpływu
       składek na ubezpieczenie zdrowotne.".
   
                                  Art. 106.
W ustawie z dnia 27 sierpnia 1997 r. o rehabilitacji zawodowej i społecznej
oraz zatrudnianiu osób niepełnosprawnych (Dz.U. Nr 123, poz. 776 i Nr 160,
poz. 1082 oraz z 1998 r. Nr 99, poz. 628 i Nr 106, poz. 668) wprowadza się
następujące zmiany:
1) art.25 otrzymuje brzmienie:
      "Art. 25. 1. Składki na ubezpieczenia społeczne osób niepełnosprawnych
              zaliczonych do znacznego lub umiarkowanego stopnia
              niepełnosprawności, zatrudnionych u pracodawcy zatrudniającego
              mniej niż 25 osób, w przeliczeniu na pełny etat oraz
              niepełnosprawnych zatrudnionych w zakładach pracy chronionej i
              zakładach aktywizacji zawodowej, nalicza się na zasadach
              określonych w ustawie z dnia 13 października 1998 r. o systemie
              ubezpieczeń społecznych (Dz.U. Nr ..., poz. ...), z
              zastrzeżeniem ust. 2 i 3.
         2. W zakładach pracy zatrudniających mniej niż 25 osób, w stosunku
           do zatrudnionych osób niepełnosprawnych, zaliczonych do znacznego
           lub do umiarkowanego stopnia niepełnosprawności:
           1) część wynagrodzenia odpowiadającą składce należnej od
             zatrudnionego, na ubezpieczenie emerytalne, finansuje Państwowy
             Fundusz Rehabilitacji Osób Niepełnosprawnych,
           2) część kosztów osobowych pracodawcy, odpowiadającą należnej
             składce na ubezpieczenie emerytalne od pracodawcy, finansuje
             budżet państwa.
         3. W zakładach pracy chronionej i zakładach aktywizacji zawodowej,
           w stosunku do zatrudnionych osób niepełnosprawnych:
           1) część wynagrodzenia odpowiadającą należnej składce pracownika
             na ubezpieczenia emerytalne i chorobowe, finansuje Państwowy
             Fundusz Rehabilitacji Osób Niepełnosprawnych,
           2) część kosztów osobowych pracodawcy, odpowiadającą należnej
             składce na ubezpieczenia emerytalne i rentowe pracodawcy,
             finansuje budżet państwa, a w części odpowiadającej należnej
             składce na ubezpieczenie wypadkowe, finansuje Państwowy Fundusz
             Rehabilitacji Osób Niepełnosprawnych.
         4. Zakład Ubezpieczeń Społecznych powiadamia zakłady, o których
           mowa w ust. 2 i 3, o przekazaniu części wynagrodzenia pracownika
           odpowiadającej należnej składce na ubezpieczenia społeczne,
           finansowanej przez Państwowy Fundusz Rehabilitacji Osób
           Niepełnosprawnych w terminie 7 dni od daty otrzymania.
         5. Przez osoby zatrudnione, o których mowa w ust. 2 i 3, rozumie
           się pracowników oraz osoby wykonujące pracę nakładczą.
         6. Szczegółowe zasady i tryb rozliczania składek na ubezpieczenia
           społeczne, z uwzględnieniem dotacji Państwowego Funduszu
           Rehabilitacji Osób Niepełnosprawnych i budżetu państwa, określi w
           drodze rozporządzenia minister właściwy do spraw zabezpieczenia
           społecznego.
         7. Różnica między składką na ubezpieczenia społeczne, potrącaną
           osobie niepełnosprawnej pracującej w zakładach pracy, o których
           mowa w ust. 2 i 3, a częścią składki na ubezpieczenia społeczne
           odprowadzoną do Zakładu Ubezpieczeń Społecznych, pozostaje w tych
           zakładach pracy.";
2) w art. 31:
   a) w ust. 3 w pkt 1 lit. a po wyrazach "w wysokości 10%" dodaje się
     wyrazy: "z zastrzeżeniem ust.3a,",
   b) po ust. 3 dodaje się ust. 3a w brzmieniu:
    "3a. Prowadzący zakład pracy chronionej może uzyskać zwolnienie z wpłat
       na Państwowy Fundusz Rehabilitacji Osób Niepełnosprawnych w trybie
       określonym w art. 49 również w przypadku, gdy środki zakładowego
       funduszu rehabilitacji osób niepełnosprawnych nie wystarczają na
       sfinansowanie składki, o której mowa w art. 25 ust. 3 pkt 2.".
                                      
                                 Rozdział 13
                       Przepisy przejściowe i końcowe
                                      
                                  Art. 107.
1. Płatnicy składek zobowiązani są dokonać imiennych zgłoszeń do ubezpieczeń
  społecznych wszystkich osób, za które są zobowiązani opłacać składki na
  ubezpieczenia  społeczne za dzień 31 grudnia 1998 r. i dzień 1 stycznia
  1999 r., w terminie do dnia 31 stycznia 1999 r.
2. Zgłoszeń, o których mowa w ust. 1, zobowiązani są dokonać również
  płatnicy składek opłacający składki na własne ubezpieczenia społeczne za
  dzień 31 grudnia 1998 r. i dzień 1 stycznia 1999 r., w terminie do dnia 31
  stycznia 1999 r.
3. Płatnicy składek, o których mowa w ust. 1 i 2, zobowiązani są dokonać
  zgłoszenia płatnika składek w terminie do dnia 31 stycznia 1999 r.
                                      
                                  Art. 108.
Płatnicy składek na ubezpieczenia społeczne lub ubezpieczenie zdrowotne,
którzy nie posiadają, jako podatnicy, numeru identyfikacji podatkowej NIP lub
nie złożyli wniosku o nadanie tego numeru, obowiązani są dokonać zgłoszenia
identyfikacyjnego, w celu otrzymania NIP, w terminie jednego miesiąca od dnia
wejścia w życie ustawy, w trybie określonym w przepisach o zasadach ewidencji
i identyfikacji podatników.
                                      
                                  Art. 109.
Składki na ubezpieczenie społeczne i zasiłki oraz zasiłki rodzinne i
pielęgnacyjne należne za okres do dnia 31 grudnia 1998 r. płatnicy składek są
zobowiązani rozliczać i opłacać na podstawie przepisów dotychczasowych.
                                  Art. 110.
1. Pracodawcy podwyższą pracownikom wynagrodzenie należne od 1 stycznia 1999
  r., przeliczając je w taki sposób, aby po potrąceniu składek na
  ubezpieczenia emerytalne i rentowe oraz na ubezpieczenie chorobowe, nie
  było ono niższe niż przed przeliczeniem.
2. Przepis ust. 1 stosuje się odpowiednio do uposażeń i innych dochodów z
  tytułu służby.
3. Minister właściwy do spraw zabezpieczenia społecznego określi, w drodze
  rozporządzenia, sposób przeliczania wynagrodzeń, uposażeń i innych
  dochodów, o których mowa w ust. 1 i 2.
4. Minister właściwy do spraw zabezpieczenia społecznego ogłosi wysokość
  najniższego wynagrodzenia pracowników po przeliczeniu w sposób określony w
  rozporządzeniu, o którym mowa w ust. 3.
                                      
                                  Art. 111.
1. Podział składki, o którym mowa w art. 22 ust. 3, jest obowiązkowy dla
  ubezpieczonych urodzonych po dniu 31 grudnia 1968 r.
2. Ubezpieczeni, o których mowa w ust. 1, są zobowiązani do zawarcia umowy z
  otwartym funduszem emerytalnym w terminie do dnia 30 września 1999 r.
  Przepis art. 39 ust. 2 stosuje się odpowiednio.
3. Ubezpieczeni urodzeni po dniu 31 grudnia 1948 r., a przed dniem 1
  stycznia 1969 r., mogą na swój wniosek przystąpić " poprzez zawarcie umowy
  - do wybranego otwartego funduszu emerytalnego.
4. Ubezpieczeni, o których mowa w ust. 3, mogą zawrzeć umowę z otwartym
  funduszem emerytalnym w terminie do dnia 31 grudnia 1999 r., z
  zastrzeżeniem ust. 6.
5. Przystąpienie przez ubezpieczonych, o których mowa w ust. 3, do otwartego
  funduszu emerytalnego jest nieodwołalnym oświadczeniem woli o wyborze
  ubezpieczenia emerytalnego na zasadach określonych dla osób urodzonych po
  dniu 31 grudnia 1968 r.
6. Termin, o którym mowa w ust. 4, uważa się za zachowany, jeżeli osoba
  urodzona w okresie określonym w ust. 3 nie podlegała obowiązkowi
  ubezpieczeń społecznych w 1999 r., lecz przystąpiła do otwartego funduszu
  emerytalnego w ciągu 6 miesięcy od powstania obowiązku ubezpieczenia po
  dniu 31 grudnia 1999 r. oraz w dniu powstania tego obowiązku nie ukończyła
  50 lat.
7. Cała składka na ubezpieczenie emerytalne ubezpieczonych, którzy nie
  przystąpili do otwartego funduszu emerytalnego przekazywana jest na FUS.
8. Składka, o której mowa w art. 22 ust. 3 podlega przekazaniu na rzecz
  otwartego funduszu emerytalnego, począwszy od najbliższej płatności składek
  na ubezpieczenie emerytalne, dokonanej po otrzymaniu przez Zakład od
  otwartego funduszu emerytalnego zawiadomienia o zawarciu umowy
  członkowskiej przez ubezpieczonego.
9. Składka ubezpieczonych, o których mowa w ust. 1, podlega przekazaniu do
  otwartych funduszy emerytalnych na zasadach określonych w ust. 8, jednakże
  w przypadku gdyby ubezpieczony nie zawarł umowy w terminie, o którym mowa w
  ust. 2, składka począwszy od składki  z tytułu zatrudnienia w październiku
  1999 r. przeznaczona na otwarty fundusz emerytalny podlega przekazaniu do
  otwartego funduszu emerytalnego, niezwłocznie po nabyciu członkostwa w
  otwartym funduszu emerytalnym. Przepis art. 39 ust. 4 zdanie drugie stosuje
  się odpowiednio.
                                      
                                  Art. 112.
1. Uruchomienie środków FRD może nastąpić nie wcześniej niż w 2009 r.
2. Stopa procentowa, o której mowa w art. 22 ust 1 pkt 1 i ust. 4, ulega
  obniżce o 1 % podstawy wymiaru składki od roku kalendarzowego, o którym
  mowa w ust.1.
                                  Art. 113.
Kadencja dotychczasowych rad nadzorczych Zakładu Ubezpieczeń Społecznych,
powołanych na podstawie art. 20 i 21 ustawy, o której mowa w art. 122 ust. 1
pkt 1, ustaje z dniem powołania Rady Nadzorczej Zakładu, o której mowa w art.
75.
                                  Art. 114.
1. Z dniem wejścia w życie ustawy majątek pozostający w zarządzie Zakładu,
  stanowiący własność Skarbu Państwa, staje się nieodpłatnie własnością
  Zakładu.
2. Nabycie z mocy prawa własności nieruchomości w ramach majątku, o którym
  mowa w ust. 1, stwierdza w formie decyzji wojewoda.
3. Ostateczna decyzja stwierdzająca nabycie własności nieruchomości stanowi
  podstawę wpisu w księdze wieczystej.
4. W zakresie prowadzonej działalności określonej w ustawie Zakład nie
  podlega opodatkowaniu podatkiem od nieruchomości, nie ponosi opłat
  skarbowych i sądowych.
                                      
                                  Art. 115.
Zakład jest następcą prawnym działających do 1950 r. Zakładu Ubezpieczeń
Społecznych, ubezpieczalni społecznych i funduszy ubezpieczeniowych w
zakresie ubezpieczeń społecznych i jest uprawniony, jeżeli nie narusza to
praw osób trzecich, do występowania o zwrot nieruchomości stanowiących w
podanym okresie własność tych osób prawnych.
                                  Art. 116.
1. Fundusz Ubezpieczeń Społecznych utworzony na podstawie ustawy, o której
  mowa w art. 122 ust. 1 pkt 1 z dniem 1 stycznia 1999 r. likwiduje się, a
  jego środki pieniężne, wierzytelności i zobowiązania przejmuje fundusz
  emerytalny wyodrębniony z FUS zgodnie z art. 55.
2. Aktywa i pasywa w zakresie działalności bieżącej i inwestycyjnej Zakładu
  Ubezpieczeń Społecznych działającego na podstawie ustawy, o której mowa w
  ust. 1, stają się z dniem 1 stycznia 1999 r. aktywami i pasywami Zakładu.
3. Fundusz emerytalny sfinansuje przejściowo koszty Zakładu. Zwrot kosztów
  funduszowi emerytalnemu następuje po uzyskaniu przez fundusze, o których
  mowa w art. 55, przychodów ze składek na ubezpieczenia społeczne.
                                      
                                  Art. 117.
1. Zakład przejmuje kolejowe jednostki organizacyjne właściwe do ustalenia i
  wypłaty świadczeń działające na podstawie ustawy z dnia 28 kwietnia 1983 r.
  o zaopatrzeniu emerytalnym pracowników kolejowych i ich rodzin (Dz.U. Nr
  23, poz. 99, z 1985 r. Nr 20, poz. 85, z 1990 r. Nr 36, poz. 206, z 1997 r.
  Nr 43, poz. 272 oraz z 1998 r. Nr 66, poz. 431).
2. Kolejowe jednostki organizacyjne, o których mowa w ust. 1, dokonają
  wypłaty świadczeń w 1998 r. oraz przekażą dokumentację niezbędną Zakładowi
  do wypłaty świadczeń, za okres od dnia wejścia w życie ustawy i
  dokumentację wymaganą do przyznania lub przeliczenia świadczeń, a także
  dokumentację niezbędną do dokonania rocznego rozliczenia podatku
  dochodowego od osób fizycznych za rok 1998 r.
3. Minister właściwy do spraw transportu przekaże Zakładowi prawa majątkowe
  i środki rzeczowe w zakresie niezbędnym do przejęcia zadań, o których mowa
  w ust. 1.
4. Minister właściwy do spraw transportu, w porozumieniu z ministrem
  właściwym do spraw zabezpieczenia społecznego określi, w drodze
  rozporządzenia, szczegółowe zasady i tryb przejęcia jednostek, o których
  mowa w ust. 1.
                                      
                                  Art. 118.
W 1999 r. termin , o którym mowa w art. 47 ust. 9, wynosi 5 dni roboczych, w
2000 r. " 4 dni robocze, a w 2001 r. " 3 dni robocze.
                                  Art. 119
Banki są zobowiązane przygotować i zapewnić płatnikom składek dostęp do
formularzy dokumentów  płatniczych  określonych  ustawą, nie później niż do
dnia 15 grudnia
1998 r.
                                      
                                  Art. 120.
Zadania określone w ustawie niezbędne do funkcjonowania Zakładu od dnia 1
stycznia 1999 r. przed tym dniem wykonuje Zakład Ubezpieczeń Społecznych
wymieniony w art. 7 ustawy, o której mowa w art. 122 ust. 1 pkt 1.
                                  Art. 121.
Stopa procentowa składek na ubezpieczenie wypadkowe za okres od dnia 1
stycznia do dnia 31 grudnia 1999 r. wynosi 2,03% podstawy wymiaru.
                                      
                                  Art. 122.
1. Tracą moc:
   1) ustawa z dnia 25 listopada 1986 r. o organizacji i finansowaniu
     ubezpieczeń społecznych (Dz. U. z 1989 r. Nr 25, poz. 137 i Nr 74, poz.
     441, z 1990 r. Nr 36, poz. 206, z 1991 r. Nr 7, poz. 24, Nr 104, poz.
     450 i Nr 110, poz. 474, z 1994 r. Nr 84, poz. 385,  z 1995 r. Nr 4, poz.
     17, Nr 85, poz. 426, z 1997 r. Nr 121, poz. 770 oraz z 1998 r. Nr 106,
     poz. 668 i Nr 108, poz. 684),
   2) ustawa z dnia 27 września 1973 r. o zaopatrzeniu emerytalnym twórców i
     ich rodzin (Dz. U. z 1983 r. Nr 31, poz. 145, z 1986 r. Nr 42, poz. 202,
     z 1989 r. Nr 35 , poz. 190, z 1990 r. Nr 36, poz. 206, z 1995 r. Nr 4,
     poz. 17, z 1996 r. Nr 100, poz. 461 oraz  z 1997 r. Nr 28, poz. 153),
   3) art. 1"5 oraz art. 29 ust. 1 i 2 ustawy z dnia 19 grudnia 1975 r. o
     ubezpieczeniu społecznym osób wykonujących pracę na podstawie umowy
     agencyjnej lub umowy zlecenia (Dz. U. z 1995 r. Nr 65, poz. 333 i Nr 128
     poz. 617; z 1996 r. Nr 100, poz. 461, oraz  z 1997 r. Nr 28, poz. 153),
   4) art. 1-4 oraz art. 26 ust. 1 i 2 ustawy z dnia 18 grudnia 1976 r. o
     ubezpieczeniu społecznym osób prowadzących działalność gospodarczą oraz
     ich rodzin (Dz. U. z 1989 r. Nr 46, poz. 250, z 1990 r. Nr 36, poz. 206,
     z 1991 r. Nr 104, poz. 450 i Nr 110, poz. 474, z 1995 r. Nr 4, poz. 17,
     z 1996 r. Nr 100, poz. 461, Nr 124, poz. 585, z 1997 r. Nr 28 poz. 153
     oraz z 1998 r. Nr 106, poz. 668),
   5) rozdział 8 ustawy z dnia 28 kwietnia 1983 r. o zaopatrzeniu emerytalnym
     pracowników kolejowych i ich rodzin (Dz. U. Nr 23 poz. 99, z 1985 r. Nr
     20, poz. 85, z 1990 r. Nr 36, poz. 206, z 1997 r. Nr 43, poz. 272 oraz z
     1998 r. Nr 66, poz. 431),
   6) ustawa z dnia 17 maja 1989r. o ubezpieczeniu społecznym duchownych (Dz.
     U. Nr 29, poz. 156, z 1990 r. Nr 36, poz. 206, z 1991 r. Nr 104,
     poz.450, z 1995r. Nr 4, poz. 17, z 1996 r. Nr 100, poz. 461 oraz  z 1997
     r. Nr 28, poz. 153).
2. Do czasu wydania przepisów wykonawczych przewidzianych w ustawie
  pozostają w mocy przepisy aktów wykonawczych wydane na podstawie ustawy
  wymienionej w ust. 1 pkt 1, jeżeli nie są sprzeczne z przepisami ustawy.
3. Ilekroć przepisy:
   1) odsyłają do przepisów o organizacji i finansowaniu ubezpieczeń
     społecznych, do przepisów o ubezpieczeniach społecznych lub do przepisów
     o ubezpieczeniach społecznych pracowników - należy przez to rozumieć
     odesłanie do przepisów o systemie ubezpieczeń społecznych,
   2) określają jako organ właściwy oddział Zakładu Ubezpieczeń Społecznych
     lub Biuro Rent Zagranicznych - należy przez to rozumieć jednostkę
     organizacyjną Zakładu.
                                      
                                  Art. 123.
W sprawach uregulowanych ustawą stosuje się przepisy Kodeksu postępowania
administracyjnego, chyba że ustawa stanowi inaczej.
                                      
                                  Art. 124.
Przepisy art. 50 ust. 1 w części dotyczącej informowania o danych
zgromadzonych na koncie stosuje się od dnia 1 stycznia 2000 r.
                                  Art. 125.
Przepisy art. 32, art. 47 ust. 4 pkt 4, ust. 14 i 15, art. 68 pkt 1 lit. c)
oraz art. 76 ust. 1 pkt 2 lit. c) i pkt 3 w części dotyczącej pobierania
wpłat na Państwowy Fundusz Rehabilitacji Osób Niepełnosprawnych stosuje się
od dnia 1 stycznia 2000 r.
                                      
                                  Art. 126.
Przepisy art. 50 ust. 1 w części dotyczącej emerytury hipotetycznej stosuje
się od dnia 1 stycznia 2004 r.
                                      
                                  Art. 127.
Ustawa wchodzi w życie z dniem 1 stycznia 1999 r., z wyjątkiem:
1) art. 24-31, 33, 73 ust. 2, art. 74 ust. 1 i 5, art. 75 ust. 1, ust. 2 pkt
  1, 2, 9 i 10 oraz  ust. 3, art. 109, 117 ust. 2-4, art. 119 i 120, które
  wchodzą w życie po upływie 14 dni od dnia ogłoszenia,
2) art. 108, który wchodzi w życie z dniem 1 grudnia 1998 r.,
3) art. 39 ust. 1-4, który wchodzi w życie z dniem 1 października 1999 r.,
4) art. 15 ust. 2, art. 22 ust. 1 pkt 4 i ust. 2, które wchodzą w życie z
  dniem 1 stycznia 2000 r.,
5) art. 22 ust. 4, który wchodzi w życie z dniem 1 stycznia 2002 r.
