



Dz.U. z 2001 r. Nr 81, poz. 877
 
 
 
                                    USTAWA
                            z dnia 6 lipca 2001 r.
                                       
  o zmianie ustawy o powszechnym obowiązku obrony Rzeczypospolitej Polskiej,
      ustawy o odszkodowaniach przysługujących w razie wypadków i chorób
      pozostających w związku ze służbą w Milicji Obywatelskiej, ustawy o
    zaopatrzeniu inwalidów wojennych i wojskowych oraz ich rodzin, ustawy o
  uposażeniu żołnierzy, ustawy o Policji, ustawy o Urzędzie Ochrony Państwa,
  ustawy o Państwowej Straży Pożarnej, ustawy o kontroli skarbowej, ustawy o
    zaopatrzeniu emerytalnym żołnierzy zawodowych oraz ich rodzin, ustawy o
   zaopatrzeniu emerytalnym funkcjonariuszy Policji, Urzędu Ochrony Państwa,
     Straży Granicznej, Biura Ochrony Rządu, Państwowej Straży Pożarnej i
   Służby Więziennej oraz ich rodzin, ustawy o zakwaterowaniu Sił Zbrojnych
     Rzeczypospolitej Polskiej, ustawy o Służbie Więziennej oraz ustawy o
                               Inspekcji Celnej
                                       
                                       
                                    Art. 1.
W ustawie z dnia 21 listopada 1967 r. o powszechnym obowiązku obrony
Rzeczypospolitej Polskiej (Dz.U. z 1992 r. Nr 4, poz. 16, Nr 54, poz. 254, z
1994 r. Nr 43, poz. 165, z 1995 r. Nr 141, poz. 692, z 1996 r. Nr 7, poz. 44,
Nr 10, poz. 56, Nr 106, poz. 496, z 1997 r. Nr 6, poz. 31, Nr 28, poz. 153, Nr
80, poz. 495, Nr 88, poz. 554, Nr 121, poz. 770, Nr 141, poz. 944, z 1998 r. Nr
146, poz. 961, Nr 162, poz. 1114 i 1126, z 1999 r. Nr 50, poz. 500 oraz z 2000
r. Nr 12, poz. 136, Nr 109, poz. 1156) wprowadza się następujące zmiany:
1) w art. 5, 10 ust. 1, art. 14 ust. 3 i 5, art. 15 ust. 3, art. 16 ust. 2 i
  4, art. 19, 24 ust. 1, art. 26 ust. 4, art. 31 ust. 7, art. 37 ust. 3, art.
  46 ust. 4, art. 51 ust. 2, art. 53 ust. 2, art. 54 ust. 4, art. 56 ust. 5,
  art. 60 ust. 1, art. 63, 64 ust. 3 i 4, art. 66, 67 ust. 3, art. 69 ust. 2,
  art. 70 ust. 1 i 2, art. 74 ust. 4, art. 76 ust. 2-5 i 7, art. 79 ust. 3 i 4,
  art. 81 ust. 3, art. 82 ust. 3, art. 87 ust. 7, art. 89 ust. 2, art. 90 ust.
  1, art. 93 ust. 5, art. 95 ust. 3, art. 106, 113 ust. 1 i 2, art. 114 ust. 2,
  art. 117 ust. 1 pkt 2, art. 121 ust. 2, art. 129 ust. 2, art. 133 pkt 1, art.
  188 ust. 3, art. 192 ust. 2, art. 206 ust. 2 oraz w art. 248 ust. 1 i 2 użyte
  w różnych przypadkach wyrazy "minister właściwy do spraw obrony narodowej"
  zastępuje się użytymi w odpowiednich przypadkach wyrazami "Minister Obrony
  Narodowej";
2) w art. 6 w ust. 2 w pkt 6 po wyrazie "wojewodów" dodaje się przecinek i
  wyraz "starostów";
3) skreśla się art. 13;
4) w art. 14 skreśla się ust. 2;
5) w art. 15:
   a) w ust. 2 na końcu zdania kropkę zastępuje się przecinkiem i dodaje się
     wyrazy "a uprawnienia Urzędu Ochrony Państwa dotyczą odpowiednio
     Wojskowych Służb Informacyjnych",
   b) w ust. 3 wyrazy "ministra właściwego do spraw wewnętrznych" zastępuje się
     wyrazami "Szefa Urzędu Ochrony Państwa";
6) w art. 18 ust. 2 oraz w art. 139 ust. 3 użyte w różnych przypadkach wyrazy
  "Komitet Obrony Kraju" zastępuje się użytymi w odpowiednich przypadkach
  wyrazami "Rada Ministrów";
7) w art. 20:
   a) w ust. 3 skreśla się przecinek oraz wyrazy "zgodnie z decyzjami Komitetu
     Obrony Kraju",
   b) skreśla się ust. 4,
   c) ust. 6 otrzymuje brzmienie:
     "6. Rada Ministrów określi, w drodze rozporządzenia, skład, zakres oraz
       szczegółowe zasady i tryb działania wojewódzkich komitetów obrony,
       zasady uczestniczenia w posiedzeniach tych komitetów osób spoza ich
       składu, a także szczegółowe zasady i tryb powoływania oraz zakres
       działania organów wykonawczych tych komitetów.",
   d) skreśla się ust. 7;
8) w art. 35 ust. 1 otrzymuje brzmienie:
     "1. Minister właściwy do spraw administracji publicznej oraz Minister
       Obrony Narodowej określą każdorazowo, w drodze rozporządzenia, czas
       trwania i termin ogłoszenia poboru na terenie kraju oraz roczniki osób
       podlegających obowiązkowi stawienia się do poboru, uwzględniając w
       szczególności osoby, które mają obowiązek zgłosić się przed powiatowymi
       komisjami lekarskimi i przed powiatowymi komisjami poborowymi.";
9) w art. 38 w ust. 2 w pkt 3 wyraz "wojewodów" zastępuje się wyrazami
  "dyrektorów wojewódzkich urzędów pracy";
10) art. 43 otrzymuje brzmienie:
    "Art. 43. Minister właściwy do spraw wewnętrznych i Minister Obrony
           Narodowej, w porozumieniu z ministrem właściwym do spraw zdrowia,
           określą, w drodze rozporządzenia, sposób wzywania do poboru,
           dokumenty, jakie poborowi powinni przedstawić przy poborze,
           uwzględniając sposób przygotowania i przeprowadzenia poboru oraz
           czynności wojewodów, starostów, wójtów lub burmistrzów (prezydentów
           miast) i wojskowych komendantów uzupełnień w tym zakresie.";
11) w art. 45:
   a) ust. 1 otrzymuje brzmienie:
      "1. Poborowych uznanych za zdolnych do służby wojskowej wojskowy
         komendant uzupełnień przeznacza do służby uwzględniając potrzeby
         wojska, orzeczenie komisji poborowej i komisji lekarskiej,
         kwalifikacje zawodowe oraz w miarę możności życzenia poborowych.",
   b) po ust. 2 dodaje się ust. 3 w brzmieniu:
     "3. Minister Obrony Narodowej określi, w drodze rozporządzenia,
       szczegółowe zasady przeznaczania poborowych do służby, z uwzględnieniem
       wymogów niezbędnych do kierowania poborowych do poszczególnych rodzajów
       Sił Zbrojnych i rodzajów wojsk oraz kryteriów kierowania poborowych na
       poszczególne stanowiska i funkcje wojskowe.";
12) art. 49 otrzymuje brzmienie:
   "Art. 49. 1. Wojskowi komendanci uzupełnień z upoważnienia Ministra Obrony
           Narodowej prowadzą ewidencję wojskową osób podlegających
           obowiązkowi służby wojskowej.
         2. Organy administracji publicznej obowiązane są do bezpłatnego
           udostępniania danych osobowych w celu ich przetwarzania w ewidencji
           wojskowej.
         3. Minister Obrony Narodowej określi, w drodze rozporządzenia, zakres
           i sposób prowadzenia ewidencji wojskowej, z uwzględnieniem w
           szczególności miejsca pobytu, zatrudnienia, kwalifikacji oraz
           przebiegu służby wojskowej tych osób.
         4. Minister Obrony Narodowej określi, w drodze rozporządzenia, zakres
           i sposób odtwarzania ewidencji wojskowej osób podlegających
           obowiązkowi służby wojskowej, z uwzględnieniem przypadków, kiedy
           następuje potrzeba odtworzenia ewidencji wojskowej oraz miejsca
           odtworzenia tej ewidencji.";
13) w art. 54 ust. 2 otrzymuje brzmienie:
   "2. Minister Obrony Narodowej określi, w drodze rozporządzenia, rodzaje i
     wzory wojskowych dokumentów osobistych, wskazując w szczególności
     przeznaczenie tych dokumentów, organy wojskowe właściwe do ich wydawania i
     ewidencjonowania, zakres informacji i danych osobowych wpisanych w tych
     dokumentach, a także podmioty uprawnione do żądania okazania tych
     dokumentów. Rozporządzenie w szczególności określi dane, jakie powinien
     zawierać dokument, z uwzględnieniem imienia, nazwiska, daty urodzenia,
     stopnia wojskowego, miejsca pełnienia służby oraz fotografii.";
14) po art. 54 dodaje się art. 54a w brzmieniu:
    "Art. 54a. 1. Organy wojskowe wyposażą żołnierzy w czynnej służbie
             wojskowej oraz inne osoby określone prawem międzynarodowym w
             karty i tabliczki tożsamości.
         2. Minister Obrony Narodowej określi, w drodze rozporządzenia, organy
           właściwe do wydawania i ewidencjonowania kart i tabliczek
           tożsamości, a także rodzaje i wzory tych kart i tabliczek z
           uwzględnieniem ich przeznaczenia i wykorzystania przez żołnierzy w
           czynnej służbie wojskowej, osoby pełniące służbę w jednostkach
           zmilitaryzowanych przydzielonych do sił zbrojnych, cywilny personel
           medyczno-sanitarny sił zbrojnych, osoby cywilne towarzyszące siłom
           zbrojnym, personel stowarzyszenia "Polski Czerwony Krzyż" i inne
           ochotnicze stowarzyszenia pomocy oraz osoby cywilne wykonujące
           czynności duszpasterskie w siłach zbrojnych.";
15) art. 57 otrzymuje brzmienie:
    "Art. 57. Rada Ministrów określi, w drodze rozporządzenia, corocznie liczbę
           poborowych, którzy mogą być powoływani w roku kalendarzowym do
           zasadniczej służby wojskowej, na przeszkolenie wojskowe, do
           zasadniczej służby i szkolenia poborowych w obronie cywilnej oraz do
           służby w formacjach uzbrojonych niewchodzących w skład Sił
           Zbrojnych, a także żołnierzy rezerwy do odbycia ćwiczeń wojskowych i
           służby okresowej, jak również do odbycia ćwiczeń w obronie cywilnej,
           z uwzględnieniem potrzeb etatowych Sił Zbrojnych oraz poszczególnych
           formacji.";
16) w art. 60 ust. 9 otrzymuje brzmienie:
     "9. Minister Obrony Narodowej określi, w drodze rozporządzenia, wzory kart
       powołania i kart mobilizacyjnych oraz ich przeznaczenie, a także wzory
       obwieszczeń. Wzory kart powinny zawierać pouczenie o skutkach uchylania
       się od obowiązku służby wojskowej i postępowaniu w razie utraty karty
       oraz w przypadkach niemożności stawienia się do służby wojskowej.";
17) art. 62 otrzymuje brzmienie:
    "Art. 62. Minister właściwy do spraw wewnętrznych, Minister Obrony
          Narodowej oraz minister właściwy do spraw łączności, określą, w
          drodze rozporządzenia, tryb doręczania kart powołania i
          rozplakatowania obwieszczeń, uwzględniając w szczególności tryb
          postępowania organów jednostek wojskowych, Policji i Poczty Polskiej
          w tym zakresie oraz sposób pokrywania kosztów związanych z
          doręczeniem dokumentów powołania, a także wzór upoważnień dla
          kurierów akcji kurierskiej.";
18) w art. 67:
   a) po ust. 3 dodaje się ust. 3a w brzmieniu:
    "3a. Minister Obrony Narodowej określi, w drodze rozporządzenia,
       szczegółowe zasady i tryb postępowania w sprawach o uzyskanie
       zezwolenia, o którym mowa w ust. 3, z uwzględnieniem w szczególności
       warunku uzyskania przez żołnierza pozytywnej opinii właściwego organu
       wojskowego prowadzącego ewidencję żołnierza, wywiązywania się przez
       niego z powszechnego obowiązku obrony, jeżeli jemu podlega, i
       zasadności motywów, jakie przytoczył żołnierz w swojej prośbie o
       uzyskanie zezwolenia.",
   b) ust. 4 otrzymuje brzmienie:
     "4. Minister Obrony Narodowej określi, w drodze rozporządzenia:
         1) wzory, zasady i sposób noszenia umundurowania oraz odznak i oznak
           wojskowych, jak również zasady i sposób noszenia uzbrojenia,
         2) przypadki, w których żołnierze są zwolnieni od obowiązku noszenia
           umundurowania oraz odznak i oznak wojskowych,
         3) zasady i sposób noszenia przez żołnierzy orderów, odznaczeń,
           medali i odznak innych niż wojskowe,
         4) zasady wydawania przedmiotów umundurowania i wyekwipowania
           wojskowego w przypadkach, o których mowa w ust. 2
      - w szczególności z uwzględnieniem podziału mundurów na wyjściowe,
       ćwiczebne i polowe, specyfiki związanej z oznakowaniem mundurów,
       zestawów ubiorczych dla żołnierzy poszczególnych rodzajów wojsk i
       służb, sposobu oraz okoliczności noszenia umundurowania, odznak i oznak
       wojskowych oraz charakteru wykonywanych zadań.";
19) w art. 68:
   a) ust. 1 otrzymuje brzmienie:
     "1. Żołnierze w czynnej służbie wojskowej otrzymują:
        1) bezpłatne wyżywienie lub równoważnik pieniężny,
        2) umundurowanie i wyekwipowanie wojskowe w naturze lub równoważnik
         pieniężny.",
   b) po ust. 1 dodaje się ust. 1a w brzmieniu:
      "1a. Minister Obrony Narodowej określi, w drodze rozporządzenia,
         przypadki, w których żołnierze otrzymują świadczenia, o których mowa
         w ust. 1, szczegółowe zasady oraz normy ich otrzymywania z
         uwzględnieniem w szczególności warunków pełnionej służby, sposobów
         realizacji dodatkowych norm wyżywienia oraz warunków, trybu i
         terminów wypłacania równoważników pieniężnych.";
20) w art. 75 ust. 3 otrzymuje brzmienie:
   "3. Minister Obrony Narodowej może, w drodze rozporządzenia, wprowadzić inne
     tytuły wojskowe oraz określić zasady używania stopni i innych tytułów
     wojskowych uwzględniając potrzeby Sił Zbrojnych Rzeczypospolitej
     Polskiej.";
21) w art. 82 ust. 4 otrzymuje brzmienie:
    "4. Minister Obrony Narodowej może, w drodze rozporządzenia, ograniczać
      czas trwania zasadniczej służby wojskowej, stosownie do potrzeb Sił
      Zbrojnych i jeżeli nie zagraża to obronności lub bezpieczeństwu
      Państwa.";
22) w art. 86 ust. 3 otrzymuje brzmienie:
   "3. Minister Obrony Narodowej określi, w drodze rozporządzenia, szczególne
     uprawnienia przysługujące żołnierzom w zakresie zakwaterowania, urlopów i
     innych świadczeń, których zgłoszenie do nadterminowego pełnienia
     zasadniczej służby wojskowej zostało przyjęte, z uwzględnieniem w
     szczególności uprawnień do korzystania z wojskowej służby zdrowia,
     przejazdów na koszt wojska
     i gratyfikacji urlopowej.";
23) w art. 95 ust. 4 otrzymuje brzmienie:
   "4. Rada Ministrów określi, w drodze rozporządzenia, szczegółowe zasady i
     tryb pokrywania kosztów związanych z utworzeniem i działalnością studiów
     wojskowych z uwzględnieniem faktu pokrywania tych kosztów z budżetu
     Ministerstwa Obrony Narodowej.";
24) w art. 96 ust. 2 otrzymuje brzmienie:
     "2. Minister właściwy do spraw zdrowia, w porozumieniu z Ministrem Obrony
       Narodowej, określi, w drodze rozporządzenia, czas i sposób odbywania
       oraz program zajęć z zakresu medycyny katastrof uwzględniając:
         1) liczbę godzin zajęć teoretycznych i praktycznych,
         2) program zajęć, w tym medyczne postępowanie ratownicze, doraźne
           postępowanie medyczne i zagadnienia psychologiczne.";
25) w art. 109:
   a) dodaje się ust. 2a-2c w brzmieniu:
    "2a. Zaciąg ochotniczy przeprowadza wojskowy komendant uzupełnień właściwy
       ze względu na miejsce pobytu stałego (zamieszkania) lub pobytu
       czasowego ochotnika trwającego ponad dwa miesiące.
    2b. Obywatele polscy mający stałe miejsce zamieszkania za granicą w
       sprawach zaciągu ochotniczego zgłaszają się do polskich
       przedstawicielstw dyplomatycznych.
    2c. W ramach zaciągu ochotniczego nie powołuje się do czynnej służby
       wojskowej osób, które na podstawie odrębnych przepisów nie podlegają
       obowiązkowi tej służby w razie ogłoszenia mobilizacji i w czasie
       wojny.",
   b) ust. 3 otrzymuje brzmienie:
     "3. Minister Obrony Narodowej określi, w drodze rozporządzenia,
       szczegółowe zasady przeprowadzania zaciągu ochotniczego, z
       uwzględnieniem sytuacji, w których przeprowadzany będzie zaciąg,
       sposobu ogłaszania zaciągu, warunków jakie muszą spełniać osoby
       podejmujące zaciąg oraz sposobu postępowania z osobami zgłaszającymi
       się w ramach zaciągu ochotniczego bezpośrednio do dowódców jednostek
       wojskowych.";
26) w art. 111 ust. 2 otrzymuje brzmienie:
     "2. Minister Obrony Narodowej określi, w drodze rozporządzenia,
       szczegółowe zasady i tryb przeznaczania żołnierzy do służby w
       jednostkach zmilitaryzowanych, z uwzględnieniem sytuacji i czasu w
       których następuje nadanie przeznaczenia do służby oraz określeniem
       rodzajów jednostek, w których służba ta jest odbywana.";
27) w art. 138:
   a) ust. 3 otrzymuje brzmienie:
     "3. Formacje obrony cywilnej tworzą, w drodze rozporządzenia,
       ministrowie, a wojewodowie, starostowie, wójtowie lub burmistrzowie
       (prezydenci miast) w drodze zarządzenia, uwzględniając w szczególności:
       skalę występujących zagrożeń, rodzaj formacji, ich przeznaczenie oraz
       stan osobowy i organizację wewnętrzną.",
   b) po ust. 3 dodaje się ust. 4 w brzmieniu:
     "4. Formacje obrony cywilnej mogą tworzyć także pracodawcy.";
28) w art. 139:
   a) po ust. 4 dodaje się ust. 4a w brzmieniu:
      "4a. Rada Ministrów określa, w drodze rozporządzenia, zasady zwalniania
         przez pracodawców z obowiązku świadczenia pracy osób powołanych do
         służby w obronie cywilnej w związku ze zwalczaniem klęsk żywiołowych,
         katastrof i zagrożeń środowiska, biorąc pod uwagę zasady
         zrekompensowania utraconego wynagrodzenia i uwzględniając w
         szczególności profil działania zakładu.",
   b) ust. 5 otrzymuje brzmienie:
       "5. Rada Ministrów określa, w drodze rozporządzenia, stanowiska w
         urzędach organów administracji rządowej i innych organów państwowych,
         instytucjach państwowych, urzędach organów samorządu terytorialnego
         oraz u przedsiębiorców i w innych jednostkach organizacyjnych
         uznawane za równorzędne z odbywaniem służby w obronie cywilnej,
         uwzględniając w szczególności stanowiska związane z ochroną ludności
         i zwalczaniem klęsk żywiołowych.";
29) art. 140 otrzymuje brzmienie:
    "Art. 140. Rada Ministrów określi, w drodze rozporządzenia:
           1) zadania obrony cywilnej oraz obowiązki i uprawnienia organów
             administracji rządowej oraz innych organów i instytucji
             państwowych, organów samorządu terytorialnego, przedsiębiorców i
             innych jednostek organizacyjnych, a także organizacji
             społecznych, ze szczególnym uwzględnieniem zasad planowania i
             organizacji działań ratowniczych, monitorowania zagrożeń,
             szkolenia i upowszechniania problematyki obrony cywilnej,
           2) zasady zwalczania klęsk żywiołowych, katastrof i zagrożeń
             środowiska oraz usuwania ich skutków przez obronę cywilną,
             uwzględniając w szczególności zasady współdziałania z innymi
             służbami i kompetencje w tej dziedzinie,
           3) ogólne zasady tworzenia i przeznaczania formacji obrony
             cywilnej, uwzględniając w szczególności ich modelowe struktury
             organizacyjne i podporządkowanie, oraz zasady wyposażenia w ich
             niezbędny sprzęt i środki.";
30) w art. 143 ust. 5 otrzymuje brzmienie:
   "5. Minister Obrony Narodowej określi, w drodze rozporządzenia, kategorie
      żołnierzy rezerwy, których przeznaczenie do służby w obronie cywilnej
      wymaga zgody wojskowego komendanta uzupełnień, z uwzględnieniem celu
      powołania do służby w obronie cywilnej oraz zadań, jakie mają tam
      wykonywać.";
31) w art. 149 ust. 2 otrzymuje brzmienie:
   "2. Rada Ministrów może określić, w drodze rozporządzenia, jednostki
     organizacyjne obrony cywilnej, w których w razie ogłoszenia mobilizacji i
     w czasie wojny czynna służba jest pełniona bezterminowo, biorąc pod uwagę
     jednostki, do których zadań należy wykrywanie zagrożeń, alarmowanie i
     prowadzenie akcji ratunkowych.";
32) w art. 158 ust. 2 otrzymuje brzmienie:
   "2. Rada Ministrów określi, w drodze rozporządzenia, wzór i kolor
     umundurowania osób odbywających służbę w obronie cywilnej, uwzględniając w
     szczególności rodzaje służby oraz składniki umundurowania.";
33) art. 165 otrzymuje brzmienie:
    "Art. 165. Minister właściwy do spraw wewnętrznych określa, w drodze
           rozporządzenia:
          1) szczegółową organizację i sposób odbywania służby w obronie
            cywilnej, uwzględniając w szczególności zasady i tryb powoływania
            i przeznaczania do służby oraz zwalniania ze służby, wzory kart
            powołania do zasadniczej służby w obronie cywilnej oraz karty
            przydziału do formacji obrony cywilnej, zasady i tryb udzielania
            wyróżnień i wymierzania kar dyscyplinarnych oraz uprawnienia
            przełożonych w tym zakresie, zasady wykonywania i skreślania kar,
          2) wzór odznaki wzorowego ratownika, z uwzględnieniem także wzoru
            legitymacji do odznaki,
          3) wzory oznak oraz sposób noszenia tych oznak i umundurowania,
            uwzględniając w szczególności międzynarodowe i krajowe oznaki
            obrony cywilnej,
          4) normy umundurowania przysługującego osobom odbywającym służbę w
            obronie cywilnej, uwzględniając potrzeby poszczególnych
            specjalistycznych formacji,
          5) w porozumieniu z ministrem właściwym do spraw finansów publicznych
            wysokość równoważnika pieniężnego w zamian za umundurowanie
            ratowników, z uwzględnieniem zasad jego wypłacania oraz organów
            właściwych w tym zakresie.";
34) w art. 166 ust. 3 otrzymuje brzmienie:
   "3. Minister właściwy do spraw oświaty i wychowania, w porozumieniu z
     ministrem właściwym do spraw wewnętrznych oraz Ministrem Obrony Narodowej,
     określi, w drodze rozporządzenia, rodzaje szkół, których uczniowie
     podlegają obowiązkowi odbywania przysposobienia obronnego oraz organizację
     jego odbywania, z uwzględnieniem możliwości organizowania obozów
     specjalistycznych.";
35) art. 167 otrzymuje brzmienie:
    "Art. 167. Minister właściwy do spraw oświaty i wychowania, w porozumieniu
           z ministrem właściwym do spraw wewnętrznych oraz Ministrem Obrony
           Narodowej, określi, w drodze rozporządzenia, podstawy programowe
           przysposobienia obronnego dla szkół ponadgimnazjalnych. Podstawy
           programowe powinny zawierać opis celów kształcenia, treści nauczania
           i osiągnięć uczniów i powinny być dostosowane do poszczególnych
           rodzajów szkół.";
36) w art. 173 w ust. 2 skreśla się wyrazy: "na podstawie decyzji Rady
  Ministrów.";
37) w art. 174:
   a) ust. 2 otrzymuje brzmienie:
     "2. Rada Ministrów, na wniosek ministrów i wojewodów po uprzednim
       zaopiniowaniu przez Ministra Obrony Narodowej, ustala istniejące i
       specjalnie tworzone jednostki organizacyjne, które przewiduje się objąć
       militaryzacją (jednostki przewidziane do militaryzacji) oraz jednostki
       organizacyjne stanowiące bazę formowania specjalnie tworzonych
       jednostek zmilitaryzowanych, a także limity osób, które przewiduje się
       powołać do służby w jednostkach zmilitaryzowanych.",
   b) po ust. 2 dodaje się ust. 3 w brzmieniu:
     3. Rada Ministrów określi, w drodze rozporządzenia, kategorie zadań
       uzasadniających militaryzację oraz tryb ustalania jednostek
       organizacyjnych i limitów osób, o których mowa w ust. 2, a także wzór
       wniosku o objęcie poszczególnych jednostek organizacyjnych
       przygotowaniami do militaryzacji. Rozporządzenie uwzględni w
       szczególności potrzeby związane z rozwinięciem systemu obronności i
       funkcjonowaniem jego elementów w warunkach zewnętrznego zagrożenia
       państwa i w czasie wojny, w tym mobilizacyjne i wojenne potrzeby Sił
       Zbrojnych Rzeczypospolitej Polskiej oraz zapewnienia wsparcia wojskom
       sojuszniczym na terytorium Rzeczypospolitej Polskiej, z
       wyszczególnieniem we wzorze wniosku przeznaczenia tych jednostek, ich
       siedzib, organów, o których mowa w art. 187 ust. 3, oraz organów,
       według których ustaleń będą przygotowywane poszczególne jednostki, jak
       również specyfikacji przewidywanych wydatków z tym związanych.";
38) w art. 176 ust. 3 otrzymuje brzmienie:
   "3. Rada Ministrów określi corocznie, w drodze rozporządzenia, liczbę osób
     powoływanych w roku kalendarzowym do odbycia ćwiczeń w jednostkach
     przewidzianych do militaryzacji, z uwzględnieniem potrzeby zapewnienia
     realizacji zadań przewidzianych dla tych jednostek na czas mobilizacji
     oraz wojny.";
39) art. 178 otrzymuje brzmienie:
    "Art. 178. Rada Ministrów określi, w drodze rozporządzenia:
             1) zadania związane z przygotowaniem jednostek organizacyjnych
              przewidzianych do objęcia ich militaryzacją oraz organy
              zobowiązane do realizacji tych zadań, z uwzględnieniem zakresu
              przedsięwzięć, trybu ich wykonania, terminów gotowości do
              działania, zabezpieczenia potrzeb, zapewnienia środków
              finansowych,
            2) zasady wyposażania jednostek przewidzianych do militaryzacji i
              jednostek zmilitaryzowanych w środki transportowe, maszyny i
              urządzenia oraz w sprzęt wojskowy, z uwzględnieniem źródeł ich
              pochodzenia,
            3) zasady i tryb przeprowadzania kontroli stanu przygotowania
              jednostek organizacyjnych przewidzianych do objęcia ich
              militaryzacją oraz organy właściwe w tych sprawach, z
              uwzględnieniem przedmiotu kontroli i podmiotów objętych
              kontrolą.";
40) w art. 188 ust. 4 otrzymuje brzmienie:
   "4. Rada Ministrów określi, w drodze rozporządzenia, szczegółowe zasady i
     tryb postępowania w sprawach, o których mowa w ust. 1-3, z uwzględnieniem
     w szczególności potrzeb organizacyjnych Sił Zbrojnych Rzeczypospolitej
     Polskiej oraz struktury dowodzenia tymi Siłami Zbrojnymi w czasie pokoju i
     na wypadek wojny.";
41) w art. 189 ust. 5 otrzymuje brzmienie:
   "5. Minister właściwy do spraw pracy ustala, w drodze decyzji
     administracyjnych, pracodawców, u których poborowi mogą odbywać służbę
     zastępczą oraz określa stanowiska pracy, na których będą odbywać tę
     służbę.";
42) w art. 191 ust. 5 otrzymuje brzmienie:
   "5. Minister właściwy do spraw pracy określi, w drodze rozporządzenia, wzór
     umowy i wzór karty skierowania do służby zastępczej, we wzorze umowy
     powinno być wyszczególnione miejsce i stanowisko pracy poborowego oraz
     przyczyny rozwiązania umowy. Wzór karty skierowania do służby zastępczej
     powinien zawierać termin i miejsce stawienia się do pełnienia tej służby,
     a także pouczenie o skutkach uchylania się od obowiązku służby zastępczej,
     o postępowaniu w przypadku utraty karty skierowania oraz o postępowaniu w
     razie niemożności stawienia się poborowego do służby zastępczej z przyczyn
     zdrowotnych.";
43) w art. 193:
   a) w ust. 1:
     - pkt 1 i 2 otrzymują brzmienie:
         "1) bezpłatne całodzienne wyżywienie lub równoważnik pieniężny,
           przyznawane na warunkach i w trybie określonym przez Radę Ministrów,
           w drodze rozporządzenia, z uwzględnieniem możliwości wyboru przez
           poborowego formy świadczenia oraz przypadków, w których wyżywienie
           lub równoważnik nie przysługują, a także wskazaniem terminu jego
           płatności,
         2) bezpłatne zakwaterowanie, przyznawane na warunkach i w trybie
           określonym przez Radę Ministrów, w drodze rozporządzenia, z
           uwzględnieniem sytuacji, w których poborowy czasowo odbywa służbę
           zastępczą w miejscowości poza siedzibą pracodawcy,",
     - pkt 5 otrzymuje brzmienie:
         "5) równoważnik pieniężny za ubranie, przyznawany na warunkach i w
           trybie określonym przez Radę Ministrów, w drodze rozporządzenia, z
           uwzględnieniem przypadków, w których równoważnik ten nie
           przysługuje, oraz wskazaniem terminu jego płatności,",
   b) ust. 4 otrzymuje brzmienie:
     "4. Rada Ministrów może, w drodze rozporządzenia, przyznać poborowym
       odbywającym służbę zastępczą inne świadczenia, poza określonymi w ust.
       1, w szczególności takie, jakie posiadają pracownicy zatrudnieni na
       podstawie przepisów prawa pracy.";
44) art. 199 otrzymuje brzmienie:
      "Art. 199. 1. Rada Ministrów określi, w drodze rozporządzenia, tryb i
             warunki kierowania poborowych do służby zastępczej oraz
             zawierania umów z pracodawcami, warunki przyznawania i wysokość
             premii miesięcznych, warunki udzielania i wysokość urlopów
             wypoczynkowych i z tytułu honorowego krwiodawstwa, warunki i tryb
             zawieszania służby zastępczej oraz zwalniania z tej służby, a
             także kierowania do odbycia pozostałego okresu tej służby oraz
             właściwość organów w sprawach związanych ze służbą zastępczą.
         2. Rozporządzenie powinno uwzględniać w szczególności potrzebę
           współdziałania organów administracji rządowej i organów samorządu
           terytorialnego w zakresie kierowania poborowych do służby
           zastępczej i jej pełnienia oraz zwalniania z tej służby, określać
           przypadki usprawiedliwiające niestawienie się poborowego do służby
           w wyznaczonym terminie, wymieniać sytuacje, w których poborowemu
           nie przysługuje premia miesięczna, a także wskazywać przypadki, w
           których poborowemu można zawiesić odbywanie służby zastępczej.";
45) w art. 208 ust. 5 otrzymuje brzmienie:
   "5. Rada Ministrów określi, w drodze rozporządzenia, dla wykonania
     niezbędnych świadczeń rzeczowych:
     1) rodzaj i liczbę nieruchomości, które mogą być w tym celu w użytkowaniu
       w danym roku kalendarzowym,
     2) rodzaj i liczbę rzeczy ruchomych, jakie w danym roku kalendarzowym
       mogą być w tym celu pobrane,
    uwzględniając w szczególności potrzeby związane z prowadzeniem poboru,
     przeprowadzaniem ćwiczeń wojskowych, w tym organizowanych z zastosowaniem
     natychmiastowego stawiennictwa żołnierzy rezerwy i sprawdzaniem gotowości
     mobilizacyjnej Sił Zbrojnych.";
46) w art. 223 skreśla się ust. 1.
                                       
                                    Art. 2.
W ustawie z dnia 16 grudnia 1972 r. o odszkodowaniach przysługujących w razie
wypadków i chorób pozostających w związku ze służbą w Milicji Obywatelskiej
(Dz.U. Nr 53, poz. 345, z 1983 r. Nr 16, poz. 79, z 1985 r. Nr 20, poz. 85 i Nr
38, poz. 181, z 1989 r. Nr 35, poz. 192 oraz z 1991 r. Nr 104, poz. 450)
wprowadza się następujące zmiany:
1) w tytule ustawy oraz w art. 1, 2 ust. 1, art. 5 ust. 2, art. 6 ust. 1 pkt 2
  oraz w art. 16 użyte w różnych przypadkach wyrazy "Milicja Obywatelska"
  zastępuje się użytym w odpowiednim przypadku wyrazem "Policja";
2) w art. 2 ust. 2 otrzymuje brzmienie:
   "2. Minister właściwy do spraw wewnętrznych określi, w drodze
     rozporządzenia, tryb ustalania okoliczności i przyczyn wypadków, o których
     mowa w ust. 1, uwzględniając obowiązki przełożonego funkcjonariusza, gdy
     powziął informację o tym, że funkcjonariusz uległ wypadkowi lub poniósł
     śmierć w wyniku wypadku, obowiązki funkcjonariusza, który uległ wypadkowi,
     a ponadto sposób powoływania i postępowania komisji powypadkowej, w tym
     prowadzenia postępowania wyjaśniającego, sporządzania protokołów oraz
     ustalania okoliczności wypadku.";
3) art. 3 otrzymuje brzmienie:
     "Art. 3. Minister właściwy do spraw wewnętrznych, w porozumieniu z
           ministrem właściwym do spraw zdrowia, ministrem właściwym do spraw
           pracy oraz ministrem właściwym do spraw zabezpieczenia społecznego,
           określi, w drodze rozporządzenia, wykaz chorób, z tytułu których
           przysługują odszkodowania określone w ustawie, uwzględniając ich
           związek z pełnioną służbą.";
4) w art. 10 ust. 2 otrzymuje brzmienie:
  "2. Minister właściwy do spraw wewnętrznych, w porozumieniu z ministrem
     właściwym do spraw finansów publicznych, określi, w drodze rozporządzenia,
     warunki na jakich przysługuje policjantowi odszkodowanie za utracone,
     zniszczone lub uszkodzone przedmioty osobistego użytku, który w związku ze
     służbą poniósł szkodę w tych przedmiotach, a nie doznał uszczerbku na
     zdrowiu, uwzględniając sposób i termin wypłaty odszkodowania oraz organy
     właściwe w tych sprawach.";
5) po art. 17 dodaje się art. 17a w brzmieniu:
    "Art. 17a. Odszkodowania określone w ustawie przysługują także
           funkcjonariuszowi Milicji Obywatelskiej, który doznał trwałego
           uszczerbku na zdrowiu wskutek wypadku pozostającego w związku z
           pełnieniem służby w Milicji Obywatelskiej albo wskutek choroby
           powstałej w związku ze szczególnymi właściwościami lub warunkami tej
           służby, jak również członkom rodziny funkcjonariusza, który zmarł
           wskutek takiego wypadku lub choroby.".
 
                                    Art. 3.
W ustawie z dnia 29 maja 1974 r. o zaopatrzeniu inwalidów wojennych i
wojskowych oraz ich rodzin (Dz.U. z 1983 r. Nr 13, poz. 68, z 1990 r. Nr 34,
poz. 198 i Nr 36, poz. 206, z 1991 r. Nr 104, poz. 450, z 1992 r. Nr 21, poz.
84, z 1993 r. Nr 129, poz. 602, z 1994 r. Nr 10, poz. 37, z 1995 r. Nr 4, poz.
17, Nr 138, poz. 681, z 1996 r. Nr 136, poz. 636, z 1997 r. Nr 28, poz. 153
oraz z 1998 r. Nr 106, poz. 668 i Nr 162, poz. 1118 ) wprowadza się następujące
zmiany:
1) w art. 17 ust. 2 otrzymuje brzmienie:
   "2. Minister właściwy do spraw zdrowia określi, w drodze rozporządzenia,
     szczegółowe zasady i tryb przyznawania inwalidom wojennym świadczeń
     wymienionych w ust. 1, uwzględniając w szczególności:
     1) wzór wniosku składanego przez inwalidę,
     2) kryteria przydziału pomocy rzeczowej lub finansowej,
     3) częstotliwość korzystania z pomocy.";
2) w art. 32 ust. 2 otrzymuje brzmienie:
   "2. Minister Obrony Narodowej, w porozumieniu z ministrem właściwym do spraw
     zabezpieczenia społecznego oraz ministrem właściwym do spraw zdrowia,
     określi, w drodze rozporządzenia, wykazy chorób i stanów chorobowych, o
     których mowa w ust. 1 pkt 3 i 4 określając w szczególności rodzaj
     schorzenia i jego związek ze służbą wojskową.".
                                       
                                    Art. 4.
W ustawie z dnia 17 grudnia 1974 r. o uposażeniu żołnierzy (Dz.U. z 1992 r. Nr
5, poz. 18, z 1995 r. Nr 4, poz. 17, Nr 34, poz. 163, z 1996 r. Nr 7, poz. 44,
Nr 139, poz. 647, z 1997 r. Nr 80, poz. 496, Nr 106, poz. 678, Nr 141, poz. 943
i 944, z 1999 r. Nr 50, poz. 500 i Nr 110, poz. 1255) wprowadza się następujące
zmiany:
1) w art. 4 ust. 2 otrzymuje brzmienie:
   "2. Minister Obrony Narodowej, w porozumieniu z ministrem właściwym do spraw
     zabezpieczenia społecznego i ministrem właściwym do spraw pracy, określi,
     w drodze rozporządzenia, zasady tworzenia i wysokość funduszów na nagrody
     i zapomogi , ze wskazaniem źródeł ich finansowania.";
2) w art. 14 po ust. 2 dodaje się ust. 3 w brzmieniu:
   "3. Minister Obrony Narodowej określi, w drodze rozporządzenia, stawki
     uposażenia według stanowiska służbowego typowe dla stopni wojskowych,
     uwzględniając, iż wysokość stawki uposażenia żołnierza powoływanego do
     zawodowej służby wojskowej, w zależności od posiadanego stopnia
     wojskowego, powinna stanowić część najniższej stawki uposażenia
     zasadniczego według stanowiska służbowego żołnierza zawodowego
     wyznaczonego na stanowisko służbowe o odpowiednim stopniu etatowym.";
3) w art. 20 dodaje się ust. 3a i 3b w brzmieniu:
     "3a. Zasiłek pogrzebowy, o którym mowa w ust. 3, wypłaca się na
       następujących członków rodziny żołnierza zawodowego:
         1) małżonka albo byłego małżonka żołnierza zawodowego, wobec którego
           w dniu śmierci żołnierz był obowiązany do świadczeń
           alimentacyjnych,
         2) dzieci własne żołnierza, dzieci jego małżonka, dzieci
           przysposobione i przyjęte na wychowanie, w tym w ramach rodziny
           zastępczej, albo inne dzieci, których opiekunem prawnym został
           ustanowiony żołnierz lub jego małżonek,
         3) rodziców i byłych prawnych opiekunów żołnierza zawodowego albo
           jego małżonka.
     3b. Minister Obrony Narodowej określi, w drodze rozporządzenia,
       szczegółowe warunki i tryb wypłacania zasiłków pogrzebowych z tytułu
       \mierci członków rodziny żołnierza zawodowego, wymienionych w ust. 3a,
       z uwzględnieniem sposobu dokumentowania uprawnień do tych zasiłków oraz
       wskazaniem dokumentów stanowiących podstawę wypłaty zasiłków.";
4) skreśla się art. 29;
5) art. 47 otrzymuje brzmienie:
    "Art. 47. 1. W razie ogłoszenia mobilizacji i w czasie wojny żołnierze
           pełniący czynną służbę wojskową otrzymują uposażenie i inne
           należności pieniężne.
         2. Rada Ministrów określi, w drodze rozporządzenia, warunki i tryb
           przyznawania uposażenia i innych należności pieniężnych, o których
           mowa w ust. 1, oraz organy właściwe w tych sprawach, uwzględniając
           w szczególności rodzaje tych należności, a także sposób i terminy
           płatności.".
                                       
                                    Art. 5.
W ustawie z dnia 6 kwietnia 1990 r. o Policji (Dz.U. z 2000 r. Nr 101, poz.
1092 oraz z 2001 r. Nr 41, poz. 465) wprowadza się następujące zmiany:
1) w art. 14:
   a) ust. 4 i 5 otrzymują brzmienie:
     "4. Policja w celu realizacji ustawowych zadań może korzystać z danych o
       osobie, w tym również w formie zapisu elektronicznego, uzyskanych przez
       inne organy, służby i instytucje państwowe w wyniku wykonywania
       czynności operacyjno-rozpoznawczych oraz przetwarzać je w rozumieniu
       ustawy z dnia 29 sierpnia 1997 r. o ochronie danych osobowych (Dz.U. Nr
       133, poz. 883, z 2000 r. Nr 12, poz. 136, Nr 50, poz. 580 i Nr 116,
       poz. 1216, oraz z 2001 r. Nr 32, poz. 474 i Nr 49, poz. 509), bez
       wiedzy i zgody osoby, której dane te dotyczą.
      5. Administrator danych, o których mowa w ust. 4, jest obowiązany
       udostępnić dane osobowe, z zastrzeżeniem ust. 7, na podstawie imiennego
       upoważnienia Komendanta Głównego Policji, komendantów wojewódzkich
       Policji lub uprawnionego policjanta, okazanego przez policjanta wraz z
       legitymacją służbową. Fakt udostępnienia tych danych podlega ochronie
       na podstawie ustawy z dnia 22 stycznia 1999 r. o ochronie informacji
       niejawnych (Dz.U. Nr 11, poz. 95, z 2000 r. Nr 12, poz. 136 i Nr 39,
       poz. 462 oraz z 2001 r. Nr 22, poz. 247, Nr 27, poz. 298 i Nr 56, poz.
       580).",
   b) dodaje się ust. 6 i 7 w brzmieniu:
     "6. Prezes Rady Ministrów określi, w drodze rozporządzenia, wzór
       upoważnienia, o którym mowa w ust. 5, uwzględniając wyłącznie niezbędne
       dane upoważnionego policjanta oraz szczegółowe warunki wydania
       upoważnień w imieniu Komendanta Głównego Policji lub komendantów
       wojewódzkich Policji innym policjantom.
      7. Prezes Rady Ministrów określi, w drodze rozporządzenia, zakres,
       warunki i tryb przekazywania Policji informacji o osobie, uzyskanych
       przez organy uprawnione do wykonywania czynności operacyjnorozpoznawczych
w czasie wykonywania tych czynności, uwzględniając
       wymagania wynikające z przepisów o ochronie informacji niejawnych.";
2) w art. 15 ust. 9 i 10 otrzymują brzmienie:
  "9. Minister właściwy do spraw wewnętrznych, w porozumieniu z ministrem
     właściwym do spraw zdrowia, określi, w drodze rozporządzenia, tryb
     przeprowadzania badań lekarskich, o których mowa w ust. 5, uwzględniając
     przypadki uzasadniające potrzebę niezwłocznego udzielenia osobie
     zatrzymanej pierwszej pomocy medycznej lub potrzebę poddania jej
     niezbędnym badaniom lekarskim, czas i organizację tych badań oraz sposób
     ich dokumentowania.
  10. Minister właściwy do spraw wewnętrznych określi, w drodze
     rozporządzenia, warunki jakim powinny odpowiadać pomieszczenia w
     jednostkach organizacyjnych Policji przeznaczone dla osób zatrzymanych lub
     doprowadzonych w celu wytrzeźwienia, oraz regulamin pobytu osób w tych
     pomieszczeniach, uwzględniając ich lokalizację i wyposażenie, niezbędne
     części składowe oraz warunki techniczne pomieszczeń i ich wyposażenia.";
3) w art. 22b ust. 2 otrzymuje brzmienie:
   "2. Minister właściwy do spraw wewnętrznych określi, w drodze
     rozporządzenia, wzór flagi Policji, okoliczności i warunki jej podnoszenia
     oraz sposób oznakowania jednostek pływających i statków powietrznych, a
     także znaki rozpoznawcze używane na nich przez Policję w nocy,
     uwzględniając sposób umieszczenia bandery i flagi na jednostkach
     pływających ze wskazaniem, które z nich podnoszą flagę Policji, oraz
     oznakowania statków powietrznych Policji, z ustaleniem, które z nich
     oznakowuje się symbolem Policji.";
4) w art. 27 ust. 2 otrzymuje brzmienie:
   "2. Minister właściwy do spraw wewnętrznych określi, w drodze zarządzenia,
     ceremoniał ślubowania, uwzględniając warunki, tryb i termin składania
     ślubowania przez policjantów, organy uprawnione do przyjmowania
     ślubowania, przebieg i sposób dokumentowania ślubowania oraz wzór
     formularza aktu ślubowania.";
5) w art. 35 ust. 3 otrzymuje brzmienie:
   "3. Minister właściwy do spraw wewnętrznych określi, w drodze
     rozporządzenia, wzór formularza opinii służbowej, szczegółowe zasady i
     tryb opiniowania funkcjonariuszy, uwzględniając przesłanki opiniowania i
     jego częstotliwości, kryteria brane pod uwagę przy opiniowaniu, właściwość
     przełożonych w zakresie wydawania opinii, tryb zapoznawania
     funkcjonariuszy z opinią służbową oraz tryb wnoszenia i rozpatrywania
     odwołań od opinii.";
6) w art. 36:
   a) ust. 4 otrzymuje brzmienie:
     "4. Komendant Główny Policji może oddelegować policjanta, za jego zgodą,
       do pełnienia zadań służbowych poza Policją w kraju i za granicą na czas
       określony.",
   b) po ust. 4 dodaje się ust. 5 w brzmieniu:
     "5. Minister właściwy do spraw wewnętrznych określi, w drodze
       rozporządzenia, warunki i tryb oddelegowania, przyznawania uposażenia
       oraz innych świadczeń przysługujących policjantowi w czasie
       oddelegowania, uwzględniając charakter zadań służbowych poza Policją,
       do których policjant może być oddelegowany, organy uprawnione do
       występowania z wnioskiem o oddelegowanie policjanta, sposób wyrażania
       przez niego zgody na oddelegowanie, tryb postępowania w przypadku
       zmiany warunków oddelegowania, uprawnienia i świadczenia przysługujące
       policjantowi w tym czasie, w szczególności w zakresie ustalania i
       wypłaty uposażenia oraz prawa do urlopu, a także tryb i sposób
       odwołania policjanta z oddelegowania oraz zwolnienia policjanta przez
       instytucję ze stanowiska, które zajmował w niej podczas
       oddelegowania.";
7) w art. 39 ust. 4 otrzymuje brzmienie:
   "4. Minister właściwy do spraw wewnętrznych określi, w drodze
     rozporządzenia, tryb zawieszania policjanta w czynnościach służbowych
     przez przełożonych, uwzględniając organy uprawnione do zawieszania
     policjanta w czynnościach służbowych, tryb zaskarżania decyzji o
     zawieszeniu oraz przypadki uchylania lub wygaśnięcia decyzji o zawieszeniu
     policjanta w czynnościach służbowych przed ukończeniem postępowania
     karnego.";
8) w art. 70 ust. 2 otrzymuje brzmienie:
   "2. Minister właściwy do spraw wewnętrznych, w porozumieniu z ministrem
     właściwym do spraw finansów publicznych, określi, w drodze rozporządzenia,
     wysokość i warunki przyznawania równoważnika pieniężnego w zamian za
     umundurowanie, uwzględniając:
     1) elementy umundurowania stanowiące podstawę do określenia wysokości
       równoważnika,
     2) sposób ustalania wysokości równoważnika,
     3) tryb i przypadki przyznawania, zwrotu i zawieszania wypłaty
       równoważnika,
     4) terminy wypłacania lub zwrotu równoważnika.";
9) art. 72 otrzymuje brzmienie:
      "Art. 72. 1. Policjantowi w czasie wykonywania obowiązków służbowych
             przysługuje wyżywienie lub równoważnik pieniężny w zamian za
             wyżywienie.
         2. Minister właściwy do spraw wewnętrznych określi, w drodze
           rozporządzenia, przypadki, w których policjant otrzymuje
           wyżywienie, oraz normy wyżywienia, uwzględniając rodzaje norm i
           sposób ich ustalenia, osoby uprawnione do otrzymywania norm
           dodatkowych lub ich części.
         3. Minister właściwy do spraw wewnętrznych, w porozumieniu z
           ministrem właściwym do spraw finansów publicznych, określi, w
           drodze rozporządzenia, przypadki otrzymywania i wysokość
           równoważnika pieniężnego w zamian za wyżywienie, uwzględniając
           przypadki otrzymywania przez policjanta tego równoważnika, sposób
           obliczania jego wysokości oraz organy uprawnione do wypłat
           równoważnika.";
10) art. 73 otrzymuje brzmienie:
      "Art. 73. 1. Policjantowi i członkom jego rodziny przysługuje raz w roku
             prawo przejazdu na koszt właściwego organu Policji środkami
             publicznego transportu zbiorowego do jednej z obranych przez
             siebie miejscowości w kraju i z powrotem.
         2. Minister właściwy do spraw wewnętrznych określi, w drodze
           rozporządzenia, warunki korzystania przez policjanta z prawa, o
           którym mowa w ust. 1, uwzględniając sposób rozliczania kosztów
           przejazdu.
         3. W razie niewykorzystania przysługującego przejazdu osoba
           uprawniona otrzymuje zryczałtowany równoważnik pieniężny.
         4. Minister właściwy do spraw wewnętrznych określi, w drodze
           rozporządzenia, warunki przyznania równoważnika pieniężnego, o
           którym mowa w ust. 3, uwzględniając sposób ustalania wysokości
           równoważnika i rozliczania niewykorzystanego przez policjanta
           przejazdu.
         5. Zwrot kosztów przejazdu lub zryczałtowany równoważnik pieniężny, o
           których mowa w ust. 1 i 3, nie przysługują policjantowi w roku
           kalendarzowym, w którym wykupiono uprawnienia do bezpłatnych
           przejazdów środkami publicznego transportu zbiorowego na podstawie
           odrębnych przepisów.
         6. Osobom, o których mowa w ust. 1, mogą być przyznawane także inne
           świadczenia socjalne i bytowe.
         7. Minister właściwy do spraw wewnętrznych, w porozumieniu z
           ministrem właściwym do spraw zabezpieczenia społecznego, określi, w
           drodze rozporządzenia, rodzaj i zakres świadczeń, o których mowa w
           ust. 6, uwzględniając warunki korzystania z tych świadczeń, sposób
           ich realizacji, a w przypadku świadczeń finansowych - ich wysokość,
           sposób obliczania, terminy rozliczeń oraz terminy wypłaty.";
11) w art. 81 ust. 1 otrzymuje brzmienie:
  "1. Minister właściwy do spraw wewnętrznych określi, w drodze
     rozporządzenia, szczegółowe prawa i obowiązki oraz przebieg służby
     policjantów, uwzględniając właściwości i specyfikę służby w jednostkach
     organizacyjnych Policji, tryb nawiązywania, zmiany i rozwiązywania
     stosunku służbowego policjanta, zadania kierowników komórek
     organizacyjnych właściwych w sprawach osobowych, treść rozkazów
     personalnych o mianowaniu policjanta na dane stanowisko służbowe lub o
     zwolnieniu policjanta ze służby, tryb wydawania świadectwa służby i opinii
     o służbie policjanta, ich wzory, termin żądania sprostowania świadectwa i
     opinii oraz termin dokonania takiego sprostowania.";
12) w art. 83:
   a) ust. 2 otrzymuje brzmienie:
     "2. Policjantowi odwołanemu z urlopu przysługuje zwrot kosztów przejazdu
       według norm ustalonych w przepisach o należnościach służbowych w
       przypadkach przeniesienia lub oddelegowania, jak również innych
       kosztów.",
   b) po ust. 2 dodaje się ust. 2a w brzmieniu:
     "2a. Minister właściwy do spraw wewnętrznych określi, w drodze
       rozporządzenia, tryb zwrotu kosztów przejazdu i innych poniesionych
       kosztów przysługujących policjantowi w razie odwołania z urlopu, z
       uwzględnieniem norm określonych dla przenoszonych lub delegowanych
       policjantów, udokumentowanych opłat dokonanych przez policjanta, a
       które nie zostały wykorzystane w związku z odwołaniem z urlopu, jak
       również opłat poniesionych na członków rodziny, o których mowa w art.
       77, jeżeli odwołanie policjanta z urlopu spowodowało także ich
       powrót.";
13) art. 86 otrzymuje brzmienie:
       "Art. 86. Minister właściwy do spraw wewnętrznych określi, w drodze
              rozporządzenia, szczegółowe zasady przyznawania policjantom
              urlopów, tryb postępowania w tych sprawach oraz wymiar urlopów, o
              których mowa w art. 84 i 85, uwzględniając okres służby, wiek
              policjanta, przypadki warunków szczególnie uciążliwych i
              szkodliwych dla zdrowia oraz stopnie szkodliwości wpływające na
              wymiar urlopu dodatkowego.";
14) w art. 91 ust. 2 otrzymuje brzmienie:
   "2. Minister właściwy do spraw wewnętrznych, w porozumieniu z ministrem
     właściwym do spraw finansów publicznych, określi, w drodze rozporządzenia,
     wysokość oraz szczegółowe zasady przyznawania, odmowy przyznania, cofania
     i zwracania równoważnika, o którym mowa w ust. 1, uwzględniając podmioty
     uprawnione do jego otrzymania, wzory wymaganych dokumentów, organy
     właściwe do jego przyznawania, odmowy przyznania, wypłaty, cofania albo
     żądania jego zwrotu oraz sposób postępowania w przypadku wystąpienia
     zbiegu uprawnień do jego otrzymania.";
15) w art. 92 ust. 2 otrzymuje brzmienie:
   "2. Minister właściwy do spraw wewnętrznych, w porozumieniu z ministrem
     właściwym do spraw finansów publicznych, określi, w drodze rozporządzenia,
     wysokość oraz szczegółowe zasady przyznawania, odmowy przyznania, cofania
     oraz zwracania równoważnika pieniężnego, o którym mowa w ust. 1,
     uwzględniając podmioty uprawnione do jego otrzymania, sposób ustalania
     wysokości równoważnika, wzory wymaganych dokumentów, organy właściwe do
     jego przyznawania, odmowy przyznania, wypłaty, cofania albo żądania jego
     zwrotu, a także sposób postępowania w przypadku wystąpienia zbiegu
     uprawnień do jego otrzymania.";
16) w art. 94 ust. 2 otrzymuje brzmienie:
   "2. Minister właściwy do spraw wewnętrznych określi, w drodze
     rozporządzenia, tryb postępowania oraz szczegółowe zasady przyznawania,
     cofania oraz zwracania pomocy finansowej, o której mowa w ust. 1,
     uwzględniając przypadki, w których pomoc ta jest przyznawana, cofana lub
     podlega zwrotowi, jak również sposób obliczania wysokości pomocy
     finansowej przyznawanej lub orzekanej do zwrotu, a także rodzaje
     dokumentów wymaganych przy ubieganiu się o przyznanie tej pomocy.";
17) w art. 96 ust. 3 otrzymuje brzmienie:
   "3. Minister właściwy do spraw wewnętrznych określi, w drodze
     rozporządzenia, tryb przydzielania lokalu mieszkalnego w przypadkach, o
     których mowa w ust. 1 i 2, szczegółowe zasady zwracania udzielonej pomocy
     finansowej oraz zwalniania zajmowanych lokali mieszkalnych lub domów
     określonych w ust. 1, uwzględniając przesłanki uzasadniające przydział
     lokalu mieszkalnego policjantowi przeniesionemu do służby w innej
     miejscowości, sposób postępowania w przypadku, gdy policjant ten
     skorzystał z pomocy finansowej na uzyskanie lokalu mieszkalnego, oraz
     rodzaje dokumentów potwierdzających zwolnienie przez policjanta lokalu
     mieszkalnego dotychczas zajmowanego.";
18) w art. 97 ust. 1 i 2 otrzymują brzmienie:
      "Art. 97.1. Minister właściwy do spraw wewnętrznych, w porozumieniu z
             ministrem właściwym do spraw gospodarki przestrzennej i
             mieszkaniowej, określi, w drodze rozporządzenia, szczegółowe
             zasady przydziału i opróżniania oraz normy zaludnienia lokali
             mieszkalnych, o których mowa w art. 90, a także szczegółowe
             zasady przydziału lokalu mieszkalnego i tymczasowej kwatery
             policjantowi, opróżnienia lub zamiany tego lokalu i tymczasowej
             kwatery, oraz organy właściwe do wydawania decyzji
             administracyjnych w tych sprawach, wysokość norm zaludnienia i
             sposób ich ustalania.
         2. Minister właściwy do spraw wewnętrznych, w porozumieniu z
           ministrem właściwym do spraw gospodarki przestrzennej i
           mieszkaniowej oraz ministrem właściwym do spraw finansów
           publicznych, określi, w drodze rozporządzenia, warunki najmu lokali
           mieszkalnych znajdujących się w budynkach będących własnością
           Skarbu Państwa pozostających w zarządzie jednostek organizacyjnych
           Policji, a także sposób obliczania czynszu najmu, prawa i obowiązki
           najemcy oraz wynajmującego, a także części składowe czynszu najmu i
           okoliczności wpływające na jego wysokość.";
19) art. 110 otrzymuje brzmienie:
      "Art. 110.1. Policjantowi mogą być przyznawane nagrody roczne, nagrody
             uznaniowe i zapomogi.
         2. Minister właściwy do spraw wewnętrznych określi, w drodze
           rozporządzenia, warunki przyznawania policjantom nagród rocznych,
           nagród uznaniowych i zapomóg, uwzględniając sposób ustalania okresu
           służby warunkującego nabycie prawa do nagrody rocznej, wysokość tej
           nagrody, przesłanki jej obniżenia i przypadki kiedy nagroda nie
           przysługuje, termin wypłaty nagrody rocznej, okoliczności
           uzasadniające przyznanie policjantowi nagrody uznaniowej, zapomogi,
           właściwość przełożonych oraz tryb postępowania w tych sprawach.
         3. Minister właściwy do spraw wewnętrznych, w porozumieniu z
           ministrem właściwym do spraw pracy oraz ministrem właściwym do
           spraw zabezpieczenia społecznego, określi, w drodze rozporządzenia,
           wysokość funduszu na nagrody roczne, nagrody uznaniowe i zapomogi
           dla policjantów, uwzględniając jednostki organizacyjne Policji, w
           których tworzy się fundusz, sposób ustalania wysokości środków
           finansowych przeznaczonych na nagrody i zapomogi, warunki
           zwiększania wysokości funduszu, a także sposób ustalania wielkości
           środków pozostających w dyspozycji kierowników jednostek
           organizacyjnych Policji z przeznaczeniem na nagrody.";
20) w art. 111 ust. 2 otrzymuje brzmienie:
  "2. Minister właściwy do spraw wewnętrznych, w porozumieniu z ministrem
     właściwym do spraw pracy, określi, w drodze rozporządzenia okresy wliczane
     do okresu służby, od którego zależy nabycie prawa do nagrody jubileuszowej
     oraz tryb jej obliczania i wypłacania, uwzględniając okresy służby, pracy
     i nauki powodujące nabycie prawa do nagrody jubileuszowej, sposób
     dokumentowania tych okresów oraz postępowania w przypadku zbiegu prawa do
     kilku nagród, a także termin wypłacania nagrody.";
21) w art. 112 ust. 1 i 2 otrzymują brzmienie:
  "1. Za wykonywanie zleconych zadań wykraczających poza obowiązki służbowe
     policjant otrzymuje dodatkowe wynagrodzenie.
   2. Minister właściwy do spraw wewnętrznych określi, w drodze rozporządzenia,
     warunki otrzymania dodatkowego wynagrodzenia, o którym mowa w ust. 1,
     uwzględniając rodzaje zadań zleconych, wysokość i sposób obliczania
     wynagrodzenia oraz tryb jego wypłacania.";
22) art. 113 otrzymuje brzmienie:
      "Art. 113.1. W razie przeniesienia policjanta do pełnienia służby w innej
             miejscowości albo delegowania go do czasowego pełnienia służby,
             policjantowi przysługują należności za podróże służbowe i
             przeniesienia.
         2. Minister właściwy do spraw wewnętrznych, w porozumieniu z
           ministrem właściwym do spraw pracy, określi, w drodze
           rozporządzenia, wysokość, warunki oraz tryb przyznawania
           należności, o których mowa w ust. 1, uwzględniając sposoby
           obliczania czasu podróży służbowej oraz rodzaje należności i
           sposoby ustalania ich wysokości oraz terminy i tryb wypłaty
           należności.";
23) w art. 120 ust. 2 otrzymuje brzmienie:
   "2. Minister właściwy do spraw wewnętrznych określi, w drodze
     rozporządzenia, warunki pokrywania kosztów pogrzebu policjanta ze środków
     właściwego organu Policji oraz określi członków rodziny, na których
     przysługuje zasiłek pogrzebowy, uwzględniając rodzaje wydatków pokrywanych
     w ramach kosztów pogrzebu i ich wysokość, przypadki oraz sposób ustalania
     wysokości oraz tryb wypłaty zasiłku pogrzebowego lub jego wyrównania z
     tytułu śmierci członka rodziny oraz dokumenty wymagane do ich wypłaty.";
24) w art. 121 ust. 2 otrzymuje brzmienie:
  "2. Minister właściwy do spraw wewnętrznych, w porozumieniu z ministrem
     właściwym do spraw pracy, może, w drodze rozporządzenia, ograniczyć w
     całości lub w części wypłatę niektórych dodatków do uposażenia w okresie
     choroby, urlopu okolicznościowego albo pozostawania policjanta bez
     przydziału służbowego, uwzględniając rodzaje i wysokość dodatków, których
     wypłata podlega ograniczeniu w razie choroby, urlopu okolicznościowego
     albo pozostawania policjanta bez przydziału służbowego, a także właściwość
     organów w tych sprawach.";
25) art. 122 otrzymuje brzmienie:
      "Art. 122. 1. Policjant skierowany do szkoły lub na przeszkolenie albo na
             studia w kraju otrzymuje uposażenie oraz inne należności
             pieniężne.
         2. Minister właściwy do spraw wewnętrznych określi, w drodze
           rozporządzenia, wysokość i zasady otrzymywania uposażenia oraz
           innych należności, o których mowa w ust. 1, uwzględniając przypadki
           uprawniające policjanta skierowanego do szkoły lub na przeszkolenie
           albo na studia w kraju do otrzymywania uposażenia oraz sposób
           obliczania zryczałtowanego równoważnika pieniężnego na pokrycie
           kosztów przejazdu, a także zasady rozliczania podróży służbowych
           związanych z odbywaniem nauki.
         3. Minister właściwy do spraw wewnętrznych, w porozumieniu z
           ministrem właściwym do spraw finansów publicznych oraz ministrem
           właściwym do spraw pracy, określi, w drodze rozporządzenia,
           wysokość uposażenia i innych należności pieniężnych policjanta
           skierowanego do akademii lub innych szkół (na kursy) za granicą,
           uwzględniając warunki ich otrzymywania oraz sposób i terminy ich
           wypłacania.".
                                    Art. 6.
W ustawie z dnia 6 kwietnia 1990 r. o Urzędzie Ochrony Państwa (Dz.U. z 1999 r.
Nr 51, poz. 526, Nr 53, poz. 548 i Nr 110, poz. 1255 oraz z 2000 r. Nr 73, poz.
852) wprowadza się następujące zmiany:
1) w art. 1 ust. 4 i 5 otrzymują brzmienie:
   "4. Nazwa Urząd Ochrony Państwa, jej skrót UOP oraz znak graficzny Urzędu
     Ochrony Państwa przysługują wyłącznie urzędowi, o którym mowa w ust. 3.
   5. Prezes Rady Ministrów określi, w drodze rozporządzenia, wzór znaku
     graficznego Urzędu Ochrony Państwa, uwzględniając w jego symbolice
     wizerunek orła oraz ustalając kolorystykę tego znaku.";
2) art. 3 otrzymuje brzmienie:
      "Art. 3. 1. Organizacja wewnętrzna Urzędu Ochrony Państwa jest
             jednostopniowa. Jednostkami organizacyjnymi Urzędu Ochrony
             Państwa są zarządy, biura i delegatury, którymi kierują
             dyrektorzy.
         2. Prezes Rady Ministrów określi, w drodze zarządzenia, szczegółowe
           zadania Szefa Urzędu Ochrony Państwa.
         3. Prezes Rady Ministrów, w drodze rozporządzenia, nadaje Urzędowi
           Ochrony Państwa statut, który powinien określać organizację Urzędu
           Ochrony Państwa i ustalać wykaz jednostek organizacyjnych Urzędu, a
           także siedziby i właściwość terytorialną delegatur.
         4. Szef Urzędu Ochrony Państwa określi, w drodze zarządzeń, regulamin
           organizacyjny Urzędu Ochrony Państwa oraz regulaminy jednostek
           organizacyjnych, uwzględniając ich strukturę wewnętrzną i
           szczegółowe zadania.
         5. Szef Urzędu Ochrony Państwa, w drodze zarządzenia, może tworzyć
           zespoły o charakterze stałym lub doraźnym , określając ich nazwę,
           skład osobowy oraz szczegółowy zakres i tryb działania.
         6. Szef Urzędu Ochrony Państwa, w drodze zarządzenia, tworzy,
           przekształca i likwiduje ośrodki szkolenia, określając ich
           strukturę, zadania i szczegółowe zasady funkcjonowania.";
3) w art. 4b w ust. 3 po wyrazach "Straży Granicznej" dodaje się wyrazy " ,
  Biura Ochrony Rządu";
4) skreśla się art. 5;
5) w art. 5a po ust. 2 dodaje się ust. 3 i 4 w brzmieniu:
   "3. Szef Urzędu Ochrony Państwa może, w drodze zarządzenia, powoływać
     kolegialne organy doradcze i opiniodawcze, określając ich nazwę, skład
     osobowy oraz szczegółowy zakres i tryb działania.
    4. Szef Urzędu Ochrony Państwa określi, w drodze zarządzenia, sposób i tryb
     wykonywania wewnętrznej kontroli w Urzędzie Ochrony Państwa, a w
     szczególności jednostki właściwe do prowadzenia i dokumentowania
     kontroli.";
6) art. 6a otrzymuje brzmienie:
      "Art. 6a. 1. Urząd Ochrony Państwa w celu realizacji ustawowych zadań,
             może zbierać, także niejawnie, z zachowaniem ograniczeń
             wynikających z art. 10 ust. 1, dane osobowe, w tym również dane
             wskazane w art. 27 i 28 ustawy z dnia 29 sierpnia 1997 r. o
             ochronie danych osobowych (Dz.U. Nr 133, poz. 883, z 2000 r. Nr
             12, poz. 136, Nr 50, poz. 580 i Nr 116, poz. 1216 oraz z 2001 r.
             Nr 32, poz. 474 i Nr 49, poz. 509), a także korzystać z danych o
             osobie, w tym również w formie zapisu
             elektronicznego, uzyskanych przez organy, służby i instytucje
             państwowe w wyniku wykonywania czynności operacyjnorozpoznawczych
oraz przetwarzać je w rozumieniu ustawy o ochronie
             danych osobowych, bez wiedzy i zgody osoby, której dane te
             dotyczą.
         2. Administrator danych, o których mowa w ust. 1, jest obowiązany
           udostępnić dane osobowe, z zastrzeżeniem ust. 4, na podstawie
           imiennego upoważnienia Szefa Urzędu Ochrony Państwa lub
           upoważnionego funkcjonariusza, okazanego przez funkcjonariusza wraz
           z legitymacją służbową. Fakt udostępnienia tych danych stanowiących
           tajemnicę państwową podlega ochronie na podstawie ustawy z dnia 22
           stycznia 1999 r. o ochronie informacji niejawnych (Dz.U. Nr 11,
           poz. 95, z 2000 r. Nr 12, poz. 136 i Nr 39, poz. 462 oraz z 2001 r.
           Nr 22, poz. 247, Nr 27, poz. 298 i Nr 56, poz. 580).
         3. Prezes Rady Ministrów określi, w drodze rozporządzenia, wzór
           upoważnienia, o którym mowa w ust. 2, uwzględniając wyłącznie
           niezbędne dane upoważnionego funkcjonariusza oraz szczegółowe
           warunki wydawania upoważnień w imieniu Szefa Urzędu Ochrony Państwa
           przez jego zastępcę lub innego funkcjonariusza.
         4. Prezes Rady Ministrów określi, w drodze rozporządzenia, zakres,
           warunki i tryb przekazywania Urzędowi Ochrony Państwa informacji o
           osobie, uzyskanych przez inne organy uprawnione do wykonywania
           czynności operacyjno-rozpoznawczych, w czasie wykonywania tych
           czynności, uwzględniając wymagania wynikające z przepisów o
           ochronie informacji niejawnych.";
7) w art. 7 ust. 6 otrzymuje brzmienie:
  "6. Rada Ministrów określi, w drodze rozporządzenia, szczegółowy sposób
     przeprowadzania czynności wymienionych w ust. 1 pkt 1, 2 i 4-6,
     uwzględniając dostosowany do sytuacji sposób przeprowadzania przez
     funkcjonariuszy Urzędu Ochrony Państwa czynności podejmowanych w ramach
     ustawowych uprawnień, zwłaszcza sposób ustalenia tożsamości, legitymowania
     i zatrzymywania osób oraz obowiązki funkcjonariuszy podczas realizacji
     tych czynności, a także tryb zwracania się o pomoc.";
8) w art. 8 ust. 3 otrzymuje brzmienie:
   "3. Rada Ministrów określi, w drodze rozporządzenia, rodzaje środków
     przymusu bezpośredniego, o których mowa w ust. 1, oraz przypadki i sposób
     ich użycia, uwzględniając odpowiednie do sytuacji rodzaje fizycznych,
     chemicznych i technicznych środków przymusu bezpośredniego, cel w jakim
     poszczególne środki mogą być użyte, ograniczenia ich użycia oraz sposób
     postępowania funkcjonariusza stosującego te środki, a także sposób
     dokumentowania przypadków ich zastosowania.";
9) w art. 9 ust. 3 otrzymuje brzmienie:
   "3. Rada Ministrów określi, w drodze rozporządzenia, dostosowane do
     sytuacji, warunki i sposób postępowania przy użyciu broni palnej,
     uwzględniając ograniczenia w zakresie użycia broni palnej, a także sposób
     dokumentowania przypadków użycia broni palnej.";
10) w art. 10 ust. 7 otrzymuje brzmienie:
   "7. Prezes Rady Ministrów określi, w drodze rozporządzenia, sposób
     przeprowadzania i dokumentowania czynności, o których mowa w ust. 1, 1a
     oraz 2, uwzględniając sposoby kontroli korespondencji oraz rodzaje
     stosowanych środków technicznych umożliwiających uzyskanie w sposób
     niejawny informacji o zagrożeniach bezpieczeństwa państwa oraz zbieranie i
     utrwalanie dowodów przestępstw, tryb zarządzania tych czynności, rodzaje
     dokumentów sporządzanych w związku z wykonywaniem czynności, a także
     rodzaje informacji, które powinny zawierać te dokumenty.";
11) w art. 10a ust. 6 otrzymuje brzmienie:
   "6. Prezes Rady Ministrów określi, w drodze rozporządzenia, sposób
     przeprowadzania i dokumentowania czynności, o których mowa w ust. 1,
     uwzględniając formy, w jakich może następować nabycie lub przejęcie
     przedmiotów pochodzących z przestępstwa, ulegających przepadkowi albo
     których wytwarzanie, posiadanie, przewożenie jest zabronione lub obrót
     nimi jest zabroniony, a także sposób przyjęcia lub wręczenia korzyści
     majątkowej, sposób postępowania z przejętymi przedmiotami, a także rodzaje
     dokumentów sporządzanych w związku z wykonywaniem czynności i rodzaje
     informacji, które powinny zawierać te dokumenty.";
12) w art. 10b ust. 4 otrzymuje brzmienie:
   "4. Prezes Rady Ministrów określi, w drodze rozporządzenia, sposób
     przeprowadzania i dokumentowania czynności, o których mowa w ust. 1,
     wskazując, w jakich formach następować będzie niejawne nadzorowanie
     przemieszczania, przechowywania i obrotu przedmiotami przestępstwa,
     rodzaje dokumentów sporządzanych w związku z wykonywaniem czynności oraz
     rodzaje informacji, które powinny być zawarte w tych dokumentach.";
13) art. 16a otrzymuje brzmienie:
      "Art. 16a. 1. Przyjęcie kandydata do służby w Urzędzie Ochrony Państwa
             następuje po przeprowadzeniu postępowania kwalifikacyjnego, na
             które składa się:
           1) przyjęcie podania o przyjęcie do służby, kwestionariusza
             osobowego, a także dokumentów stwierdzających wymagane
             wykształcenie i kwalifikacje zawodowe, w tym specjalistyczne, oraz
             zawierających dane o uprzednim zatrudnieniu,
           2) przeprowadzenie rozmowy kwalifikacyjnej,
           3) postępowanie sprawdzające określone w przepisach o ochronie
             informacji niejawnych,
           4) ustalenie zdolności fizycznej i psychicznej do służby w Urzędzie
             Ochrony Państwa.
         2. W stosunku do kandydata ubiegającego się o przyjęcie do służby w
           Urzędzie Ochrony Państwa na stanowisko wymagające szczególnych
           umiejętności lub predyspozycji postępowanie kwalifikacyjne może być
           rozszerzone o czynności mające na celu sprawdzenie przydatności
           kandydata do służby na takim stanowisku, w tym przeprowadzenie
           badania psychofizjologicznego.
         3. Prezes Rady Ministrów określi, w drodze rozporządzenia, wzór
           kwestionariusza osobowego oraz szczegółowe zasady i tryb
           przeprowadzania postępowania kwalifikacyjnego wobec kandydatów do
           służby w Urzędzie Ochrony Państwa, określając czynności niezbędne
           do podjęcia decyzji dotyczącej osoby ubiegającej się o przyjęcie do
           służby w Urzędzie Ochrony Państwa.";
14) w art. 18 ust. 5 otrzymuje brzmienie:
   "5. Prezes Rady Ministrów określi, w drodze rozporządzenia, wzór legitymacji
     służbowej i innych dokumentów funkcjonariuszy Urzędu Ochrony Państwa,
     organy właściwe do ich wydawania, wymiany i unieważniania oraz dokonywania
     w nich wpisów, przypadki, w których legitymacja służbowa lub inne
     dokumenty podlegają zwrotowi, wymianie lub unieważnieniu, a także tryb
     postępowania w przypadku ich utraty, jak również sposób posługiwania się
     legitymacją służbową oraz innymi dokumentami.";
15) art. 21 otrzymuje brzmienie:
      "Art. 21. 1. Czas pełnienia służby funkcjonariusza jest określany
             wymiarem jego obowiązków, z uwzględnieniem prawa do wypoczynku.
         2. Czas pełnienia służby funkcjonariusza wynosi 40 godzin tygodniowo
           w przyjętym okresie rozliczeniowym, nieprzekraczającym 3 miesięcy.
         3. W zamian za czas służby w wymiarze przekraczającym normę określoną
           w ust. 2, funkcjonariuszowi przysługuje czas wolny od służby w tym
           samym wymiarze.
         4. Prezes Rady Ministrów określi, w drodze rozporządzenia, rozkład
           czasu służby, tryb udzielania czasu wolnego w zamian za służbę w
           wymiarze przekraczającym 40 godzin tygodniowo, uwzględniając
           potrzebę zapewnienia niezakłóconego toku służby.";
16) art. 22 otrzymuje brzmienie:
       "Art. 22. Prezes Rady Ministrów określi, w drodze rozporządzenia,
              warunki bezpieczeństwa i higieny służby oraz zakres, w jakim mają
              do tych warunków zastosowanie przepisy działu X Kodeksu pracy,
              uwzględniając szczególny charakter służby, zagrożenia występujące
              na niektórych stanowiskach służbowych lub podczas wykonywania
              niektórych zadań służbowych oraz obowiązki spoczywające na
              funkcjonariuszach oraz ich przełożonych w zakresie zapobiegania
              ewentualnym zagrożeniom dla życia lub zdrowia, a ponadto w
              zakresie dotyczącym stanowisk służbowych nieobjętych specyfiką
              służby w Urzędzie Ochrony Państwa, uwzględniając przepisy prawa
              mające zastosowanie do tych stanowisk.";
17) w art. 23 ust. 3 otrzymuje brzmienie:
   "3. Prezes Rady Ministrów określi, w drodze rozporządzenia, wzór formularza
     opinii służbowej, szczegółowe zasady i tryb opiniowania funkcjonariuszy,
     uwzględniając przesłanki opiniowania i jego częstotliwości, kryteria brane
     pod uwagę przy opiniowaniu i skalę ocen, właściwość przełożonych w
     zakresie wydawania opinii, tryb zapoznawania funkcjonariuszy z opinią
     służbową oraz tryb wnoszenia i rozpatrywania odwołań od opinii.";
18) w art. 25:
   a) skreśla się zdanie drugie w ust. 2,
   b) po ust. 2 dodaje się ust. 2a w brzmieniu:
     "2a. Prezes Rady Ministrów określi, w drodze rozporządzenia, warunki i
       tryb oddelegowania, uprawnienia i obowiązki funkcjonariusza w czasie
       oddelegowania, a także zasady wypłaty uposażenia i innych świadczeń
       przysługujących oddelegowanemu funkcjonariuszowi, uwzględniając również
       tryb kierowania funkcjonariusza do wykonywania przez niego zadań
       służbowych poza Urzędem Ochrony Państwa, właściwość przełożonych oraz
       szczególne regulacje dotyczące praw i obowiązków funkcjonariusza
       pełniącego służbę poza Urzędem.",
   c) ust. 3 otrzymuje brzmienie:
     "3. Prezes Rady Ministrów określi, w drodze rozporządzenia, stanowiska w
       Kancelarii Prezesa Rady Ministrów, na których zatrudnia się
       oddelegowanych funkcjonariuszy Urzędu Ochrony Państwa, ustalając liczbę
       stanowisk i ich zaszeregowanie w stosunku do stawek wynagrodzenia
       zasadniczego pracowników Kancelarii Prezesa Rady Ministrów.";
19) w art. 34 ust. 3 otrzymuje brzmienie:
   "3. Prezes Rady Ministrów określi, w drodze rozporządzenia, wzór formularza
     świadectwa służby, uwzględniając dane, które należy podać w świadectwie
     służby, oraz tryb wydawania i sprostowania świadectwa służby,
     uwzględniając właściwość przełożonych w tych sprawach.";
20) art. 38a otrzymuje brzmienie:
      "Art. 38a. 1. Prezes Rady Ministrów określi, w drodze rozporządzenia,
             szczegółowe zasady i tryb szkolenia zawodowego funkcjonariuszy,
             uwzględniając zakres tematyczny szkolenia i zróżnicowany sposób
             składania egzaminów na pierwszy stopień podoficera, chorążego lub
             oficera przed komisjami egzaminacyjnymi.
         2. Szef Urzędu Ochrony Państwa, w drodze zarządzenia, powołuje
           komisje egzaminacyjne, o których mowa w ust. 1 określając ich skład
           osobowy, a także ustala terminy egzaminów, określa wzór
           zaświadczenia o zdaniu egzaminu oraz sposób wynagradzania członków
           komisji.";
21) art. 45 otrzymuje brzmienie:
       "Art. 45. Prezes Rady Ministrów określi, w drodze rozporządzenia, wzór
              wniosku o mianowanie na stopień oraz wzór aktu mianowania na
              stopień, a także szczegółowe zasady i tryb mianowania
              funkcjonariuszy na stopnie, ustalając sposób postępowania z
              wnioskiem o mianowanie na stopień i terminy nominacji na
              stopnie.";
22) art. 57 otrzymuje brzmienie:
      "Art. 57. 1. Funkcjonariusz otrzymuje nieodpłatnie umundurowanie.
         2. Prezes Rady Ministrów określi, w drodze rozporządzenia, wysokość i
           warunki przyznawania funkcjonariuszom równoważnika pieniężnego w
           zamian za umundurowanie, uwzględniając przysługujące rodzaje
           umundurowania, jego ilość i okresy używalności, a także okres
           pełnienia służby w danym roku kalendarzowym.";
23) w art. 57a ust. 2 otrzymuje brzmienie:
   "2. Prezes Rady Ministrów określi, w drodze rozporządzenia, wzory, barwy i
     normy umundurowania funkcjonariuszy, kryteria i tryb jego przydziału, z
     uwzględnieniem korpusów funkcjonariuszy, ilości, rodzajów i okresów
     używalności składników umundurowania przysługujących funkcjonariuszom, a
     także określi okoliczności i sposób noszenia umundurowania, z
     uwzględnieniem sposobu noszenia na nim medali i odznak.";
24) w art. 58 ust. 2 otrzymuje brzmienie:
   "2. Prezes Rady Ministrów określi, w drodze rozporządzenia, normy
     wyposażenia i uzbrojenia, szczegółowe zasady jego przyznawania i
     użytkowania, przypadki otrzymywania i wysokość równoważnika pieniężnego w
     zamian za niektóre przedmioty tego wyposażenia, uwzględniając okresy
     używalności tych przedmiotów, terminy ich wydawania lub wypłacania
     równoważnika pieniężnego.";
25) art. 59 otrzymuje brzmienie:
       "Art. 59. Prezes Rady Ministrów określi, w drodze rozporządzenia,
              przypadki, w których funkcjonariusz otrzymuje wyżywienie lub
              równoważnik pieniężny w zamian za wyżywienie, uwzględniając normy
              wyżywienia i określając wysokość tego równoważnika pieniężnego, a
              także przypadki wypłacania funkcjonariuszom równoważnika
              pieniężnego na utrzymanie, wyżywienie i opiekę weterynaryjną nad
              psem służbowym oraz wysokość tego równoważnika.";
26) w art. 60:
   a) w ust. 1:
       - wyrazy "państwowymi środkami komunikacji" zastępuje się wyrazami
        "środkami publicznego transportu zbiorowego",
       - skreśla się wyrazy "na warunkach określonych przez Szefa Urzędu
        Ochrony Państwa",
   b) w ust. 2 skreśla się wyrazy "na warunkach określonych przez Szefa Urzędu
     Ochrony Państwa",
   c) ust. 4 otrzymuje brzmienie:
     "4. Osobom, o których mowa w ust. 1, mogą być przyznane także inne
       świadczenia socjalno-bytowe.",
   d) po ust. 4 dodaje się ust. 5 i 6 w brzmieniu:
     "5. Prezes Rady Ministrów określi, w drodze rozporządzenia, rodzaj, zakres
       i sposób ustalania wysokości świadczeń socjalno-bytowych, o których
       mowa w ust. 4, a także warunki korzystania przez funkcjonariuszy z tych
       świadczeń.
      6. Prezes Rady Ministrów określi, w drodze rozporządzenia, sposób
       ustalania wysokości świadczenia, o którym mowa w ust. 2, szczegółowe
       zasady korzystania przez funkcjonariuszy z uprawnień, o których mowa w
       ust. 1-3, oraz dokumenty, na podstawie których następuje realizacja
       tych uprawnień.";
27) w art. 68 ust. 1 otrzymuje brzmienie:
  "1. Prezes Rady Ministrów określi, w drodze rozporządzenia, przebieg służby
     funkcjonariuszy, uwzględniając szczegółowe zasady i tryb nawiązania i
     rozwiązania stosunku służbowego, mianowania na stanowiska służbowe,
     przenoszenia i zwalniania z tych stanowisk.";
28) w art. 70:
   a) ust. 2 otrzymuje brzmienie:
     "2. Funkcjonariuszowi odwołanemu z urlopu przysługuje zwrot kosztów
       przejazdu poniesionych w związku z odwołaniem, według norm ustalonych w
       przepisach o należnościach służbowych w przypadku przeniesienia lub
       delegowania, jak również zwrot innych kosztów poniesionych w związku z
       odwołaniem.",
   b) po ust. 2 dodaje się ust. 2a w brzmieniu:
     "2a. Prezes Rady Ministrów określi, w drodze rozporządzenia, zasady zwrotu
       kosztów przejazdu i innych kosztów poniesionych przez funkcjonariusza w
       związku z odwołaniem z urlopu, z zastosowaniem norm dotyczących
       przenoszonych lub delegowanych funkcjonariuszy, uwzględniając wymóg
       udokumentowania opłat dokonanych przez funkcjonariusza, a
       niewykorzystanych w związku z odwołaniem z urlopu, w tym również opłat
       poniesionych na członków rodziny, o których mowa w art. 64, jeżeli
       odwołanie funkcjonariusza z urlopu spowodowało również powrót tych
       osób.";
29) art. 71 otrzymuje brzmienie:
      "Art. 71. 1. Funkcjonariuszom, którzy pełnią służbę w warunkach
             szczególnie uciążliwych i szkodliwych dla zdrowia albo osiągnęli
             określony wiek lub staż służby, albo gdy jest to uzasadnione
             szczególnymi właściwościami służby, może być przyznane prawo do
             płatnego urlopu dodatkowego w wymiarze do 15 dni kalendarzowych.
         2. Funkcjonariuszowi można udzielić płatnego urlopu szkoleniowego.";
30) art. 73 otrzymuje brzmienie:
       "Art. 73. Prezes Rady Ministrów określi, w drodze rozporządzenia,
              warunki i tryb udzielania funkcjonariuszom urlopów, o których
              mowa w art. 69, 71 i 72, określając również:
           1) przełożonych właściwych w sprawach urlopów,
           2) sposób postępowania w przypadku odwołania z urlopu,
           3) wymiar urlopu zależnego od szkodliwych lub uciążliwych warunków
             służby albo uzasadnionego szczególnymi właściwościami służby,
             rodzaje stanowisk, na których służba pełniona jest w takich
             warunkach lub ma takie właściwości, a także wiek lub staż służby
             uprawniające do urlopu dodatkowego i jego wymiar,
           4) maksymalny wymiar urlopu zdrowotnego, który może być udzielony
             jednorazowo, oraz łącznie w ciągu roku,
           5) rodzaje urlopów szkoleniowych i ich wymiar,
           6) przypadki uzasadniające udzielenie funkcjonariuszowi urlopu
             okolicznościowego lub bezpłatnego albo zwolnienia od służby i ich
             wymiar,
           7) sposób obliczania ekwiwalentu pieniężnego za niewykorzystany
             urlop wypoczynkowy.";
31) w art. 76 pkt 2 otrzymuje brzmienie:
   "2) dzieci funkcjonariusza lub jego małżonka, własne, przysposobione lub
     przyjęte na wychowanie w ramach rodziny zastępczej, pozostające na ich
     utrzymaniu do czasu ukończenia 18 roku życia, a w razie uczęszczania do
     szkoły lub odbywania studiów w szkole wyższej - do czasu ukończenia nauki,
     nie dłużej jednak niż do ukończenia przez nie 25 roku życia, chyba że
     przed osiągnięciem takiego wieku orzeczono o ich całkowitej niezdolności
     do pracy,";
32) w art. 78 skreśla się ust. 2;
33) w art. 79 ust. 2 otrzymuje brzmienie:
   "2. Prezes Rady Ministrów określi, w drodze rozporządzenia, tryb
     postępowania, wysokość oraz szczegółowe zasady przyznawania i zwracania
     równoważników pieniężnych, o których mowa w ust. 1 oraz w art. 78,
     uwzględniając sposób obliczania ich wysokości, przypadki, w których
     świadczenia te są przyznawane funkcjonariuszom oraz przypadki, w których
     podlegają zwrotowi.";
34) w art. 81 ust. 2 otrzymuje brzmienie:
   "2. Prezes Rady Ministrów określi, w drodze rozporządzenia, tryb
     postępowania oraz szczegółowe zasady przyznawania i zwracania pomocy
     finansowej, o której mowa w ust. 1, uwzględniając zwłaszcza przypadki w
     których pomoc ta jest przyznawana lub podlega zwrotowi, jak również sposób
     obliczania wysokości przyznawanej pomocy finansowej lub orzekanej do
     zwrotu, a także rodzaje dokumentów wymaganych przy ubieganiu się o
     przyznanie tej pomocy.";
35) w art. 83 ust. 3 otrzymuje brzmienie:
   "3. Prezes Rady Ministrów określi, w drodze rozporządzenia, tryb
     postępowania oraz szczegółowe zasady przydziału lokali mieszkalnych w
     nowym miejscu pełnienia służby, zwracania uzyskanej pomocy finansowej oraz
     zwalniania lokali mieszkalnych lub domów, w przypadkach, o których mowa w
     ust. 1 i 2, uwzględniając przesłanki uzasadniające przydział lokalu
     mieszkalnego w nowym miejscu pełnienia służby, terminy zwrotu udzielonej
     funkcjonariuszowi pomocy finansowej i zwolnienia zajmowanego lokalu
     mieszkalnego lub domu oraz określając dokumenty wymagane od
     funkcjonariusza ubiegającego się o przydział lokalu mieszkalnego w trybie
     tego rozporządzenia, a także zakres stosowania do tego przydziału
     przepisów wydanych na podstawie art. 84 ust. 1.";
36) art. 84 otrzymuje brzmienie:
      "Art. 84. 1. Prezes Rady Ministrów określi, w drodze rozporządzenia, tryb
             postępowania oraz szczegółowe zasady przydziału, opróżniania i
             gospodarowania lokalami mieszkalnymi oraz tymczasowymi kwaterami
             przeznaczonymi dla funkcjonariuszy Urzędu Ochrony Państwa, a
             także normy ich zaludnienia, uwzględniając sposób przydziału
             lokali mieszkalnych i tymczasowych kwater, ich wielkość z
             uwzględnieniem uprawnień funkcjonariusza oraz członków jego
             rodziny, a także przesłanki wydania decyzji o opróżnieniu lokalu
             lub tymczasowej kwatery.
         2. Przydział i opróżnienie lokali mieszkalnych i tymczasowych kwater
           oraz załatwienie spraw, o których mowa w art. 78, 79 ust. 1 oraz w
           art. 81 ust. 1, następuje w drodze decyzji administracyjnej.";
37) art. 88 otrzymuje brzmienie:
      "Art. 88. 1. Prezes Rady Ministrów określi, w drodze rozporządzenia,
             grupy zaszeregowania i stawki uposażenia zasadniczego
             funkcjonariuszy w tych grupach oraz wzrost uposażenia
             zasadniczego z tytułu wysługi lat, ustalając ponadto stopień
             etatowy stanowiska Szefa Urzędu Ochrony Państwa i zaszeregowanie
             tego stanowiska do grupy uposażenia.
         2. Prezes Rady Ministrów określi, w drodze zarządzenia, stanowiska
           służbowe i stopnie etatowe stanowiące tajemnicę państwową,
           uwzględniając zaszeregowanie tych stanowisk do grup uposażenia i
           przypisanych im stopni etatowych.";
38) art. 89 otrzymuje brzmienie:
       "Art. 89. Prezes Rady Ministrów określi, w drodze rozporządzenia, zasady
              i tryb zaliczania okresów służby, pracy i innych okresów do
              wysługi lat uwzględnianej przy ustalaniu wzrostu uposażenia
              zasadniczego, uwzględniając okresy innej służby traktowane jako
              równorzędne ze służbą w Urzędzie Ochrony Państwa, okresy
              zatrudnienia i inne okresy, które na podstawie odrębnych
              przepisów podlegają wliczeniu do okresu pracy, od którego zależą
              uprawnienia pracownicze.";
39) w art. 91 ust. 3 otrzymuje brzmienie:
   "3. Prezes Rady Ministrów określi, w drodze rozporządzenia, wysokość
     dodatków, o których mowa w ust. 1, zasady ich przyznawania i obniżania,
     sposób wypłaty oraz rodzaje dodatków uzasadnionych szczególnymi
     właściwościami, kwalifikacjami, warunkami albo miejscem pełnienia służby,
     uwzględniając maksymalną wysokość tych dodatków i biorąc pod uwagę
     przesłanki ich przyznawania.";
40) art. 97 otrzymuje brzmienie:
      "Art. 97. 1. Funkcjonariuszowi w każdym roku kalendarzowym przysługuje
             nagroda roczna oraz mogą być przyznawane nagrody uznaniowe i
             zapomogi.
          2. Prezes Rady Ministrów określi, w drodze rozporządzenia, wysokość,
           warunki i tryb przyznawania nagród i zapomóg, uwzględniając
           podstawę ustalania wysokości nagród, przesłanki mające wpływ na
           przyznanie, obniżenie lub nieprzyznanie nagród oraz przyznawanie
           zapomóg, a także właściwość przełożonych w tych sprawach.
         3. Szef Urzędu Ochrony Państwa określa, w drodze zarządzenia,
           wysokość funduszu na nagrody i zapomogi, ustalając jednocześnie
           wysokość środków finansowych przeznaczonych na nagrody roczne,
           nagrody uznaniowe i zapomogi.";
41) w art. 98 ust. 2 otrzymuje brzmienie:
   "2. Prezes Rady Ministrów określi, w drodze rozporządzenia, okresy wliczane
     do okresu służby, od którego zależy nabycie prawa do nagrody jubileuszowej
     oraz zasady jej obliczania i wypłacania, uwzględniając zakończone okresy
     służby lub pracy przed rozpoczęciem służby w Urzędzie Ochrony Państwa, a
     także inne okresy uwzględniane przy ustalaniu prawa do nagrody
     jubileuszowej oraz sposób obliczania tej nagrody i jej wypłacania.";
42) art. 100 otrzymuje brzmienie:
      "Art. 100. 1. W razie przeniesienia do pełnienia służby w innej
             miejscowości albo delegowania do czasowego pełnienia służby,
             funkcjonariuszowi przysługują należności za podróże służbowe i
             przeniesienia.
         2. Prezes Rady Ministrów określi, w drodze rozporządzenia, rodzaje
           świadczeń przysługujących funkcjonariuszom w razie przeniesienia do
           pełnienia służby w innej miejscowości lub delegowania do czasowego
           pełnienia służby poza stałe miejsce pełnienia służby, określając
           również wysokość i warunki przyznawania świadczeń, o których mowa w
           ust. 1, a także sposób ich wypłaty.";
43) w art. 108 skreśla się ust. 2;
44) art. 109 otrzymuje brzmienie:
      "Art. 109. 1. Funkcjonariusz skierowany do szkoły lub na przeszkolenie
             albo na studia otrzymuje uposażenie oraz inne należności
             pieniężne.
         2. Prezes Rady Ministrów określi, w drodze rozporządzenia, warunki
           przyznawania i wysokość uposażenia oraz innych należności, o
           których mowa w ust. 1, uwzględniając warunki wypłaty należności
           pieniężnych przysługujących funkcjonariuszom, w powiązaniu z
           formami kształcenia, o których mowa w ust. 1, oraz wysokość tych
           należności.";
45) w art. 114 ust. 4 otrzymuje brzmienie:
   "4. Prezes Rady Ministrów określi, w drodze rozporządzenia, terminy i sposób
     płatności uposażenia i innych należności pieniężnych, uwzględniając
     właściwość i tryb postępowania w sprawach wypłacania należności
     pieniężnych oraz dokonywania potrąceń z tych należności.";
46) art. 124 otrzymuje brzmienie:
    "Art. 124. 1. Właściwi do udzielenia wyróżnień oraz wymierzania kar
             dyscyplinarnych są Szef Urzędu Ochrony Państwa oraz inni
             uprawnieni przełożeni.
          2. Prezes Rady Ministrów określi, w drodze rozporządzenia,
           szczegółowe zasady i tryb udzielania wyróżnień, przeprowadzania
           postępowań dyscyplinarnych, wymierzania i wykonywania kar oraz
           odwoływania się od wymierzonych kar, a także właściwość
           przełożonych w tych sprawach, z uwzględnieniem:
           1) zakresu władzy dyscyplinarnej,
           2) przełożonych, którzy posiadają władzę dyscyplinarną,
           3) przypadków naruszenia dyscypliny i przypadków, w których
             postępowania dyscyplinarnego nie wszczyna się,
           4) formy i treści rozstrzygnięcia o wszczęciu oraz o zakończeniu
             postępowania dyscyplinarnego, a także o wymierzeniu kary
             dyscyplinarnej,
           5) czasu trwania postępowania dyscyplinarnego oraz praw obwinionego
             w toku tego postępowania,
           6) sposobu wykonywania oraz warunków i terminów zatarcia
             poszczególnych kar dyscyplinarnych, a także przesłanek darowania
             kary dyscyplinarnej,
           7) przesłanek wznowienia postępowania dyscyplinarnego i trybu
             postępowania przy wznowieniu tego postępowania,
           8) okoliczności i trybu udzielania wyróżnień przez przełożonych
             posiadających władzę dyscyplinarną.
         3. Na orzeczenie kończące postępowanie dyscyplinarne wydane w wyniku
           rozpatrzenia odwołania funkcjonariuszowi przysługuje skarga do
           Naczelnego Sądu Administracyjnego.";
47) w art. 132 skreśla się ust. 1.
                                       
                                    Art. 7.
W ustawie z dnia 24 sierpnia 1991 r. o Państwowej Straży Pożarnej (Dz.U. Nr 88,
poz. 400, z 1992 r. Nr 21, poz. 86 i Nr 54, poz. 254, z 1994 r. Nr 53, poz.
214, z 1995 r. Nr 4, poz. 17 i Nr 34, poz. 163, z 1996 r. Nr 106, poz. 496 i Nr
152, poz. 723, z 1997 r. Nr 28, poz. 153, Nr 88, poz. 554 i Nr 106, poz. 680, z
1998 r. Nr 106, poz. 668 oraz z 1999 r. Nr 45, poz. 436 i Nr 110, poz. 1255)
wprowadza się następujące zmiany:
1) art. 2 skreśla się;
2) w art. 3 ust. 1, art. 7 pkt 2, art. 19, 22 ust. 3, art. 23 ust. 3, art. 24
  ust. 2, art. 28a ust. 3, art. 29 ust. 1 i 2, art. 29a ust. 2, art. 32 ust. 3,
  art. 35 ust. 2, art. 36, 36a ust. 4, art. 37 ust. 2, art. 42 ust. 3, art. 44
  ust. 2 i 4, art. 51 ust. 4 i 5, art. 53 ust. 3, art. 56 ust. 2, art. 62 ust.
  2, art. 63 ust. 3, art. 65, 71 ust. 5, art. 73 ust. 2, art. 76, art. 77 ust.
  2, art. 78 ust. 2, art. 80 ust. 2, art. 83 ust. 1 i 2, art. 88, 92 ust. 2,
  art. 95 ust. 7, art. 95a ust. 2, art. 96 ust. 2, art. 97 ust. 1a, art. 97a
  ust. 3, art. 105 ust. 2, art. 112 ust. 4, art. 113 ust. 5, art. 121 ust. 1
  pkt 4 lit. b) i ust. 2, art. 123 ust. 3, art. 124k ust. 1 i w art. 124m użyte
  w różnych przypadkach wyrazy "Minister Spraw Wewnętrznych i Administracji"
  zastępuje się użytymi w odpowiednich przypadkach, pisanymi odpowiednio dużą
  lub małą literą wyrazami "minister właściwy do spraw wewnętrznych";
3) w art. 3 w ust. 3 wyrazy "Ministrowie Obrony Narodowej i Spraw Wewnętrznych
  i Administracji" zastępuje się wyrazami "Minister Obrony Narodowej oraz
  minister właściwy do spraw wewnętrznych";
4) w art. 8 w ust. 4 w pkt 2 w lit. c) kropkę zastępuje się przecinkiem i
  dodaje się pkt 3-5 w brzmieniu:
     "3) zasady gospodarki transportowej i organizacji zaplecza obsługowo naprawczego
w jednostkach organizacyjnych Państwowej Straży Pożarnej,
     4) zasady okresowych badań sprzętu i wyposażenia ratowniczo-gaśniczego
       będącego w eksploatacji w jednostkach organizacyjnych Państwowej Straży
       Pożarnej,
     5) zasady przeprowadzania okresowych przeglądów technicznych sprzętu i
       wyposażenia ratowniczo - gaśniczego oraz obiektów jednostek
       organizacyjnych Państwowej Straży Pożarnej.";
5) w art. 13:
   a) ust. 1 otrzymuje brzmienie:
     "1. Komendanta powiatowego (miejskiego) Państwowej Straży Pożarnej
       powołuje spośród oficerów Państwowej Straży Pożarnej komendant
       wojewódzki Państwowej Straży Pożarnej, w porozumieniu ze starostą.
       Przepisu art. 35 ust. 3 pkt 1 ustawy z dnia 5 czerwca 1998 r. o
       samorządzie powiatowym (Dz.U. Nr 91, poz. 578 i Nr 155, poz. 1014, z
       2000 r. Nr 12, poz. 136, Nr 26, poz. 306, Nr 48, poz. 552, Nr 62, poz.
       718, Nr 88, poz. 985, Nr 91, poz. 1009 i Nr 95, poz. 1041 oraz z 2001
       r. Nr 45, poz. 497) nie stosuje się.",
   b) ust. 3 otrzymuje brzmienie:
     "3. Zastępców komendanta powiatowego (miejskiego) Państwowej Straży
       Pożarnej powołuje spośród oficerów lub aspirantów Państwowej Straży
       Pożarnej i odwołuje komendant wojewódzki Państwowej Straży Pożarnej, na
       wniosek komendanta powiatowego (miejskiego) Państwowej Straży
       Pożarnej.";
6) w art. 20 ust. 1 otrzymuje brzmienie:
  "1. Akcję ratowniczą organizuje i kieruje nią Państwowa Straż Pożarna.";
7) w art. 20a ust. 2 otrzymuje brzmienie:
  "2. Minister właściwy do spraw wewnętrznych określi, w drodze
     rozporządzenia, gatunki i rasy zwierząt, o których mowa w ust. 1, a także
     szczegółowe zasady ich szkolenia oraz normy wyżywienia, uwzględniając w
     szczególności:
     1) specjalności ratownicze,
     2) kwalifikacje egzaminatorów i tryb egzaminowania,
     3) wzory dokumentacji szkolenia i żywienia zwierząt.";
8) w art. 30 ust. 2 otrzymuje brzmienie:
  "2. Minister właściwy do spraw wewnętrznych określi, w drodze
     rozporządzenia, ceremoniał składania ślubowania, z uwzględnieniem w
     szczególności:
     1) osób uprawnionych do przyjmowania ślubowania i uczestniczenia w
       ślubowaniu,
     2) terminów składania ślubowania,
     3) przebiegu ceremoniału ślubowania.";
9) po art. 43 dodaje się art. 43a w brzmieniu:
    "Art. 43a. Stosunek służbowy strażaka wygasa z dniem jego śmierci lub
           uznania go za zmarłego.";
10) w art. 44 ust. 1 otrzymuje brzmienie:
   "1.W razie uchylenia prawomocnego wyroku skazującego lub prawomocnego
     orzeczenia o warunkowym umorzeniu postępowania karnego i wydania w nowym
     postępowaniu prawomocnego wyroku uniewinniającego lub prawomocnego
     postanowienia o umorzeniu postępowania przygotowawczego na podstawie art.
     17 § 1 pkt 1 lub 2 Kodeksu postępowania karnego, uchyleniu ulegają
     wszystkie skutki, jakie wynikły dla strażaka w postępowaniu dyscyplinarnym
     przeprowadzonym w związku z popełnieniem przestępstwa stanowiącego
     przedmiot rozstrzygnięcia.";
11) w art. 48 ust. 3 otrzymuje brzmienie:
  "3. Minister właściwy do spraw wewnętrznych określi, w drodze
     rozporządzenia, treść świadectwa służby, opinii o służbie oraz sposób i
     tryb ich wydawania i prostowania, z uwzględnieniem w szczególności:
     1) przełożonych uprawnionych do wydawania świadectw służby i opinii o
       służbie,
     2) niezbędnych danych, które powinny być zamieszczone w świadectwie
       służby i opinii o służbie,
     3) trybu wydawania i prostowania świadectw służby oraz odwoływania się od
       opinii o służbie,
     4) przełożonych uprawnionych do dokonywania sprostowań w świadectwie
       służby oraz rozpoznawania odwołań od opinii o służbie.";
12) w art. 49 ust. 2 otrzymuje brzmienie:
  "2. Minister właściwy do spraw wewnętrznych określi, w drodze
     rozporządzenia, koszty, o których mowa w ust. 1, warunki ich zwracania
     oraz przypadki zwalniania z obowiązku zwrotu tych kosztów, z
     uwzględnieniem w szczególności:
     1) wysokości kosztów podlegających zwrotowi i sposobu ustalania ich
       wysokości,
     2) organów uprawnionych do ustalania tych kosztów i ich egzekwowania,
     3) trybu egzekwowania należności,
     4) organów uprawnionych do zwalniania od obowiązku zwrotu tych kosztów,
     5) trybu zwalniania od obowiązku zwrotu tych kosztów.";
13) w art. 61:
   a) ust. 4 otrzymuje brzmienie:
     "4. Minister właściwy do spraw wewnętrznych określi, w drodze
       rozporządzenia:
        1) wzory umundurowania, odzieży specjalnej, dystynkcji i znaków
         identyfikacyjnych strażaków oraz sposób ich noszenia, uwzględniając
         wzory umundurowania wyjściowego i codziennego, ich kolor, rozmiar,
         okres ich użytkowania,
        2) charakterystykę przedmiotów umundurowania i odzieży specjalnej,
         uwzględniając opis poszczególnych części umundurowania z
         przeznaczeniem na odpowiednie pory roku oraz cech szczególnych
         umundurowania dla poszczególnych stanowisk, wzory oznak
         identyfikacyjnych i służbowych oraz ich kolor,
        3) wykaz przedmiotów umundurowania, odzieży specjalnej i ekwipunku, dla
         których jest wymagane zatwierdzenie wzorów i dokumentacji oraz zasady
         zatwierdzania,
        4) normy umundurowania, odzieży specjalnej i ekwipunku strażaka,
         określając w szczególności formy realizacji uprawnień do
         umundurowania i wyposażenia specjalnego na poszczególnych
         stanowiskach służbowych, z uwzględnieniem specyfiki służby oraz
         okresów używalności poszczególnych składników umundurowania i
         wyposażenia specjalnego .",
   b) po ust. 4 dodaje się ust. 4a w brzmieniu:
     "4a. Minister właściwy do spraw wewnętrznych w porozumieniu z ministrem
       właściwym do spraw finansów publicznych określi, w drodze
       rozporządzenia, warunki otrzymywania równoważnika pieniężnego w zamian
       za niewydane przedmioty umundurowania, sposób ustalania jego wysokości
       oraz szczegółowe zasady wypłacania, uwzględniając w szczególności
       przypadki, w których równoważnik przysługuje, sposób jego naliczania i
       wypłaty.",
   c) ust. 5 skreśla się;
14) w art. 62 ust. 2, art. 77 ust. 2, art. 78 ust. 2 oraz art. 80 ust. 2 użyte
  w różnych przypadkach wyrazy "Minister Finansów" zastępuje się użytymi w
  odpowiednich przypadkach wyrazami "minister właściwy do spraw finansów
  publicznych";
15) w art. 63:
   a) ust. 1 otrzymuje brzmienie:
     "1. Strażakowi i członkom jego rodziny przysługuje prawo do przejazdu, na
       koszt właściwej jednostki organizacyjnej Państwowej Straży Pożarnej,
       publicznymi środkami komunikacji raz w roku do jednej z wybranych przez
       siebie miejscowości w kraju i z powrotem. W razie niewykorzystania
       przysługującego prawa do przejazdu osoba uprawniona otrzymuje
       zryczałtowany równoważnik pieniężny.",
   b) dodaje się ust. 1a w brzmieniu:
     "1a. Zwrot kosztów przejazdu lub zryczałtowany równoważnik pieniężny, o
       których mowa w ust. 1, nie przysługują strażakowi w roku kalendarzowym,
       w którym wykupiono uprawnienia do bezpłatnych przejazdów państwowymi
       środkami komunikacji, na podstawie odrębnych przepisów.",
   c) ust. 2 otrzymuje brzmienie:
     "2. Minister właściwy do spraw wewnętrznych określi, w drodze
       rozporządzenia, warunki korzystania z uprawnienia do przejazdu oraz
       wypłaty równoważnika pieniężnego, o których mowa w ust. 1, z
       uwzględnieniem w szczególności:
        1) rodzaju środka lokomocji,
        2) sposobu ustalania kwoty równoważnika,
        3) terminów wypłaty kwoty równoważnika.";
16) w art. 72 ust. 2 otrzymuje brzmienie:
  "2. Minister właściwy do spraw wewnętrznych określi, w drodze
     rozporządzenia, warunki zwrotu kosztów przejazdu spowodowanych odwołaniem
     strażaka z urlopu oraz zwrotu innych kosztów, z uwzględnieniem w
     szczególności:
     1) określenia rodzaju innych kosztów podlegających zwrotowi,
     2) określenia osób, których odwołanie z urlopu razem ze strażakiem
       powodowałoby zwrot kosztów związanych z odwołaniem z urlopu.";
17) w art. 81 pkt 2 otrzymuje brzmienie:
   "2) posiadającemu w miejscowości, w której pełni służbę lub w miejscowości
     pobliskiej, lokal mieszkalny odpowiadający, co najmniej przysługującej mu
     powierzchni mieszkalnej albo dom jednorodzinny lub dom mieszkalno
     -pensjonatowy.";
18) w art. 82 skreśla się ust. 3;
19) w art. 83:
   a) w ust. 1 wyrazy "Prezesem Urzędu Mieszkalnictwa i Rozwoju Miast"
     zastępuje się wyrazami "ministrem właściwym do spraw gospodarki
     przestrzennej i mieszkaniowej",
   b) w ust. 2 wyrazy "Prezesem Urzędu Mieszkalnictwa i Rozwoju Miast"
     zastępuje się wyrazami "ministrem właściwym do spraw gospodarki
     przestrzennej i mieszkaniowej";
20) w art. 88 wyrazy "Ministrem Pracy i Polityki Socjalnej" zastępuje się
  wyrazami "ministrem właściwym do spraw pracy";
21) art. 90 otrzymuje brzmienie:
      "Art. 90. 1. Uposażenie zasadnicze i dodatki do uposażenia o charakterze
             stałym są płatne miesięcznie z góry w pierwszym dniu roboczym
             miesiąca, za który przysługuje uposażenie.
         2. Minister właściwy do spraw wewnętrznych może określić, w drodze
           rozporządzenia, dodatki o charakterze stałym, które są płatne z
           dołu, termin oraz tryb ich wypłacania, uwzględniając warunki
           pełnionej służby";
22) w art. 96 w ust. 2 wyrazy "Ministrem Pracy i Polityki Socjalnej" zastępuje
  się wyrazami "ministrem właściwym do spraw pracy";
23) w art. 100 ust. 1 otrzymuje brzmienie:
     "1. W razie śmierci strażaka lub uznania go za zmarłego pozostałej po nim
       rodzinie przysługuje odprawa pośmiertna w takiej wysokości, w jakiej
       przysługiwałaby temu strażakowi odprawa, gdyby był zwolniony ze służby,
       oraz świadczenie określone w art. 98 ust. 1 pkt 2 i 3.";
24) w art. 103 w ust. 2 i 3 wyrazy "Ministerstwa Spraw Wewnętrznych i
  Administracji" zastępuje się wyrazami "właściwej jednostki organizacyjnej
  Państwowej Straży Pożarnej";
25) w art. 104:
   a) ust. 2 i 3 otrzymują brzmienie:
     "2. Za członka rodziny strażaka, o którym mowa w ust. 1, uważa się:
         1) małżonka,
         2) dzieci własne, dzieci małżonka oraz dzieci przysposobione,
         3) dzieci wychowywane w ramach rodziny zastępczej,
         4) dzieci przyjęte na wychowanie przed osiągnięciem pełnoletności,
           jeżeli ich rodzice nie żyją albo nie mogą im zapewnić utrzymania,
           bądź zostali pozbawieni lub ograniczeni w sprawowaniu władzy
           rodzicielskiej,
         5) rodziców i byłych prawnych opiekunów strażaka albo jego małżonka,
         6) osobę, której opiekunem prawnym został ustanowiony strażak lub
           jego małżonek.
     3. Jeżeli w związku ze śmiercią członka rodziny, o którym mowa w ust. 2
       pkt 2-6, strażakowi przysługuje zasiłek pogrzebowy na podstawie
       przepisów o ubezpieczeniu społecznym lub innych przepisów szczególnych,
       wypłaca mu się tylko wyrównanie zasiłku w wysokości różnicy między
       zasiłkiem pogrzebowym przysługującym z tytułu służby, a pobranym
       niższym zasiłkiem z tytułu ubezpieczenia społecznego lub z innych
       tytułów.",
   b) dodaje się ust. 4 w brzmieniu:
     "4. Minister właściwy do spraw wewnętrznych określi, w drodze
       rozporządzenia, warunki pokrywania ze środków właściwej jednostki
       organizacyjnej Państwowej Straży Pożarnej kosztów pogrzebu strażaka, z
       uwzględnieniem w szczególności:
         1) rodzaju kosztów pogrzebu, które mogą być pokrywane ze środków
           właściwej jednostki organizacyjnej Państwowej Straży Pożarnej,
         2) wysokości kwot na pokrycie tych kosztów,
         3) dokumentów wymaganych do wypłaty zasiłku pogrzebowego.";
26) art. 106 otrzymuje brzmienie:
      "Art. 106. 1.  Strażak może być skierowany do szkoły, na przeszkolenie
             lub na studia.
          2. Minister właściwy do spraw wewnętrznych określi, w drodze
           rozporządzenia, rodzaje placówek, do których może być skierowany
           strażak oraz należności pieniężne przysługujące strażakom w
           przypadkach, o których mowa w ust. 1, a w szczególności:
           1) uposażenie,
           2) inne świadczenia pieniężne wynikające z przepisów płacowych,
           3) wysokość dodatku służbowego,
           4) ryczałt finansowy na dojazdy do miejsca nauki,
           5) zasady odpłatności za noclegi i wyżywienie podczas nauki.";
27) w art. 110 ust. 4 otrzymuje brzmienie:
   "4. Minister właściwy do spraw wewnętrznych określi, w drodze
     rozporządzenia, jednostki organizacyjne właściwe do dokonywania potrąceń z
     uposażenia oraz tryb postępowania w tych sprawach, z uwzględnieniem w
     szczególności:
     1) podmiotów uprawnionych do dokonywania potrąceń,
     2) podstawy do dokonania potrąceń,
     3) sposobu postępowania z kwotami potrąconymi.";
28) art. 124j otrzymuje brzmienie:
       "Art. 124 j. Na orzeczenie kończące postępowanie dyscyplinarne w drugiej
             instancji stronie przysługuje skarga do Naczelnego Sądu
             Administracyjnego.";
29) skreśla się art. 128.
      
                                    Art. 8.
W ustawie z dnia 28 września 1991 r. o kontroli skarbowej (Dz.U. z 1999 r. Nr
54, poz. 257 i Nr 83, poz. 931, z 2000 r. Nr 70, poz. 816, Nr 104, poz. 1103 i
Nr 116, poz. 1216 oraz z 2001 r. Nr 14, poz. 143) w art. 36:
a) ust. 8 otrzymuje brzmienie:
     "8. Kontrola skarbowa, w zakresie określonym w ust. 1 , może korzystać z
       informacji o osobie uzyskanych w czasie wykonywania czynności
       operacyjno-rozpoznawczych przez organy uprawnione do wykonywania tych
       czynności.",
b) dodaje się ust. 9 w brzmieniu:
     "9. Prezes Rady Ministrów określi, w drodze rozporządzenia, zakres,
       warunki i tryb przekazywania kontroli skarbowej informacji o osobie
       uzyskanych przez inne organy uprawnione do wykonywania czynności
       operacyjno-rozpoznawczych w czasie wykonywania tych czynności,
       uwzględniając wymagania wynikające z przepisów o ochronie informacji
       niejawnych.".
                                       
                                    Art. 9.
W ustawie z dnia 10 grudnia 1993 r. o zaopatrzeniu emerytalnym żołnierzy
zawodowych oraz ich rodzin (Dz. U z 1994 r. Nr 10, poz. 36, z 1995 r. Nr 4,
poz. 17, z 1996 r. Nr 1, poz. 1, z 1997 r. Nr 28, poz. 153 i Nr 141, poz. 944,
z 1998 r. Nr 162, poz. 1118, z 1999 r. Nr 106, poz. 1215 oraz z 2000 r. Nr 122,
poz. 1313) wprowadza się następujące zmiany:
1) w art. 20 ust. 4 otrzymuje brzmienie:
   "4. Minister Obrony Narodowej, w porozumieniu z ministrem właściwym do spraw
     zdrowia i ministrem właściwym do spraw zabezpieczenia społecznego,
     określi, w drodze rozporządzenia, wykazy chorób i schorzeń, o których mowa
     w ust. 3 pkt 4 i 5 oraz właściwości i warunki służby powodujące ich
     ujawnienie lub pogorszenie stanu zdrowia, z uwzględnieniem w szczególności
     rodzaju schorzeń, rodzaju pełnionej służby mającej wpływ na stan zdrowia
     żołnierza, dokumentacji potwierdzającej istnienie schorzenia oraz jego
     związku z rodzajem wykonywanych obowiązków służbowych.";
2) w art. 38 w ust. 1 w pkt 2 po wyrazach "Straży Granicznej," dodaje się
  wyrazy "Biurze Ochrony Rządu,";
3) w art. 40 w ust. 3 skreśla się wyrazy " , jednakże nie mniej niż o kwotę
  maksymalnego zmniejszenia, o którym mowa w art. 104 ust. 8 pkt 1 i 2 ustawy,
  o której mowa w ust. 1";
4) w art. 53 skreśla się ust. 7.
 
                                   Art. 10.
W ustawie z dnia 18 lutego 1994 r. o zaopatrzeniu emerytalnym funkcjonariuszy
Policji, Urzędu Ochrony Państwa, Straży Granicznej, Biura Ochrony Rządu,
Państwowej Straży Pożarnej i Służby Więziennej oraz ich rodzin (Dz.U. Nr 53,
poz. 214, z 1995 r. Nr 4, poz. 17, z 1997 r. Nr 28, poz. 153, z 1998 r. Nr 162,
poz. 1118, z 1999 r. Nr 106, poz. 1215, z 2000 r. Nr 122, poz. 1313 oraz z 2001
r. Nr 27, poz. 298) wprowadza się następujące zmiany:
1) w art. 15 ust. 6 otrzymuje brzmienie:
  "6. Rada Ministrów określi, w drodze rozporządzenia, szczegółowe warunki
     podwyższania emerytury, o których mowa w ust. 2 i 3, uwzględniając dla
     poszczególnych grup normy roczne: przebywania pod wodą i w podwyższonym
     ciśnieniu dla nurków i płetwonurków, wykonywania lotu w składzie personelu
     latającego na samolotach tłokowych i śmigłowcach, wykonania skoków
     spadochronowych, okresy pełnienia służby na jednostkach pływających;
     liczbę dni w roku: w rozminowaniu i oczyszczaniu terenu z przedmiotów
     wybuchowych, w służbie wywiadowczej za granicą z wykonywaniem czynności
     operacyjno-rozpoznawczych lub kierowaniem takimi czynnościami, działaniach
     ratowniczych, w fizycznej ochronie osób i mienia w warunkach zagrożenia,
     bezpośredniej ochrony nad osadzonymi w oddziałach dla nosicieli wirusa HIV
     oraz okresy pełnienia służby na froncie w czasie wojny i w strefie działań
     wojennych.";
2) w art. 20:
   a) ust. 4 otrzymuje brzmienie:
     "4. Minister właściwy do spraw wewnętrznych oraz Minister Sprawiedliwości,
       każdy w zakresie swojego działania, w porozumieniu z ministrem
       właściwym do spraw zdrowia i ministrem właściwym do spraw
       zabezpieczenia społecznego określą, w drodze rozporządzenia, wykazy
       chorób i schorzeń, o których mowa w ust. 3 pkt 4 i 5 oraz właściwości i
       warunki służby powodujące ich ujawnienie lub pogorszenie stanu zdrowia,
       uwzględniając w szczególności choroby i schorzenia, które powstały w
       związku ze szczególnymi właściwościami lub warunkami służby, oraz te,
       które istniały przed przyjęciem do służby, lecz uległy nasileniu lub
       ujawniły się w czasie trwania służby, z zastrzeżeniem ust. 4a.",
   b) dodaje się ust. 4a w brzmieniu:
      "4a. Prezes Rady Ministrów określi, w drodze rozporządzenia, wykaz
         schorzeń i chorób, o których mowa w ust. 3 pkt 4 i 5, a także
         właściwość i warunki służby w Urzędzie Ochrony Państwa powodujące ich
         ujawnienie lub pogorszenie stanu zdrowia, z uwzględnieniem tych chorób
         i schorzeń, które powstały w związku ze szczególnymi właściwościami
         lub warunkami służby w Urzędzie Ochrony Państwa oraz tych, które
         istniały przed przyjęciem do służby w Urzędzie Ochrony Państwa lecz
         uległy nasileniu lub ujawniły się w czasie trwania służby w tej
         formacji.";
3) w art. 21:
   a) ust. 1 otrzymuje brzmienie:
     "1. O inwalidztwie funkcjonariusza i związku tego inwalidztwa lub śmierci
       funkcjonariusza ze służbą orzekają komisje lekarskie podległe
       ministrowi właściwemu do spraw wewnętrznych. W stosunku do
       funkcjonariuszy Urzędu Ochrony Państwa właściwe w tych sprawach są
       komisje lekarskie podległe Szefowi Urzędu Ochrony Państwa.",
   b) ust. 4 otrzymuje brzmienie:
     "4. Minister właściwy do spraw wewnętrznych, w porozumieniu z ministrem
       właściwym do spraw zdrowia, ministrem właściwym do spraw pracy oraz
       Ministrem Sprawiedliwości, określa, w drodze rozporządzenia zasady
       orzekania o inwalidztwie funkcjonariuszy, emerytów i rencistów, tryb
       postępowania i właściwość komisji lekarskich w tych sprawach, a także
       sposób przeprowadzania kontrolnych badań lekarskich oraz wzywania
       inwalidów na te badania, uwzględniając w orzeczeniach grupę
       inwalidztwa, do której funkcjonariusz został zaliczony, związek
       inwalidztwa ze służbą, datę lub okres powstania inwalidztwa oraz
       ustalenia co do samodzielnej egzystencji.",
   c) po ust. 4 dodaje się ust. 5 w brzmieniu:
     "5. Prezes Rady Ministrów określi, w drodze rozporządzenia, zasady
       orzekania o inwalidztwie funkcjonariuszy Urzędu Ochrony Państwa,
       emerytów i rencistów Urzędu Ochrony Państwa, tryb postępowania i
       właściwość komisji lekarskich w tych sprawach, a także sposób
       przeprowadzania kontrolnych badań lekarskich oraz wzywania inwalidów na
       te badania, uwzględniając w orzeczeniach grupę inwalidztwa, do której
       funkcjonariusz został zaliczony, związek inwalidztwa ze służbą, datę
       lub okres powstania inwalidztwa oraz ustalenia co do samodzielnej
       egzystencji.";
4) art. 27 otrzymuje brzmienie:
      "Art. 27. 1 Osobom uprawnionym do zaopatrzenia emerytalnego oraz członkom
             ich rodzin przysługuje prawo do świadczeń socjalnych z tworzonego
             na ten cel funduszu socjalnego.
         2. Minister właściwy do spraw wewnętrznych i Minister Sprawiedliwości
           określą, każdy w zakresie swojego działania, w drodze
           rozporządzenia, wysokość funduszu socjalnego oraz zakres i sposoby
           korzystania ze świadczeń z tego funduszu, uwzględniając rodzaje
           świadczeń, dysponentów środków funduszu oraz tryb przyznawania
           świadczeń.
         3. Prezes Rady Ministrów określa, w drodze rozporządzenia, wysokość
           funduszu socjalnego oraz zakres i zasady korzystania ze świadczeń
           tego funduszu w odniesieniu do emerytów i rencistów Urzędu Ochrony
           Państwa oraz członków ich rodzin, uwzględniając rodzaje świadczeń,
           dysponentów środków funduszu oraz tryb przyznawania świadczeń.";
5) w art. 32:
   a) w ust. 1 pkt 1 otrzymuje brzmienie:
     "1) w stosunku do funkcjonariuszy Policji, Urzędu Ochrony Państwa, Straży
       Granicznej, Biura Ochrony Rządu i Państwowej Straży Pożarnej oraz
       członków ich rodzin - organ emerytalny określony przez ministra
       właściwego do spraw wewnętrznych,",
   b) dodaje się ust. 2a w brzmieniu:
      "2a. Minister właściwy do spraw wewnętrznych po uzgodnieniu z Szefem
         Urzędu Ochrony Państwa oraz Minister Sprawiedliwości, każdy w
         zakresie swojego działania, określi, w drodze rozporządzenia, organy,
         o których mowa w ust. 1 pkt 1 i 2, wskazując zakres działania,
         stopień dysponenta środków, siedzibę organu, strukturę organizacyjną
         oraz sposób powoływania i odwoływania kierownika organu.";
6) art. 38 otrzymuje brzmienie:
    "Art. 38. Minister właściwy do spraw wewnętrznych po zasięgnięciu opinii
           Szefa Urzędu Ochrony Państwa oraz Minister Sprawiedliwości, każdy w
           zakresie swojego działania, określi, w drodze rozporządzenia,
           szczegółowe zasady postępowania i właściwość organów w sprawach
           zaopatrzenia emerytalnego funkcjonariuszy oraz uprawnionych członków
           ich rodzin, wskazując elementy wniosku o ustalenie prawa do
           zaopatrzenia, niezbędne dowody do ustalenia prawa do świadczenia
           oraz sposób wypłaty świadczeń.";
7) w art. 41 w ust. 3 skreśla się wyrazy " , jednakże nie mniej niż o kwotę
  maksymalnego zmniejszenia, o którym mowa w art. 104 ust. 8 pkt 1 i 2 ustawy,
  o której mowa w ust. 1";
8) w art. 58 skreśla się ust. 7.
 
                                   Art. 11.
W ustawie z dnia 22 czerwca 1995 r. o zakwaterowaniu Sił Zbrojnych
Rzeczypospolitej Polskiej (Dz.U. Nr 86, poz. 433 i Nr 141, poz. 692, z 1996 r.
Nr 106, poz. 496, z 1997 r. Nr 6, poz. 31, Nr 80, poz. 506 i Nr 106, poz. 678,
z 1998 r. Nr 106, poz. 668, z 1999 r. Nr 86, poz. 964 i Nr 93, poz. 1063, z
2000 r. Nr 6, poz. 70 i Nr 48, poz. 550 oraz z 2001 r. Nr 4, poz. 24) wprowadza
się następujące zmiany:
1) w art. 19 ust. 6 otrzymuje brzmienie:
  "6. Minister właściwy do spraw Skarbu Państwa, w porozumieniu z Ministrem
     Obrony Narodowej oraz ministrem właściwym do spraw finansów publicznych,
     określi, w drodze rozporządzenia, szczegółowe warunki tworzenia funduszy
     Agencji i sposób prowadzenia gospodarki finansowej Agencji oraz zasady i
     tryb umarzania, odraczania lub rozkładania na raty należności
     przysługujących Agencji.";
2) w art. 20 ust. 2 otrzymuje brzmienie:
   "2. Prezes Rady Ministrów ustala, w drodze rozporządzenia, wynagrodzenie
     Prezesa Agencji i członków Rady Nadzorczej, stosownie do wyznaczonych im
     zadań.";
3) art. 23 otrzymuje brzmienie:
      "Art. 23. 1. Żołnierz zawodowy zwolniony z czynnej służby wojskowej,
             pełnionej jako służba stała zachowuje, z zastrzeżeniem ust. 2,
             prawo do kwatery jeżeli nabył uprawnienia do:
           1) emerytury wojskowej,
           2) wojskowej renty inwalidzkiej.
         2. Żołnierz zwolniony z czynnej służby wojskowej, pełnionej jako
           służba stała, jeżeli nie nabył uprawnień do emerytury lub wojskowej
           renty inwalidzkiej w przypadku wypowiedzenia stosunku służbowego
           przez właściwy organ wojskowy z powodu przeniesienia,
           przekształcenia lub likwidacji jednostki wojskowej, na skutek
           restrukturyzacji Sił Zbrojnych, zachowuje prawo do zajmowanej
           kwatery stałej. W tym przypadku przepisu art. 58 ust. 5 nie stosuje
           się.
         3. W razie śmierci:
           1) żołnierza zawodowego pełniącego czynną służbę wojskową jako
             służbę stałą spełniającego warunki wymagane do uzyskania emerytury
             wojskowej lub wojskowej renty inwalidzkiej oraz żołnierza, o
             którym mowa w ust. 2,
           2) emeryta lub rencisty, o którym mowa w ust. 1
          - prawo do kwatery (lokalu mieszkalnego) nabywają, z zastrzeżeniem
           ust. 4, wspólnie zamieszkali w kwaterze z żołnierzem, emerytem,
           rencistą w dniu jego śmierci: małżonek, zstępni, wstępni, osoby
           przysposabiające i przysposobione oraz osoba, która pozostawała we
           wspólnym pożyciu małżeńskim.
         4. Prawo do kwatery (lokalu mieszkalnego), o którym mowa w ust. 1-3,
           dotyczy jednej wspólnej kwatery. Warunek nie ma zastosowania do
           rozwiedzionych małżonków i ich zstępnych, wstępnych, osób
           przysposabiających albo przysposabianych, o ile zamieszkiwali oni
           do dnia 1 stycznia 2001 r. w odrębnych kwaterach stałych lub
           lokalach mieszkalnych.
         5. Zachowanie lub nabycie uprawnień do kwatery stwierdza, w drodze
           decyzji administracyjnej dyrektor oddziału terenowego Agencji na
           podstawie:
           1) zaświadczenia o posiadaniu uprawnień, o których mowa w ust. 1 i
             3, wydanego przez wojskowy organ emerytalny,
           2) zaświadczenia dowódcy jednostki wojskowej, w której żołnierz
             zawodowy pełnił służbę do dnia zwolnienia z zawodowej służby
             wojskowej,
           3) zaświadczenia właściwego miejscowo organu ewidencji ludności - w
             przypadku osób, o których mowa w ust. 4.";
4) w art. 25 w ust. 3 wyrazy "art. 23 ust. 4" zastępuje się wyrazami "art. 23
  ust. 5";
5) w art. 47:
   a) w ust. 3 wyrazy "art. 23 ust. 1 i 2" zastępuje się wyrazami "art. 23 ust.
     1 i 3",
   b) w ust. 7 po wyrazach "jest obowiązany" dodaje się wyrazy "z wyłączeniem
     przypadku, o którym mowa w art. 23 ust. 2,";
6) w art. 53 ust. 2 otrzymuje brzmienie:
   "2. Minister Obrony Narodowej określi, w drodze rozporządzenia, szczegółowe
     zasady zakwaterowania tymczasowego i odpłatności za to zakwaterowanie, a
     także przeznaczania kwater i innych pomieszczeń mieszkalnych na
     zakwaterowanie tymczasowe, z uwzględnieniem wysokości opłat obowiązujących
     za zakwaterowanie w danej miejscowości, wyposażenia lokali oraz czasu
     pobytu w lokalu.";
7) w art. 56:
   a) w ust. 1 w pkt 3 po wyrazach "w razie śmierci" dodaje się wyraz
     "uprawnionych",
   b) dodaje się w ust. 3 w brzmieniu:
     "3. Kwatery lub lokale mieszkalne mogą być zbywane pod rygorem
       nieważności, wyłącznie na zasadach określonych w niniejszej ustawie, z
       zastrzeżeniem art. 59 ust. 1.";
8) w art. 58:
   a) w ust. 2 w zdaniu wstępnym po wyrazach "pomniejsza się" dodaje się wyraz
     "łącznie",
   b) ust. 4 otrzymuje brzmienie:
     "4. W przypadku osób, o których mowa w ust. 1 pkt 1 oraz art. 23 ust. 1-4,
       przyjmuje się wysługę lat ustaloną na dzień zwolnienia z zawodowej
       służby wojskowej lub na dzień śmierci żołnierza zawodowego, a za okres
       zajmowania kwatery (lokalu mieszkalnego) okres faktycznego zamieszkania
       tych osób w tej kwaterze (lokalu mieszkalnym).",
   c) w ust. 7 wyrazy "biegłego rzeczoznawcę" zastępuje się wyrazami "rzeczoznawcę
majątkowego, jednak łączna wysokość pomniejszenia nie może
     przekroczyć 95% ceny sprzedaży kwatery lub lokalu mieszkalnego",
   d) ust. 7a skreśla się,
   e) ust. 8 otrzymuje brzmienie:
     8. Minister Obrony Narodowej, w drodze rozporządzenia, określi szczegółowe
       zasady i tryb sprzedaży osobnych kwater stałych i lokali mieszkalnych,
       z uwzględnieniem w szczególności opracowywania przez dyrektorów
       oddziałów rejonowych Wojskowej Agencji Mieszkaniowej planów sprzedaży
       kwater i lokali mieszkalnych, sposobu rozliczenia zaliczki wpłacanej
       przez osoby zainteresowane wykupem mieszkania, określenia przypadków, w
       których następuje odmowa zawarcia umowy kupna-sprzedaży kwatery lub
       lokalu mieszkalnego, spłaty należności w przypadku sprzedaży nabytej
       kwatery lub lokalu mieszkalnego obciążonych hipoteką i oddawania
       nieruchomości gruntowej w użytkowanie wieczyste oraz opłaty z tego
       tytułu.";
9) w art. 59:
   a) w ust. 1 wyrazy "art. 56 ust. 1 pkt 3" zastępuje się wyrazami "art. 56
     ust. 1 pkt 2, 2a oraz 3",
   b) ust. 2 otrzymuje brzmienie:
     "2. Dla potrzeb stosowania ustawy, o której mowa w ust. 1, za okres pracy,
       od którego uzależniona jest wysokość ulgi, przyjmuje się okres pracy
       pracownika wojska lub byłego pracownika w jednostkach organizacyjnych
       Sił Zbrojnych, natomiast za okres najmu lokalu mieszkalnego, od którego
       uzależniona jest wysokość przysługującej ulgi, okres jego faktycznego
       zamieszkania przez pracownika wojska lub byłego pracownika w zajmowanym
       lokalu mieszkalnym.",
   c) dodaje się ust. 3 w brzmieniu:
     "3. Na wniosek osoby, która jest małżonkiem, zstępnym, wstępnym, osobą
       przysposabiającą albo przysposobioną oraz osoby, która pozostawała we
       wspólnym pożyciu małżeńskim z pracownikiem wojska lub byłym
       pracownikiem, zalicza się według jego wyboru jako okres pracy lub
       najmu, od którego uzależniona jest wysokość przysługującej ulgi przy
       zakupie zajmowanego lokalu mieszkalnego okres pracy lub najmu
       pracownika lub byłego pracownika, o którym mowa w ust. 2, jeżeli jest
       on korzystniejszy.".
 
                                   Art. 12.
W ustawie z dnia 26 kwietnia 1996 r. o Służbie Więziennej (Dz.U. Nr 61, poz.
283 i Nr 106, poz. 496, z 1997 r. Nr 28, poz. 153, Nr 88, poz. 554 i Nr 133,
poz. 883, z 1999 r. Nr 110, poz. 1255 oraz z 2000 r. Nr 2, poz. 5) wprowadza
się następujące zmiany:
1) w art. 10:
   a) ust. 3 i 4 otrzymują brzmienie:
     "3. Minister Sprawiedliwości, w porozumieniu z ministrem właściwym do
       spraw pracy, określi, w drodze rozporządzenia, tryb przyznawania i
       wysokość dodatku, o którym mowa w ust. 2, uwzględniając w szczególności
       stanowiska i funkcje, których zajmowanie lub pełnienie uprawnia do
       dodatku, a także wymiar czasu pracy w bezpośrednim kontakcie z osobami
       pozbawionymi wolności mający wpływ na prawo do dodatku i jego wysokość.
     4. Minister Sprawiedliwości określi, w drodze rozporządzenia, stanowiska,
       na których mogą pełnić służbę wyłącznie funkcjonariusze, uwzględniając
       jednostki organizacyjne i rodzaje tych stanowisk oraz specyfikę zadań
       na poszczególnych stanowiskach.",
   b) dodaje się ust. 5 w brzmieniu:
     "5. Rada Ministrów określi, w drodze rozporządzenia, rodzaje i wykaz
       stanowisk, na których pracownicy, o których mowa w ust. 1, są
       zatrudniani na zasadach określonych w przepisach o pracownikach urzędów
       państwowych, uwzględniając w szczególności charakter wykonywanych prac
       oraz jednostki organizacyjne, w których te prace są wykonywane.",
2) w art. 15 ust. 4 otrzymuje brzmienie:
     "4. Minister Sprawiedliwości określi, w drodze rozporządzenia, szczegółowy
       tryb nadawania oraz wzór odznaki, o której mowa w ust. 3, uwzględniając
       w szczególności kryteria stosowane przy nadawaniu odznaki oraz jej
       rodzaje.";
3) po art. 16 dodaje się art. 16a w brzmieniu:
    "Art. 16a. 1. Jednostki organizacyjne mogą tworzyć środki specjalne na
             zasadach określonych w odrębnych przepisach.
         2. Środki specjalne mogą być tworzone:
           1) ze środków, o których mowa w art. 43 § 1 ustawy - Kodeks karny
             wykonawczy, przydzielonych przez Ministra Sprawiedliwości,
           2) z przychodów niewyodrębnionej organizacyjnie z jednostki
             działalności ubocznej, pochodzących:
             a) z zagospodarowania terenów, obiektów i sprzętu jednostki,
             b) z produktu pracy nakładczej wykonywanej przez osoby pozbawione
               wolności,
             c) z prowadzonej działalności w zakresie usług.
         3. Środki, o których mowa w ust. 2 pkt 1, przeznacza się na
           finansowanie pomocy osobom pozbawionym wolności, zwalnianym z
           zakładów karnych i aresztów śledczych oraz ich rodzinom.
         4. Środki, o których mowa w ust. 2 pkt 2, przeznacza się na pokrycie
           kosztów prowadzenia działalności, remonty i konserwację obiektów
           oraz zakup wyposażenia i poprawę warunków w jednostkach
           organizacyjnych.";
4) art. 17 otrzymuje brzmienie:
      "Art. 17. Minister Sprawiedliwości określi, w drodze rozporządzenia:
           1) wzory umundurowania, oznaki służby, dystynkcje i znaki
             identyfikacyjne funkcjonariuszy oraz wzory wyposażenia
             specjalnego, z uwzględnieniem podziału umundurowania na letnie i
             zimowe oraz służbowe i wyjściowe, składników umundurowania i
             wyposażenia specjalnego, kroju i barwy tych składników, wzorów
             oznak służby i dystynkcji na poszczególnych składnikach
             umundurowania oraz wzorów znaków identyfikacyjnych,
           2) zasady i sposób noszenia umundurowania oraz orderów, odznaczeń,
             medali, odznak i znaków identyfikacyjnych, z uwzględnieniem
             okresów noszenia umundurowania letniego i zimowego, w których
             funkcjonariusze noszą umundurowanie wyjściowe, sposobu noszenia
             poszczególnych składników umundurowania i wyposażenia specjalnego,
             a także ze wskazaniem umiejscowienia oznak służby i dystynkcji
             oraz znaków identyfikacyjnych na składnikach umundurowania, jak
             również wskazaniem miejsca i kolejności noszenia orderów,
             odznaczeń, medali i ich baretek,
           3) wzory legitymacji służbowej i innych dokumentów funkcjonariusza,
             organy właściwe do ich wydawania oraz zasady dokonywania wpisów w
             tych dokumentach, uwzględniając w szczególności okres ważności
             legitymacji, okoliczności uzasadniające jej wymianę i zwrot,
             zadania przełożonych w zakresie wydawania legitymacji i
             dokonywania w niej wpisów, treść legitymacji, a także regulacje
             dotyczące innych dokumentów, w tym zwłaszcza dokumentów
             uprawniających do świadczeń lekarskich,
           4) zasady naliczeń etatowych w Służbie Więziennej - poprzez
             ustalenie ogólnych kryteriów naliczania liczby etatów w
             jednostkach organizacyjnych w ramach liczby etatów kalkulacyjnych
             funkcjonariuszy wynikającej z ustawy budżetowej, a także kryteriów
             szczególnych dla zakładów karnych, aresztów śledczych oraz
             ośrodków szkolenia i doskonalenia kadr Służby Więziennej,
             uwzględniających specyfikę potrzeb w zakresie obsady kadrowej
             każdego z tych rodzajów jednostek,
           5) uzbrojenie Służby Więziennej, z uwzględnieniem rodzajów broni i
             środków ochrony stosowanych przez funkcjonariuszy w czasie
             pełnienia obowiązków służbowych na poszczególnych stanowiskach
             służbowych w różnych rodzajach jednostek organizacyjnych,
           6) normy umundurowania i wyposażenia specjalnego funkcjonariuszy,
             określając w szczególności formy realizacji uprawnień do
             umundurowania i wyposażenia specjalnego na poszczególnych
             stanowiskach służbowych, z uwzględnieniem specyfiki służby oraz
             okresów używalności poszczególnych składników umundurowania i
             wyposażenia specjalnego.";
5) w art. 23 ust. 2 otrzymuje brzmienie:
     "2. Minister Sprawiedliwości, w porozumieniu z ministrem właściwym do
       spraw wewnętrznych, określi, w drodze rozporządzenia, tryb
       współdziałania, o którym mowa w ust. 1, uwzględniając w szczególności
       organy obowiązane do współdziałania oraz przypadki i warunki użycia sił
       Policji na terenie jednostek organizacyjnych.";
6) art. 25 otrzymuje brzmienie:
    "Art. 25. Minister Sprawiedliwości określi, w drodze rozporządzenia,
           wymagania w zakresie wykształcenia i kwalifikacji zawodowych, jakim
           powinni odpowiadać funkcjonariusze, ustalając w szczególności
           wymagania na poszczególnych stanowiskach służbowych oraz tryb
           awansowania na wyższe stanowiska służbowe, z uwzględnieniem
           związanej z tym zmiany wymagań.";
7) w art. 26 ust. 2 i 3 otrzymują brzmienie:
     "2. Minister Sprawiedliwości, w porozumieniu z ministrem właściwym do
       spraw zdrowia, określi, w drodze rozporządzenia, wymagania w zakresie
       zdolności fizycznej i psychicznej do służby, uwzględniając w
       szczególności kategorie zdolności do służby kandydatów oraz osób
       pełniących już służbę, z uwzględnieniem charakteru służby oraz warunków
       jej pełnienia.
     3. Minister Sprawiedliwości, w porozumieniu z ministrem właściwym do
       spraw wewnętrznych, określi, w drodze rozporządzenia, tryb orzekania o
       zdolności fizycznej i psychicznej do służby oraz właściwość i tryb
       postępowania komisji lekarskich w tych sprawach, uwzględniając w
       szczególności tryb kierowania na komisje lekarskie oraz sposób
       postępowania w przypadku czasowej niezdolności do służby.";
8) w art. 27 ust. 2 otrzymuje brzmienie:
     "2. Minister Sprawiedliwości określi, w drodze rozporządzenia, ceremoniał
       składania ślubowania, uwzględniając warunki, tryb i termin składania
       ślubowania przez funkcjonariuszy, organy uprawnione do przyjmowania
       ślubowania oraz wzór formularza aktu ślubowania.";
9) w art. 31 ust. 3 otrzymuje brzmienie:
     "3. Minister Sprawiedliwości określi, w drodze rozporządzenia, szczegółowy
       zakres spraw osobowych oraz właściwość przełożonych w tych sprawach,
       uwzględniając w szczególności właściwość przełożonych w stosunku do
       funkcjonariuszy pełniących służbę w poszczególnych jednostkach
       organizacyjnych oraz delegowanych do pełnienia służby poza Służbę
       Więzienną.";
10) w art. 32 ust. 2 otrzymuje brzmienie:
     "2. Minister Sprawiedliwości określi, w drodze rozporządzenia, tryb
       ustalania i szczegółowe zasady rozkładu czasu służby, określając na
       czym polega jednozmianowy i wielozmianowy rozkład czasu służby oraz
       sposób udzielania czasu wolnego za pełnienie służby poza rozkładem.";
11) w art. 34 ust. 4 otrzymuje brzmienie:
     "4. Minister Sprawiedliwości określi, w drodze rozporządzenia, warunki i
       tryb delegowania do pełnienia służby poza Służbą Więzienną,
       przyznawania uposażenia oraz innych świadczeń przysługujących
       funkcjonariuszowi w czasie delegowania, uwzględniając charakter zadań
       służbowych poza Służbą Więzienną, do których funkcjonariusz może być
       delegowany, organy uprawnione do występowania z wnioskiem o delegowanie
       funkcjonariusza, sposób wyrażania przez niego zgody na delegowanie,
       tryb postępowania w przypadku zmiany warunków delegowania, uprawnienia
       i świadczenia przysługujące funkcjonariuszowi w tym czasie, w
       szczególności w zakresie ustalania i wypłaty uposażenia oraz prawa do
       urlopu, a także tryb i sposób odwołania funkcjonariusza z delegowania
       oraz zwolnienia funkcjonariusza przez instytucję ze stanowiska, które
       zajmował w niej podczas delegowania.";
12) po art. 38 dodaje się art. 38a w brzmieniu:
    "Art. 38a. Minister Sprawiedliwości określi, w drodze rozporządzenia, tryb
            ustalania okoliczności i przyczyn wypadków pozostających w związku
            z pełnieniem służby przez funkcjonariuszy, a także wysokość
            przysługującego odszkodowania, uwzględniając podmioty właściwe do
            ustalania okoliczności i przyczyn wypadków, a także tryb
            postępowania, z uwzględnieniem w szczególności interesów osób
            poszkodowanych, szczegółowe zasady korzystania z opinii biegłych i
            sposób obliczania przysługującego odszkodowania.";
13) w art. 44 ust. 3 otrzymuje brzmienie:
     "3. Minister Sprawiedliwości określi, w drodze rozporządzenia, dane, które
       należy podać w świadectwie służby, a także tryb wydawania i prostowania
       tych świadectw, uwzględniając w szczególności tryb przyznawania i
       wysokość odszkodowania z tytułu szkody wyrządzonej niewydaniem w
       terminie lub wydaniem niewłaściwego świadectwa służby oraz wzór
       świadectwa służby.";
14) art. 51 otrzymuje brzmienie:
    "Art. 51. Minister Sprawiedliwości określi, w drodze rozporządzenia,
           program i czas trwania nauki w szkołach Służby Więziennej, tryb
           składania egzaminów na oficera, chorążego i podoficera, a także
           sposoby doskonalenia zawodowego funkcjonariuszy, uwzględniając
           dopuszczalne formy doskonalenia zawodowego oraz sposoby jego
           realizacji.";
15) art. 57 otrzymuje brzmienie:
     "Art. 57. Minister Sprawiedliwości określi, w drodze rozporządzenia,
           szczegółowy tryb nadawania funkcjonariuszom stopni Służby
           Więziennej, uwzględniając w szczególności warunki i tryb awansowania
           na wyższy stopień służbowy.";
16) w art. 65 ust. 2 otrzymuje brzmienie:
     "2. Minister Sprawiedliwości określi, w drodze rozporządzenia, koszty, o
       których mowa w ust. 1, warunki ich zwracania oraz przypadki zwalniania
       z obowiązku zwrotu tych kosztów, z uwzględnieniem w szczególności:
         1) wysokości kosztów podlegających zwrotowi i sposobu ustalania ich
           wysokości,
         2) organów uprawnionych do ustalania tych kosztów i ich egzekwowania,
         3) trybu egzekwowania tych należności,
         4) organów uprawnionych do zwalniania od obowiązku zwrotu tych
           kosztów,
         5) trybu zwalniania od obowiązku zwrotu tych kosztów.";
17) w art. 69 ust. 4 i 5 otrzymują brzmienie:
     "4. Minister Sprawiedliwości określi, w drodze rozporządzenia, zasady i
       normy przydzielania funkcjonariuszom umundurowania i wyposażenia, o
       których mowa w ust. 1, z uwzględnieniem funkcjonariuszy uprawnionych do
       wyposażenia specjalnego i zasad przydziału takiego wyposażenia
       pozostałym funkcjonariuszom, zasad wydawania umundurowania i
       wyposażenia używanego, warunków wydawania elementów wyposażenia
       specjalnego i składników umundurowania przed upływem okresu używalności
       oraz zasad zwrotu przez funkcjonariuszy wyposażenia specjalnego i
       umundurowania, a także ilościowych norm umundurowania dla
       funkcjonariuszy mężczyzn i kobiet, w tym norm materiałów wydawanych w
       zamian za gotowe mundury.
     5. Minister Sprawiedliwości, w porozumieniu z ministrem właściwym do
       spraw finansów publicznych określi, w drodze rozporządzenia, wysokość,
       szczegółowe zasady otrzymywania i zwrotu równoważnika pieniężnego w
       zamian za umundurowanie oraz wysokość równoważnika pieniężnego za
       czyszczenie chemiczne umundurowania dla funkcjonariuszy, uwzględniając
       w szczególności wysokość równoważnika dla poszczególnych stopni
       służbowych przy uwzględnieniu należnych norm umundurowania oraz tryb
       ustalania okoliczności skutkujących obowiązkiem zwrotu pobranego
       równoważnika.";
18) art. 71 otrzymuje brzmienie:
      "Art. 71. 1. Minister Sprawiedliwości określi, w drodze rozporządzenia,
             uprawnienia funkcjonariuszy i pracowników do wyżywienia podczas
             pełnienia służby, uwzględniając w szczególności przypadki, w
             których przysługuje wyżywienie, normy wyżywienia oraz wysokość
             dziennej stawki budżetowej na wyżywienie, a także dopuszczalne
             przekroczenia dziennej stawki budżetowej.
         2. Minister Sprawiedliwości, w porozumieniu z ministrem właściwym do
           spraw finansów publicznych, określi, w drodze rozporządzenia, tryb
           i warunki otrzymywania równoważnika pieniężnego w zamian za
           wyżywienie podczas pełnienia służby oraz jego wysokość,
           uwzględniając w szczególności przypadki, w których równoważnik
           przysługuje, sposób jego naliczania i wypłaty.";
19) w art. 72:
   a) ust. 1 otrzymuje brzmienie:
     "1. Funkcjonariuszowi i członkom jego rodziny przysługuje raz w roku prawo
       przejazdu na koszt właściwej jednostki organizacyjnej środkami
       publicznego transportu zbiorowego do jednej z obranych przez siebie
       miejscowości w kraju i z powrotem.",
   b) w ust. 3 wyrazy "państwowymi środkami komunikacji" zastępuje się wyrazami
     "środkami publicznego transportu zbiorowego",
   c) ust. 4 otrzymuje brzmienie:
     "4. Minister Sprawiedliwości określi, w drodze rozporządzenia, szczegółowy
       tryb oraz warunki zwrotu kosztów i wypłaty równoważnika, o których mowa
       w ust. 2, uwzględniając w szczególności rodzaj środka transportu i
       odległość, które stanowić będą podstawę wyliczenia zryczałtowanego
       równoważnika pieniężnego za przejazd oraz wzór wniosków, na podstawie
       których następować będzie zwrot poniesionych kosztów lub wypłata
       równoważnika.";
20) w art. 84 ust. 2 otrzymuje brzmienie:
     "2. Minister Sprawiedliwości określi, w drodze rozporządzenia, tryb
       udzielania wyróżnień oraz właściwość przełożonych w tych sprawach,
       uwzględniając w szczególności sposób i formę dokonywania wyróżnień.";
21) w art. 88 ust. 2 otrzymuje brzmienie:
     "2. Minister Sprawiedliwości, w porozumieniu z ministrem właściwym do
       spraw finansów publicznych, określi, w drodze rozporządzenia, wysokość
       oraz szczegółowy tryb przyznawania i wypłaty równoważnika, o którym
       mowa w ust. 1, uwzględniając właściwość organów w tych sprawach, a
       także sposób zwrotu nienależnie pobranego równoważnika pieniężnego.";
22) w art. 89:
   a) w ust. 1 wyrazy "członkowie jego rodziny określeni w art. 86" zastępuje
     się wyrazami "jego małżonek",
   b) ust. 3 otrzymuje brzmienie:
     "3. Minister Sprawiedliwości, w porozumieniu z ministrem właściwym do
       spraw finansów publicznych, określi, w drodze rozporządzenia, wysokość
       oraz szczegółowe zasady przyznawania i wypłaty równoważnika, o którym
       mowa w ust. 1, uwzględniając właściwość organów w tych sprawach, a
       także zasady zwrotu nienależnie pobranego równoważnika pieniężnego.";
23) w art. 90 ust. 2 otrzymuje brzmienie:
     "2. Minister Sprawiedliwości, w porozumieniu z ministrem właściwym do
       spraw finansów publicznych, określi, w drodze rozporządzenia, wysokość,
       szczegółowe zasady przyznawania i wypłaty oraz zwrotu pomocy
       finansowej, o której mowa w ust. 1, uwzględniając przypadki, w których
       pomoc ta jest przyznawana lub podlega zwrotowi, jak również sposób
       obliczania wysokości pomocy finansowej przyznawanej lub orzekanej do
       zwrotu, a także rodzaje dokumentów wymaganych przy ubieganiu się o
       przyznanie tej pomocy.";
24) w art. 95 ust. 1-3 otrzymują brzmienie:
     "1. Minister Sprawiedliwości określi, w drodze rozporządzenia, szczegółowe
       zasady przydziału i opróżniania lokali mieszkalnych i tymczasowych
       kwater oraz normy powierzchni mieszkalnej przysługującej
       funkcjonariuszom i członkom ich rodzin, o których mowa w art. 86,
       uwzględniając sposób obliczania normy powierzchni mieszkalnej
       przysługującej funkcjonariuszom i członkom ich rodzin, właściwość
       organów i tryb postępowania w tych sprawach, przypadki w których
       funkcjonariusz nie może zajmować lokalu mieszkalnego na podstawie
       decyzji organu kwaterunkowego, przypadki wydawania decyzji o
       opróżnieniu lokalu mieszkalnego lub tymczasowej kwatery pozostających w
       dyspozycji jednostek organizacyjnych, a także zasady zamiany lokali
       mieszkalnych.
     2. Minister Sprawiedliwości, w porozumieniu z ministrem właściwym do
       spraw gospodarki przestrzennej i mieszkaniowej, określi, w drodze
       rozporządzenia, wysokość czynszu najmu lokali mieszkalnych Służby
       Więziennej, opłat dodatkowych oraz zasady zwrotu różnicy w opłatach
       czynszowych, uwzględniając w szczególności wysokość czynszu najmu,
       części składowych czynszu najmu i okoliczności wpływające na jego
       wysokość, sposób obliczania różnicy w opłatach czynszowych oraz
       przypadki, w których zwrot nie przysługuje, a także tryb wypłaty tych
       należności.
     3. Minister Sprawiedliwości określi, w drodze zarządzenia, sposób
       zarządzania lokalami mieszkalnymi i budynkami mieszkalnymi
       przeznaczonymi dla funkcjonariuszy, pozostającymi w dyspozycji lub
       trwałym zarządzie jednostek organizacyjnych, uwzględniając właściwość
       oraz zakres zadań poszczególnych organów kwaterunkowych w tych
       sprawach.";
25) art. 98 otrzymuje brzmienie:
     "Art. 98. Minister Sprawiedliwości, w porozumieniu z ministrem właściwym
           do spraw pracy, określi, w drodze rozporządzenia, uposażenie
           zasadnicze funkcjonariuszy, uwzględniając zróżnicowanie wymogów
           kwalifikacyjnych oraz specyfikę służby na poszczególnych
           stanowiskach w różnych rodzajach jednostek organizacyjnych.";
26) w art. 100:
   a) w ust. 1 po wyrazie "uposażenia" dodaje się wyraz "zasadniczego" oraz
     skreśla się pkt 4,
   b) dodaje się ust. 1a w brzmieniu:
     "1a. Funkcjonariuszowi można przyznać inne dodatki, niż określone w ust.
       1, jeżeli jest to uzasadnione szczególnymi właściwościami, warunkami
       lub miejscem pełnienia służby.",
   c) ust. 2 i 3 otrzymują brzmienie:
     "2. Przy ustalaniu dodatku za wysługę lat uwzględnia się okres zasadniczej
       służby wojskowej oraz okresy zatrudnienia w jednostkach organizacyjnych
       w pełnym wymiarze czasu pracy.
     3. Minister Sprawiedliwości, w porozumieniu z ministrem właściwym do
       spraw pracy, określi, w drodze rozporządzenia, tryb i warunki
       przyznawania dodatków o charakterze stałym, o których mowa w ust. 1,
       uwzględniając w szczególności wysokość tych dodatków, sposób ich
       obliczania, a w przypadku dodatku służbowego, także warunki jego
       obniżania.",
   d) dodaje się ust. 4 w brzmieniu:
     "4. Minister Sprawiedliwości może określić, w drodze rozporządzenia,
       szczegółowe zasady przyznawania i wypłaty dodatków, o których mowa w
       ust. 1a, uwzględniając w szczególności właściwości, warunki albo
       miejsce pełnienia służby uzasadniające przyznanie tych dodatków, a
       także wysokość, tryb oraz warunki ich obniżania lub cofania.";
27) w art. 101 ust. 2 otrzymuje brzmienie:
     "2. Minister Sprawiedliwości może określić, w drodze rozporządzenia, które
       dodatki płatne są z dołu, termin oraz tryb ich wypłacania,
       uwzględniając warunki i miejsce pełnionej służby.";
28) w art. 106 ust. 3 otrzymuje brzmienie:
     "3. Minister Sprawiedliwości określi, w drodze rozporządzenia, warunki i
       tryb przyznawania nagród i zapomóg, o których mowa w ust. 1,
       uwzględniając w szczególności sposób ustalania okresów służby
       warunkujących nabycie prawa do nagrody rocznej, przesłanki jej
       obniżania, a także terminy jej wypłaty oraz okoliczności uzasadniające
       przyznawanie nagród uznaniowych i zapomóg pieniężnych.";
29) w art. 107 ust. 3 otrzymuje brzmienie:
     "3. Minister Sprawiedliwości, w porozumieniu z ministrem właściwym do
       spraw pracy, określi, w drodze rozporządzenia, inne okresy, poza
       wymienionymi w ust. 2, wliczane do okresu służby uprawniającego do
       nagrody jubileuszowej oraz szczegółowy tryb jej obliczania i
       wypłacania, uwzględniając okresy służby, pracy i nauki powodujące
       nabycie prawa do nagrody jubileuszowej, sposób dokumentowania tych
       okresów oraz postępowania w przypadku zbiegu praw do kilku nagród, a
       także termin wypłacania nagrody.";
30) w art. 108 ust. 3 otrzymuje brzmienie:
     "3. Minister Sprawiedliwości określi, w drodze rozporządzenia, warunki
       otrzymywania dodatkowego wynagrodzenia, o którym mowa w ust. 1,
       uwzględniając rodzaje zadań zleconych, wysokość i sposób obliczania
       wynagrodzenia oraz tryb jego wypłacania.";
31) w art. 109 ust. 2 otrzymuje brzmienie:
     "2. Minister Sprawiedliwości, w porozumieniu z ministrem właściwym do
       spraw pracy, określi, w drodze rozporządzenia, rodzaje należności, o
       których mowa w ust. 1, ich wysokość oraz tryb ich przyznawania i
       wypłaty, uwzględniając w szczególności sposób obliczania czasu podróży
       służbowej.";
32) art. 117 otrzymuje brzmienie:
    "Art. 117. Minister Sprawiedliwości określi, w drodze rozporządzenia,
           warunki pokrywania kosztów pogrzebu funkcjonariusza ze środków
           właściwej jednostki organizacyjnej oraz określi członków rodziny, na
           których przysługuje zasiłek pogrzebowy, uwzględniając rodzaje
           wydatków pokrywanych w ramach kosztów pogrzebu i ich wysokość,
           przypadki oraz sposób ustalania wysokości oraz tryb wypłaty zasiłku
           pogrzebowego lub jego wyrównania z tytułu śmierci członka rodziny a
           także dokumenty wymagane do ich wypłaty.";
33) w art. 118 ust. 2 otrzymuje brzmienie:
     "2. Minister Sprawiedliwości może określić, w drodze rozporządzenia,
       przypadki ograniczenia w całości lub w części wypłaty niektórych
       dodatków do uposażenia w okresie choroby, urlopu okolicznościowego albo
       pozostawania funkcjonariusza bez przydziału służbowego, uwzględniając w
       szczególności powiązanie dodatków z faktycznym pełnieniem służby w
       określonych warunkach.";
34) w art. 119 ust. 2 otrzymuje brzmienie:
     "2. Minister Sprawiedliwości określi, w drodze rozporządzenia, rodzaje
       innych należności, o których mowa w ust. l, uwzględniając w
       szczególności ich wysokość, warunki otrzymywania i wypłaty oraz sposób
       i terminy ich wypłacania.";
35) w art. 123 ust. 3 otrzymuje brzmienie:
     "3. Minister Sprawiedliwości określi, w drodze rozporządzenia,
       przełożonych właściwych do dokonywania potrąceń z uposażenia
       funkcjonariuszy oraz tryb postępowania w tych sprawach, uwzględniając
       przypadki dokonywania potrąceń z uposażenia, w tym potrąceń za jego
       zgodą oraz sposób ich dokonywania.".
      
                                   Art. 13.
W ustawie z dnia 6 czerwca 1997 r. o Inspekcji Celnej (Dz.U. Nr 71, poz. 449, z
1998 r. Nr 137, poz. 886, z 1999 r. Nr 49, poz. 483, Nr 83, poz. 931 i Nr 101,
poz. 1178 oraz z 2000 r. Nr 104, poz. 1103) w art. 27 dodaje się ust. 7 i 8 w
brzmieniu:
   "7. Inspekcja Celna może, w zakresie koniecznym do wykonywania jej
     ustawowych zadań, korzystać z informacji o osobie uzyskanych w czasie
     wykonywania czynności operacyjno-rozpoznawczych przez organy uprawnione
     do wykonywania tych czynności.
    8. Prezes Rady Ministrów określi, w drodze rozporządzenia, zakres, warunki
     i tryb przekazywania Inspekcji Celnej informacji o osobie uzyskanych przez
     inne organy uprawnione do wykonywania czynności operacyjno-rozpoznawczych
     w czasie wykonywania tych czynności, uwzględniając wymagania wynikające z
     przepisów o ochronie informacji niejawnych.".
                                       
                                   Art. 14.
Przepis art. 7 pkt 45 stosuje się do spraw niezakończonych orzeczeniem wydanym
w postępowaniu odwoławczym do dnia wejścia w życie niniejszej ustawy.
                                       
                                   Art. 15.
Akty wydane na podstawie upoważnień ustawowych zmienianych niniejszą ustawą
zachowują moc do czasu ich zastąpienia przez akty wydane na podstawie
niniejszej ustawy.
                                   Art. 16.
Ustawa wchodzi w życie po upływie 3 miesięcy od dnia ogłoszenia, z wyjątkiem
art. 11, który wchodzi w życie po upływie 14 dni od dnia ogłoszenia.
