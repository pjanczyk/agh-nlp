


Tekst ustawy
przekazany do Senatu zgodnie z art. 52 regulaminu Sejmu
 
 
 
USTAWA
z dnia 13 lipca
2006 r.
 
zmieniająca ustawę
o zmianie ustawy - Ordynacja podatkowa oraz o zmianie niektórych innych ustaw
 
 
Art. 1.
W ustawie z dnia
30 czerwca 2005 r. o zmianie ustawy - Ordynacja podatkowa oraz o zmianie
niektórych innych ustaw (Dz.U. Nr 143, poz. 1199) w art. 1 pkt 2 i 3 otrzymują
brzmienie:
 „2) art. 3a
otrzymuje brzmienie:
„Art. 3a. § 1.
Podania oraz deklaracje określone w rozporządzeniu wydanym na podstawie § 3
mogą być składane za pomocą środków komunikacji elektronicznej.
§ 2. Organ
podatkowy lub elektroniczna skrzynka podawcza systemu teleinformatycznego
administracji podatkowej potwierdza, w formie elektronicznej, złożenie deklaracji
lub podania za pomocą środków komunikacji elektronicznej.
§ 3. Minister
właściwy do spraw finansów publicznych określi, w drodze rozporządzenia,
rodzaje deklaracji, które mogą być składane za pomocą środków komunikacji
elektronicznej, mając na względzie potrzebę stopniowego upowszechniania elektronicznej
formy kontaktów z organami podatkowymi oraz częstotliwość składania deklaracji.”;
3) dodaje się art.
3b-3d w brzmieniu:
„Art. 3b. § 1.      Deklaracja
składana za pomocą środków komunikacji elektronicznej powinna zawierać:
1) dane w
ustalonym formacie elektronicznym, zawarte we wzorze deklaracji określonym w
odrębnych przepisach,
2) jeden
podpis elektroniczny.
§ 2.  Minister
właściwy do spraw finansów publicznych w porozumieniu z ministrem właściwym do
spraw informatyzacji określi, w drodze rozporządzenia:
1) strukturę
logiczną deklaracji i podań składanych za pomocą środków komunikacji elektronicznej;
2) sposób
przesyłania deklaracji i podań za pomocą środków komunikacji elektronicznej;
3) rodzaje
podpisu elektronicznego, którymi powinny być opatrzone poszczególne typy
deklaracji lub podań.
§ 3.  Wydając
rozporządzenie, o którym mowa w § 2, minister właściwy do spraw finansów
publicznych powinien uwzględnić:
1) potrzebę
zapewnienia bezpieczeństwa, wiarygodności i niezaprzeczalności danych zawartych
w deklaracjach i podaniach oraz potrzebę ich ochrony przed nieuprawnionym dostępem;
2) limity
wysokości zobowiązania podatkowego, kwoty nadpłaty lub zwrotu podatku
wynikających z deklaracji i rodzaj podatku, którego dotyczy deklaracja, a także
wymagania dla poszczególnych rodzajów podpisu określone w przepisach o podpisie
elektronicznym, w szczególności dotyczące weryfikacji podpisu i znakowania
czasem.
Art. 3c. § 1.
Podatnik lub płatnik zamierzający składać deklaracje w formie elektronicznej:
1)   zawiadamia
o tym naczelnika urzędu skarbowego właściwego w sprawie ewidencji podatników i
płatników oraz
2)   wskazuje
osobę lub osoby upoważnione do składania deklaracji w tej formie i podpisywania
deklaracji podpisem elektronicznym.
§ 2. Podatnik
lub osoba upoważniona, o której mowa w § 1 pkt 2, składa za pomocą środków
komunikacji elektronicznej zgłoszenie upoważnienia.
§ 3.
Deklaracje mogą być składane za pomocą środków komunikacji elektronicznej po
potwierdzeniu zgodności danych zawartych w zawiadomieniu z danymi podanymi w
zgłoszeniu. Potwierdzenie następuje w formie zaświadczenia wydanego przez
naczelnika urzędu skarbowego w terminie miesiąca od dnia złożenia zgłoszenia.
Zaświadczenie może być także wydane w formie elektronicznej.
§ 4. Minister
właściwy do spraw finansów publicznych określi, w drodze rozporządzenia:
1)   tryb
składania oraz wzór zawiadomienia, o którym mowa w § 1, uwzględniając dane
identyfikujące podatnika lub płatnika, dane identyfikujące osobę upoważnioną do
elektronicznego podpisywania deklaracji, a także zakres jej upoważnienia;
2) tryb
składania zgłoszenia oraz strukturę logiczną zgłoszenia, o którym mowa w § 2,
uwzględniając dane identyfikujące podatnika lub płatnika, dane identyfikujące
osobę upoważnioną oraz zakres jej upoważnienia do elektronicznego podpisywania
deklaracji.
Art. 3d.
Składanie deklaracji za pomocą środków komunikacji elektronicznej wójtowi, burmistrzowi
(prezydentowi miasta), staroście, marszałkowi województwa regulują odrębne
przepisy.”;”.
 
Art. 2. 
W okresie od
dnia 16 sierpnia 2006 r. do dnia 31 grudnia 2006 r. deklaracje określone w
rozporządzeniu wydanym na podstawie art. 3a § 3 ustawy z dnia 29 sierpnia 1997
r. - Ordynacja podatkowa (Dz. U. z 2005 r. Nr 8, poz. 60, Nr 85, poz. 727,
Nr 86, poz. 732 i Nr 143, poz. 1199 oraz z 2006 r. Nr 66, poz. 470) mogą
składać, za pomocą środków komunikacji elektronicznej, tylko podmioty, o
których mowa w art. 5 ust. 9b pkt 7 lit. a ustawy z dnia 21 czerwca 1996 r. o
urzędach i izbach skarbowych (Dz. U. z 2004 r. Nr 121, poz. 1267, Nr 273,
poz.  2703 oraz z 2005 r. Nr 183, poz. 1538).
 
Art. 3. 
Ustawa wchodzi w
życie z dniem ogłoszenia.
 
 
 
 
                                                                                                          MARSZAŁEK
SEJMU
 
 
                                                                                                          /-/
Marek Jurek
