


Tekst ustawy
przyjęty przez Senat bez poprawek
 
 
 
USTAWA
z dnia 8 stycznia
2010 r. 
 
o zmianie ustawy o
emeryturach i rentach z Funduszu Ubezpieczeń Społecznych
 
 
Art. 1.
W ustawie z dnia
17 grudnia 1998 r. o emeryturach i rentach z Funduszu Ubezpieczeń
Społecznych (Dz. U. z 2009 r. Nr 153, poz. 1227) po art. 50e  dodaje się art. 50f w brzmieniu:
„Art. 50f.         Przy  ustalaniu  prawa  do emerytury górniczej, o której  mowa  w art. 50e, okresy pracy
górniczej wykonywanej pod ziemią stale i w pełnym wymiarze czasu pracy mogą być
na wniosek pracownika rozliczane w okresach kwartalnych.”. 
 
Art. 2.
Przepisy ustawy,
o której mowa w art. 1, w brzmieniu nadanym niniejszą ustawą, stosuje się do
spraw wszczętych i niezakończonych przed dniem  wejścia w życie niniejszej ustawy.
 
Art. 3.
1.   Wysokość
emerytury górniczej, o której mowa w art. 50e ustawy, o której mowa w art.
1, jest ponownie ustalana na wniosek osoby zainteresowanej.
2.   Jeżeli w
wyniku ustalenia, o którym mowa w ust. 1, emerytura górnicza jest niższa,
przysługuje ona w dotychczasowej wysokości.     
 
Art. 4.
Ustawa wchodzi w
życie pierwszego dnia miesiąca następującego po upływie 30 dni od dnia
ogłoszenia.
 
                                                                                                                                     MARSZAŁEK
SEJMU
 
 
                                                                                                                                /-/
Bronisław Komorowski
 
