



Dz.U. z 1999 r. Nr 96, poz. 1107
                                       
                                       
                                       
                                       
                                    USTAWA
                          z dnia 5 listopada 1999 r.
                                       
            o zmianie ustawy o ochronie zdrowia przed następstwami
                    używania tytoniu i wyrobów tytoniowych
                                       
                                       
                                    Art. 1.
W ustawie z dnia 9 listopada 1995 r. o ochronie zdrowia przed następstwami
używania tytoniu i wyrobów tytoniowych (Dz.U. z 1996 r. Nr 10, poz. 55 oraz z
1997 r. Nr 88, poz. 554 i Nr 121, poz. 770) wprowadza się następujące zmiany:
1) w art. 2:
   a) w pkt 2 skreśla się wyraz "tabaka",
   b) w pkt 3 po wyrazach "do wąchania" dodaje się wyraz "(tabaka)",
   c) dodaje się pkt 5 w brzmieniu:
     "5) "reklama wyrobów tytoniowych" - publiczne rozpowszechnianie
       wizerunków marek wyrobów tytoniowych lub symboli graficznych z nimi
       związanych, a także nazw i symboli graficznych firm produkujących
       wyroby tytoniowe, nie różniących się od nazw i symboli graficznych
       wyrobów tytoniowych, służących popularyzowaniu marek wyrobów
       tytoniowych; za reklamę nie uważa się informacji używanych do celów
       handlowych pomiędzy firmami zajmującymi się produkcją,  dystrybucją i
       handlem wyrobami tytoniowymi,",
   d) dodaje się pkt 6 w brzmieniu:
     "6) "informacja o wyrobach tytoniowych" - informacja o markach wyrobów
       tytoniowych oraz o zawartości substancji szkodliwych, nie zawierająca
       przekazu zachęcającego do zakupu lub używania wyrobów tytoniowych,
       umieszczona wyłącznie w punktach sprzedaży tych wyrobów,",
   e) dodaje się pkt 7 w brzmieniu:
     "7) "promocja wyrobów tytoniowych" - publiczne rozdawanie wyrobów
       tytoniowych lub rekwizytów tytoniowych, organizowanie degustacji,
       premiowanej sprzedaży wyrobów tytoniowych, konkursów opartych na
       zakupie wyrobów lub rekwizytów tytoniowych oraz inne formy publicznego
       zachęcania do nabywania lub używania wyrobów tytoniowych.",
   f) dodaje się pkt 8 w brzmieniu:
     "8) "sponsorowanie" - wspieranie w formie finansowej lub rzeczowej
       działalności osób i instytucji, związane z eksponowaniem nazw
       produktów i firm handlowych oraz ich symboli graficznych.";
2) w art. 3:
   a) dodaje się pkt 2a w brzmieniu:
     "2a) działalność wychowawcza i informacyjna",
   b) w pkt 4 wyraz "reklamach" zastępuje się wyrazami "informacjach o
     wyrobach tytoniowych";
3) w art. 4 dodaje się ust. 3 w brzmieniu:
   "3. Program, o którym mowa w ust. 1, jest finansowany z budżetu państwa w
     wysokości 0,5% wartości podatku akcyzowego od wyrobów tytoniowych.";
4) w art. 5:
   a) w ust. 1:
       -    w zdaniu wstępnym wyrazy "wyraźnie wyodrębnionymi miejscami"
       zastępuje się wyrazami "pomieszczeniami wyodrębnionymi i odpowiednio
       przystosowanymi",
       -    pkt 3 otrzymuje brzmienie:
         "3) w pomieszczeniach zakładów pracy oraz innych obiektów
           użyteczności publicznej, a w małych, jednoizbowych lokalach
           gastronomicznych - poza wyraźnie wyodrębnionymi miejscami.",
   b) dodaje się ust. 1a w brzmieniu:
      "1a. Za wprowadzenie zakazu palenia tytoniu w miejscach, o których mowa
         w ust. 1 odpowiedzialny jest właściciel lub użytkownik obiektu.",
   c) ust. 3 otrzymuje brzmienie:
     "3. Minister właściwy do spraw obrony narodowej, minister właściwy do
       spraw wewnętrznych i minister właściwy do spraw sprawiedliwości
       określą, w drodze rozporządzeń, zasady dopuszczalności używania
       wyrobów tytoniowych na terenie podlegających im obiektów.";
5) w art. 6 ust. 2 otrzymuje brzmienie:
     "2. Zabrania się sprzedaży wyrobów tytoniowych na terenie zakładów opieki
       zdrowotnej, szkół i placówek oświatowo-wychowawczych oraz obiektów
       sportowo-rekreacyjnych.";
6) art. 7 otrzymuje brzmienie:
       "Art. 7. 1. Zabrania się produkcji i wprowadzania do obrotu wyrobów
              tytoniowych bezdymnych z wyjątkiem tabaki.
         2. Do produkcji i obrotu handlowego tabaką stosuje się postanowienia
           art. 8-10.";
7) art. 8 otrzymuje brzmienie:
       "Art. 8. 1. Zabrania się reklamowania i promocji wyrobów tytoniowych,
              rekwizytów tytoniowych i produktów imitujących wyroby lub
              rekwizyty tytoniowe oraz symboli związanych z używaniem tytoniu,
              a w szczególności:
           1) w telewizji, radiu, kinach, zakładach opieki zdrowotnej,
             szkołach i placówkach oświatowo-wychowawczych, w prasie
             dziecięcej i młodzieżowej, na terenie obiektów sportoworekreacyjnych,
oraz w innych miejscach publicznych,
           2) w prasie innej niż wymieniona w pkt 1,
           3) na plakatach, w tym plakatach wielkoformatowych.
         2. Zabrania się sponsorowania przez firmy tytoniowe działalności
           sportowej, kulturalnej, oświatowej, zdrowotnej i społecznopolitycznej.";

8) w art. 9:
   a) w ust. 1 w zdaniu wstępnym wyraz "dopuszczonych" zastępuje się wyrazem
     Swprowadzanych",
   b) ust. 4 otrzymuje brzmienie:
     "4. Na informacjach o wyrobach tytoniowych, o których mowa w art. 2
       pkt 6, umieszcza się widoczny i czytelny napis ostrzegający o
       szkodliwości używania tytoniu zajmujący co najmniej 20% powierzchni
       informacji.";
9) w art. 10 wyrazy "Minister Zdrowia i Opieki Społecznej" zastępuje się
  wyrazami "Minister właściwy do spraw zdrowia";
10) w art. 12:
   a) w pkt 1 wyraz "sprzedaje" zastępuje się wyrazami "wprowadza do obrotu
     handlowego",
   b) w pkt 2 na końcu zdania dodaje się wyrazy "z wyjątkiem tabaki,",
   c) w pkt 4 po wyrazie "reklamuje" dodaje się wyrazy " ,promuje lub
     sponsoruje",
   d) w zdaniu końcowym wyrazy "do 25 000 zł" zastępuje się wyrazami
     "do 50 000 zł";
11) w art. 13 po pkt 2 dodaje się przecinek oraz pkt 3 w brzmieniu:
     "3) dopuszcza na podległym mu terenie do palenia tytoniu wbrew zakazom
       określonym w art. 5";
12) w art. 14:
   a) w ust. 1:
       - skreśla się wyrazy "pkt 1-3",
       - wyrazy "lub sprzedaży" zastępuje się wyrazami "handlowego lub za
       organizację rynku",
   b) skreśla się ust. 2 i oznaczenie ust. 1;
13) w art. 15 wyraz "można" zastępuje się wyrazami "sąd może".
                                    Art. 2.
Ustawa wchodzi w życie po upływie 30 dni od dnia ogłoszenia, z wyjątkiem:
1) art. 1 pkt 1 lit. d, pkt 2 lit. b, pkt 7 w zakresie dotyczącym art. 8 ust.
  1 pkt 3 w brzmieniu nadanym niniejszą ustawą, pkt 8 lit. b oraz pkt 12 lit.
  b, które wchodzą w życie po upływie 12 miesięcy od dnia ogłoszenia.
2) art. 1 pkt 7 w zakresie dotyczącym art. 8 ust. 1 pkt 2 oraz ust. 2 w
  brzmieniu nadanym niniejszą ustawą, które wchodzą w życie po upływie 24
  miesięcy od dnia ogłoszenia,
3) art. 1 pkt 3, który wchodzi w życie z dniem 1 stycznia 2000 r.,
4) art. 1 pkt 4 lit. a, który wchodzi w życie z dniem 1 stycznia 2001 r.
                                       
