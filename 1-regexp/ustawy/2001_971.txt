



Dz.U. z 2001 r. Nr 89, poz. 971       
                                        
                                        
                                        
                                        
                                        
                                     USTAWA
                           z dnia  22 czerwca  2001 r.
                                        
     o zmianie ustawy o pracownikach samorządowych oraz o zmianie niektórych
                                  innych ustaw
                                        
                                        
                                     Art. 1.
W ustawie z dnia 22 marca 1990 r. o pracownikach samorządowych (Dz.U. Nr 21,
poz. 124 i Nr 43, poz. 253, z 1994 r. Nr 98, poz. 471, z 1997 r. Nr 9, poz. 43 i
Nr 28, poz. 153, z 1998 r. Nr 162, poz. 1118 i 1126, z 2000 r. Nr 12, poz. 136,
Nr 26, poz. 306 i Nr 109, poz. 1165 oraz z 2001 r. Nr 45, poz. 497) w art. 20
ust. 5 otrzymuje brzmienie:
   "5. Osobom wymienionym w ust. 3 nie przysługują nagrody, za wyjątkiem
     nagrody jubileuszowej, o której mowa w art. 21.".
   
                                     Art. 2.
W ustawie z dnia 8 marca 1990 r. o samorządzie gminnym (Dz.U. z 1996 r. Nr 13,
poz. 74, Nr 58, poz. 261, Nr 106, poz. 496 i Nr 132, poz. 622, z 1997 r. Nr 9,
poz. 43, Nr 106, poz. 679, Nr 107, poz. 686, Nr 113, poz. 734 i Nr 123, poz.
775, z 1998 r. Nr 155, poz. 1014 i Nr 162, poz. 1126, z 2000 r. Nr 26, poz. 306,
Nr 48, poz. 552, Nr 62, poz. 718, Nr 88, poz. 985, Nr 91, poz. 1009 i Nr 95,
poz. 1041 oraz z 2001 r. Nr 45, poz. 497) w art. 28a wprowadza się następujące
zmiany:
a) w ust. 7 skreśla się wyrazy "1 i",
b) w ust. 8 wyrazy "Do okoliczności określonej w ust. 7" zastępuje się wyrazami
  "W przypadku zmian w podziale terytorialnym państwa, których skutki określa
  art. 197 ust. 3 i 5 ustawy, o której mowa w art. 24b ust. 6".
                                        
                                     Art. 3.
W ustawie z dnia 5 czerwca 1998 r. o samorządzie powiatowym (Dz.U. Nr 91, poz.
578 i Nr 155, poz. 1014, z 2000 r. Nr 12, poz. 136, Nr 26, poz. 306, Nr 48, poz.
552, Nr 62, poz. 718, Nr 88, poz. 985, Nr 91, poz. 1009 i Nr 95, poz. 1041 oraz
z 2001 r. Nr 45, poz. 497) w art. 29 wprowadza się następujące zmiany:
a) ust. 6 otrzymuje brzmienie:
  "6. Organy powiatu ulegają rozwiązaniu z mocy prawa również w przypadkach
     określonych w art. 197 ust. 1 pkt 4 oraz ust. 5 ustawy z dnia 16 lipca
     1998 r. - Ordynacja wyborcza do rad gmin, rad powiatów i sejmików
     województw (Dz.U. Nr 95, poz. 602 i Nr 160, poz. 1060 oraz z 2001 r. Nr
     45, poz. 497).",
b) po ust. 6 dodaje się ust. 7 w brzmieniu:
  "7. W przypadku zmian w podziale terytorialnym państwa, których skutki
     określa art. 197 ust. 3 i 5 ustawy, o której mowa w ust. 6, stosuje się
     odpowiednio przepisy ust. 2-5 z uwzględnieniem zasady, że osobę, która w
     tym okresie pełni funkcję organów powiatu, wyznacza się dla każdego z
     powiatów powstałych w wyniku zmian w podziale terytorialnym państwa.".
                                        
                                     Art. 4.
W ustawie z dnia 5 czerwca 1998 r. o samorządzie województwa (Dz.U. Nr 91, poz.
576, Nr 155, poz. 1014, Nr 160, poz. 1060 i Nr 162, poz. 1126, z 2000 r. Nr 12,
poz. 136, Nr 26, poz. 306, Nr 48, poz. 550 i 552, Nr 62, poz. 718, Nr 88, poz.
985, Nr 91, poz. 1009 i Nr 95, poz. 1041 oraz z 2001 r. Nr 45, poz. 497) w art.
33 wprowadza się następujące zmiany:
a) ust. 7 otrzymuje brzmienie:
  "7. Organy województwa ulegają rozwiązaniu z mocy prawa również w przypadkach
     określonych  w art. 197 ust. 1 pkt 4 oraz ust. 5 ustawy z dnia 16 lipca
     1998 r. - Ordynacja wyborcza do rad gmin, rad powiatów i sejmików
     województw (Dz.U. Nr 95, poz. 602 i Nr 160, poz. 1060 oraz z 2001 r. Nr
     45, poz. 497).",
b) po ust. 7 dodaje się ust. 8 w brzmieniu:
  "8. W przypadku zmian w podziale terytorialnym państwa, których skutki
     określa art. 197 ust. 3 i 5 ustawy, o której mowa w ust. 7, stosuje się
     odpowiednio przepisy ust. 2-6 z uwzględnieniem  zasady, że osobę, która w
     tym okresie pełni funkcję organów województwa, wyznacza się dla każdego z
     województw powstałych w wyniku zmian w podziale terytorialnym państwa.".
                                        
                                     Art. 5.
W ustawie z dnia 16 lipca 1998 r.  - Ordynacja wyborcza do rad gmin, rad
powiatów i sejmików wojewódzkich (Dz.U. Nr 95, poz. 602 i Nr 160, poz. 1060 oraz
z 2001 r. Nr 45, poz. 497) w art. 197 wprowadza się następujące zmiany:
a) w ust. 1 pkt 1 otrzymuje brzmienie:
  "1) jeżeli z jednostki samorządu terytorialnego zostaje wyłączony obszar
     stanowiący część okręgu wyborczego, okręg lub więcej okręgów wyborczych
     dla wyborów danej rady w celu włączenia tego obszaru do tworzonej nowej
     jednostki to mandat radnego stale zamieszkałego lub wybranego na tym
     obszarze wygasa z mocy prawa,",
b) w ust. 2, 4 i 7 wyrazy "ust. 1 pkt 2 i 3" zastępuje się wyrazami "ust. 1 pkt
  1- 3",
c) ust. 3 otrzymuje brzmienie:
  "3. W przypadkach, o których mowa w ust. 1 pkt 1 - w odniesieniu do
     tworzonych nowych jednostek samorządu terytorialnego oraz w pkt 4,
     przeprowadza się wybory do nowych rad w trybie i na zasadach określonych
     niniejszą ustawą.",
d) w ust. 6 wyrazy "w ust. 1 pkt 1 i 4" zastępuje się wyrazami "w ust. 1 pkt
  4",
e) ust. 8 otrzymuje brzmienie:
  "8. Wyborów nowych rad nie przeprowadza się, jeżeli ich data przypadałaby w
     okresie 6 miesięcy przed zakończeniem kadencji rad.".
                                        
                                     Art. 6.
W ustawie z dnia 11 kwietnia 2001 r. o zmianie ustaw: o samorządzie gminnym, o
samorządzie powiatowym, o samorządzie województwa, o administracji rządowej w
województwie oraz o zmianie niektórych innych ustaw (Dz.U. Nr 45, poz. 497) po
art. 15 dodaje się art. 15a i art. 15b w brzmieniu:
    "Art. 15a. Do końca kadencji organów stanowiących jednostek samorządu
           terytorialnego, w czasie której ustawa weszła w życie, przepis art.
           27 ust. 1 ustawy, o której mowa w art. 2, w zakresie ustalającym
           liczbę członków zarządu powiatu ma zastosowanie w brzmieniu
           dotychczasowym.
    Art. 15b. W przypadku zmian w podziale terytorialnym państwa dokonanych na
           podstawie oceny, o której mowa w art. 7 ust. 1 ustawy, o której mowa
           w art. 9, wyborów do nowych rad jednostek samorządu terytorialnego
           objętych zmianami nie przeprowadza się przed końcem kadencji organów
           stanowiących jednostek samorządu terytorialnego, w czasie której
           zmiany weszły w życie".
                                        
                                     Art. 7.
Ustawa wchodzi w życie po upływie 14 dni od dnia ogłoszenia, z wyjątkiem art. 6,
który wchodzi w życie z dniem ogłoszenia z mocą obowiązującą od dnia 30 maja
2001 r.
