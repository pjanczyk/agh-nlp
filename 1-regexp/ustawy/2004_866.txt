


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 18
października 2006 r.
 
o likwidacji
niepodjętych depozytów[1])
 
 
Art. 1.
Ustawa reguluje
zasady i tryb likwidacji niepodjętych depozytów znajdujących się w dyspozycji
jednostek sektora finansów publicznych.
 
Art. 2.
W rozumieniu
ustawy:
1) depozytami są:
a) środki
pieniężne, papiery wartościowe i rzeczy złożone do depozytu albo depozytu sądowego,
b) rzeczy
stanowiące dowody rzeczowe oraz rzeczy zatrzy­mane, co do których zapadło prawomocne
orzeczenie o wydaniu ich uprawnionemu lub złożeniu do depozytu sądowego,
c) środki
pieniężne, papiery wartościowe i rzeczy złożone do depozytu jako kaucje i
wadia;
2) jednostką
sektora finansów publicznych jest jednostka wymieniona w art. 4 ust. 1 ustawy z
dnia 30 czerwca 2005 r. o finansach publicznych (Dz. U. Nr 249, poz. 2104 i Nr
169, poz. 1420 oraz z 2006 r. Nr 45, poz. 319);
3) likwidacją
niepodjętego depozytu jest przejście praw do tego depozytu na rzecz Skarbu Państwa.

 
Art. 3.
Ustawy nie
stosuje się do rzeczy, pieniędzy i papierów war­tościowych złożonych do
depozytu, jeżeli przepisy szczególne regulują postępowanie związane ze
złożeniem ich do depozytu i likwidacją w razie ich niepodjęcia.
 
Art. 4.
1. Likwidacja
niepodjętego depozytu z mocy prawa następuje w razie niepodjęcia depozytu
przez uprawnionego, mimo upływu terminu do odbioru depozytu.
2. Termin do
odbioru depozytu wynosi 3 lata od dnia doręczenia wezwania do odbioru
uprawnionemu lub wezwania, o którym mowa w art. 6 ust. 5.
 
Art. 5.
1. Z chwilą
likwidacji niepodjętego depozytu na Skarb Pań­stwa przechodzą wszelkie korzyści
i ciężary, jakie przyniósł od dnia, w którym znalazł się w dyspozycji przechowującego
depozyt. 
2. Likwidacja
niepodjętego depozytu nie uchyla skutków prawnych wynikających ze złożenia
przedmiotu świadczenia do depozytu, określonych w odrębnych przepisach.
 
Art. 6.
1. Przechowujący
depozyt jest obowiązany wezwać upraw­nionego do odbioru depozytu w terminie, o
którym mowa w art. 4 ust. 2, oraz pouczyć go o skutkach jego niepodjęcia.
2. Wezwanie do
odbioru depozytu powinno nastąpić niezwłocz­nie po jego złożeniu lub uzyskaniu
wiadomości o wystąpieniu okoliczności, która umożliwia odebranie tego depozytu.
3. W przypadku gdy
nie jest znane miejsce zamieszkania lub siedziba uprawnionego, przechowujący
depozyt występuje do organu pro­wadzącego właściwą ewidencję, rejestr lub zbiór
danych o udzielenie informacji umożliwiających ustalenie tego miejsca. 
4. W przypadku gdy
uprawniony nie jest znany albo nie jest możliwe ustalenie jego miejsca zamieszkania
albo siedziby na podstawie ewidencji, rejestrów lub zbiorów danych, wezwanie do
odbioru może nastąpić po upływie 3 lat od dnia złożenia przedmiotu do depozytu.
5. W przypadku
braku możliwości doręczenia wezwania do odbioru depozytu lub nieustalenia
uprawnionego, przechowujący depozyt jest obowiązany dokonać wezwania poprzez
jego wywieszenie na tablicy informacyjnej w swojej siedzibie na okres 6
miesięcy. Jeżeli szacunkowa wartość depozytu przekracza kwotę 5 000 zł,
przechowujący depozyt zamieszcza również ogłoszenie w dzienniku poczytnym w danej
miejscowości lub w Biuletynie Informacji Publicznej.
 
Art. 7.
1. Depozyt
ulegający łatwemu zepsuciu przechowujący depozyt jest obowiązany niezwłocznie
sprzedać z wolnej ręki. 
2. Depozyt,
którego przechowywanie byłoby związane z kosztami nie­współmiernie wysokimi w
stosunku do jego wartości lub nadmiernymi trudnościami albo powodowałoby
znaczne obniżenie jego wartości, sąd, na wniosek przechowującego depozyt,
postanowi sprzedać według przepisów ustawy z dnia 17 listopada 1964 r. – Kodeks
postępowania cywilnego (Dz. U. Nr 43, poz. 296, z późn. zm.[2]))
o egzekucji z ruchomości.
3. Wniosek, o
którym mowa w ust. 2, rozpoznaje sąd rejonowy właściwy ze względu na miejsce
złożenia depozytu, stosując odpowiednio przepisy ustawy z dnia 17 listopada
1964 r. - Kodeks postępowania cywilnego o postępowaniu nieprocesowym. 
4. Na
postanowienie sądu przysługuje zażalenie.
5. Suma uzyskana
ze sprzedaży wchodzi w miejsce depozytu, po potrąceniu kosztów sprzedaży.
 
Art. 8.
1. Koszty
przechowywania i sprzedaży depozytu oraz utrzymania go w należytym stanie, a
także koszty zawiadomień i poszukiwań ponosi uprawniony. 
2. Depozyt może
być wydany po uiszczeniu przez uprawnio­ne­go kosztów, o których mowa w ust. 1.
3. W przypadku gdy
uprawniony nie jest znany albo nie jest ­możliwe ustalenie jego miejsca
zamieszkania albo siedziby, koszty określone w ust. 1 ponosi Skarb Państwa.

 
Art. 9.
1. Likwidację
niepodjętego depozytu stwierdza sąd na wniosek przechowującego depozyt.
2. Jeżeli
przechowującym depozyt jest sąd, likwidację niepodjętego depozytu sąd stwierdza
z urzędu. 
 
Art. 10.
Depozyt, który
przeszedł na własność Skarbu Państwa, prze­chowujący depozyt przekazuje
naczelnikowi właściwego urzędu skarbowego.
 
Art. 11.
W ustawie z dnia
17 listopada 1964 r. – Kodeks postępowania cywilnego (Dz. U. Nr 43, poz. 296, z
późn. zm.[3]))
wprowadza się następujące zmiany:
1) w art. 5191
w § 4 kropkę na końcu zastępuje się przecinkiem oraz dodaje się pkt 5 w
brzmieniu:
„5) likwidacji
niepodjętych depozytów.”;
2) w części
pierwszej w księdze drugiej w tytule II dział V otrzymuje brzmienie:
„Dział
V.
Sprawy
depozytowe
Rozdział
1.
Złożenie
przedmiotu świadczenia do depozytu sądowego
Art. 692. W
sprawach o złożenie przedmiotu świadczenia do depozytu sądowego właściwy jest
sąd miejsca wykonania zobowiązania. Jeżeli miejsca tego nie da się ustalić, właściwy
jest sąd miejsca zamieszkania wierzyciela, a gdy wierzyciel jest nieznany lub
gdy nie jest znane miejsce jego zamieszkania – sąd miejsca zamieszkania dłużnika.
Jeżeli zobowiązanie jest zabezpieczone wpisem w księdze wie­czystej, właściwy
jest sąd miejsca położenia nieruchomości. 
Art. 693. We
wniosku o złożenie przedmiotu świadczenia do depozytu sądowego należy:
1) określić
zobowiązanie, przy wykonaniu którego składa się przedmiot;
2) przytoczyć
okoliczności uzasadniające złożenie;
3) dokładnie
oznaczyć przedmiot, który ma być złożony;
4) wskazać
osobę, której przedmiot ma być wydany, oraz warunki, pod którymi wydanie ma
nastąpić.
Art. 6931.
W postępowaniu o złożenie przedmiotu świad­czenia do depozytu sądowego sąd
nie bada prawdziwości twierdzeń zawartych we wniosku, ograniczając
się do oceny, czy według przyto­czonych okoliczności złożenie do depozytu
jest prawnie uzasadnione.
Art. 6932. § 1. Złożenie przedmiotu
świadczenia do depo­zytu sądowego może być dokonane dopiero po uzyskaniu
zezwolenia sądu.
§ 2. Jeżeli
jednak przedmiotem świadczenia są pieniądze polskie, złożenie do depo­zytu
może być dokonane również przed uzyskaniem zezwolenia sądu. W takim wypadku
dłużnik powinien równocześnie ze złożeniem pieniędzy zgłosić wniosek
o zezwolenie na złożenie do depozytu. W razie uwzględnienia tego
wniosku zło­żenie do depozytu uważa się za doko­nane w chwili, w której rzeczywiście
nastąpiło.
Art. 6933. § 1. Jeżeli wierzyciel lub
jego miejsce za­mieszkania nie są znane, o zezwoleniu na złożenie przedmiotu
świadczenia do depozytu sądowego sąd ogłosi publicznie w budynku sądowym oraz w
lokalu organu gminy. Ponadto sąd zarządza umieszczenie ogłoszenia w dzienniku o
zasięgu ogólnopolskim lub podaje je w inny sposób do wiadomości publicznej;
może je również ogłosić w Monitorze Sądowym i Gospodarczym.
§
2. Ogłoszenie powinno zawierać dane okre­ślone w art. 693 pkt 1, 3 i 4
oraz wezwanie wierzyciela do odbioru depozytu.
§ 3. Jeżeli
wierzyciel lub jego miejsce zamieszkania nie są znane, sąd ustanawia kuratora.
Przepis art. 510 § 2 stosuje się odpowiednio.
Art. 6934. § 1. Sąd może zażądać, aby
depozyt został złożony w odpowiednim opakowaniu.
§ 2. Przed
przyjęciem kosztowności do depo­zytu sądowego poddaje się je opisowi
i oszacowaniu przez biegłego w obecności dłużnika lub wyznaczonej przez
niego osoby.
Art. 6935. § 1. Jeżeli dłużnik jest
zobowiązany do świad­czeń powtarzających się, a zachodzą wa­runki do złożenia
do depozytu sądowego świadczeń już wymagalnych, sąd może zezwolić dłużnikowi na
składanie w przy­szłości do depozytu dalszych świadczeń w chwili, gdy
staną się wymagalne. O zło­żeniu każdego świadczenia sąd zawia­damia wierzyciela.
§ 2. Na
wniosek wierzyciela sąd uchyli posta­nowienie o zezwoleniu dłużnikowi na skła­danie
do depozytu świadczeń na zasa­dach określonych w § 1, jeżeli wierzyciel wyrazi
gotowość przyjmowania i pokwi­towania odbioru dalszych świadczeń wyma­­galnych.
Art. 6936. § 1. Pieniądze,
kosztowności, książeczki osz­czędnościowe, papiery wartościowe i inne dokumenty
oraz przedmioty, które mają być przyjęte do depozytu sądowego na podstawie
przepisów szczególnych, prze­chowuje się w sądzie lub w banku. Inne przedmioty
przechowuje się w miejscu wyz­naczonym przez sąd.
§ 2.
Jeżeli przedmiotem świadczenia jest ksią­żeczka oszczędnościowa, a przechowanie
nie następuje u jej wystawcy, o przyjęciu książeczki oszczędnościowej do depozytu
sąd zawiadomi tego wystawcę.
Art. 6937. § 1. W celu sprawowania
dozoru nad przed­miotami przechowywanymi w wy­zna­­czonym miejscu sąd ustanowi
dozorcę. Przed wydaniem postanowienia sąd wysłucha wniosku dłużnika co do osoby
dozorcy. Na postanowienie sądu przy­słu­guje zażalenie.
§ 2. Do
dozorcy stosuje się odpowiednio prze­pisy dotyczące dozorcy w toku egzekucji
sądowej.
Art. 6938.
Dokumenty i inne depozyty rzeczowe przecho­wuje się w stanie niezmienionym.
Art. 6939. § 1. Jeżeli przedmiotem świadczenia,
które ma być złożone do depozytu sądowego, jest rzecz ruchoma ulegająca łatwemu
zepsuciu, jak również rzecz ruchoma, której przechowywanie byłoby związane
z kosztami niewspółmiernie wysokimi w stosunku do jej wartości lub nadmier­nymi
trudnościami albo powodowałoby znaczne obniżenie jej wartości, sąd
na wniosek dłużnika zarządzi postanowieniem sprzedaż rzeczy według
przepisów o egzekucji z ruchomości.
§ 2.
Uzyskaną ze sprzedaży kwotę komornik składa do depozytu sądowego.
Art. 69310.
Po przyjęciu depozytu sąd wyda dłużnikowi pokwitowanie.
Rozdział
2.
Zwrot
depozytu sądowego składającemu i wyda­nie depozytu 
sądowego upraw­nionemu
Art. 69311. § 1. Na żądanie
dłużnika sąd zwróci mu depozyt, jeżeli wierzyciel nie zażądał wydania depozytu.
§ 2. Jeżeli
wniosek dłużnika o zwrot depozytu i wniosek wierzyciela o wydanie zostały
zgłoszone równocześnie, sąd postanowi wydać depozyt wierzycielowi.
Art. 69312.
W razie złożenia depozytu na skutek orzeczenia sądu lub innego organu, depozyt
nie może być zwrócony dłużnikowi bez zezwo­lenia sądu lub innego organu, który
wydał to orzeczenie, chyba że z orzeczenia wynika co innego.
Art. 69313.
Jeżeli złożenie przedmiotu do depozytu nastąpiło w celu nadania klauzuli wyko­nalności
tytułowi egzekucyjnemu, depozyt nie może być zwrócony dłużnikowi bez zgody wierzyciela,
chyba że wniosek o nadanie klauzuli wykonalności został cofnięty.
Art. 69314.
Na żądanie wierzyciela sąd postanowi wydać mu depozyt, jeżeli zachodzą warunki
okre­ślone we wniosku o złożenie do depozytu.
Art. 69315.
Jeżeli zobowiązanie było zabezpieczone wpi­sem w księdze wieczystej, a na
skutek zło­żenia przedmiotu świadczenia do depozytu nastąpiło wykreślenie tego
wpisu, dłużnik może żądać wydania mu depozytu tylko za zgodą wierzyciela, chyba
że przepis szcze­gólny stanowi inaczej.
Art. 69316.
Na żądanie dłużnika, zgłoszone przed wyda­niem przez sąd postanowienia o
wydaniu depozytu, sąd przyzna mu od wierzyciela zwrot kosztów postępowania.
Art. 69317.
Jeżeli złożenie do depozytu sądowego nastą­piło na żądanie właściwego organu, depozyt
wydaje się osobie uprawnionej dopiero po wykazaniu przez nią, że warunki, pod
którymi wydanie depozytu mogło nastąpić, zostały spełnione.
Rozdział
3.
Postępowanie
w sprawach o stwierdzenie likwidacji niepodjętego depozytu
Art. 69318. § 1. Przepisy niniejszego rozdziału
stosuje się w sprawach o stwierdzenie likwidacji niepodjętych depozytów, o ile
przepisy innych ustaw nie sta­nowią inaczej.
§ 2. W
sprawach, o których mowa w § 1, właściwy jest sąd miejsca złożenia depozytu. 
Art. 69319. § 1. We wniosku o
stwierdzenie likwidacji niepodjętego depozytu należy:
1) wskazać
okoliczności, w których na­stą­piło złożenie depozytu;
2) dokładnie
określić depozyt podle­gający likwidacji;
3) wskazać
osobę, która jest uprawniona do odbioru depozytu.
§ 2. W
przypadku gdy nie jest znana osoba uprawniona do odbioru depozytu lub nie jest
znane jej miejsce zamieszkania lub siedziba, wnioskodawca jest obowiązany
przedstawić dowody potwierdzające doko­nanie czynności mających na celu wyjaś­nienie
tych okoliczności.
Art. 69320.
W sprawie o stwierdzenie likwidacji niepo­dję­tego depozytu sąd może wszcząć
postępo­wanie z urzędu.
Art. 69321.
Uczestników, którzy nie są znani lub których miejsce zamieszkania lub siedziba
nie jest znane, sąd wzywa do udziału w postępowaniu przez obwieszczenie pu­bli­cz­ne
w budynku sądowym.
Art. 69322.
Do wykonania orzeczenia o stwierdzeniu likwi­dacji niepodjętego depozytu jest
obowiązany naczelnik właściwego urzędu skarbowego w trybie i na zasadach
określonych w prze­pisach o postępowaniu egzekucyjnym w admi­ni­stracji.”.
 
Art. 12.
Do likwidacji
niepodjętych depozytów istniejących w dniu wej­ścia w życie ustawy stosuje się
przepisy tej ustawy, przy czym na poczet terminu przewidzianego w art. 6 ust. 4
zalicza się okres, przez jaki depozyt znajdował się w dyspozycji przechowującego
depozyt.
 
Art. 13.
Traci moc dekret
z dnia 18 września 1954 r. o likwidacji nie podjętych depozytów i nie
odebranych rzeczy (Dz. U. Nr 41, poz. 184, z 1965 r. Nr 16, poz. 94 oraz z 2004
r. Nr 51, poz. 514). 
 
Art. 14.
Ustawa wchodzi w
życie po upływie 3 miesięcy od dnia ogłoszenia.
 
 
                                                                                                                                              
 
                                                                                                                             MARSZAŁEK
SEJMU
 
 
                                                                                                                                    Marek
Jurek




[1]) 
Niniejszą ustawą zmienia
się ustawę z dnia 17 listopada 1964 r. - Kodeks postępowania cywilnego.


[2])
Zmiany wymienionej ustawy
zostały ogłoszone w Dz. U. z 1965 r. Nr 15, poz. 113, z 1974 r. Nr 27,
poz. 157 i Nr 39, poz. 231, z 1975 r. Nr 45, poz. 234, z 1982 r. Nr 11, poz. 82
i Nr 30, poz. 210, z 1983 r. Nr 5, poz. 33, z 1984 r. Nr 45, poz. 241 i 242, z
1985 r. Nr 20, poz. 86, z 1987 r. Nr 21, poz. 123, z 1988 r. Nr 41, poz.
324, z 1989 r. Nr 4, poz. 21 i Nr 33, poz. 175, z 1990 r. Nr 14, poz. 88, Nr
34, poz. 198, Nr 53, poz. 306, Nr 55, poz. 318 i Nr 79, poz. 464, z 1991 r. Nr
7, poz. 24, Nr 22, poz. 92 i Nr 115, poz. 496, z 1993 r. Nr 12, poz. 53, z 1994
r. Nr 105, poz. 509, z 1995 r. Nr 83, poz. 417, z 1996 r. Nr 24, poz. 110, Nr
43, poz. 189, Nr 73, poz. 350 i Nr 149, poz. 703, z 1997 r. Nr 43, poz.
270, Nr 54, poz. 348, Nr 75, poz. 471, Nr 102, poz. 643, Nr 117, poz. 752,
Nr 121, poz. 769 i 770, Nr 133, poz. 882, Nr 139, poz. 934, Nr 140, poz.
940 i Nr 141, poz. 944, z 1998 r. Nr 106, poz. 668 i Nr 117, poz. 757, z 1999
r. Nr 52, poz. 532, z 2000 r. Nr 22, poz. 269 i 271, Nr 48, poz. 552 i 554,
Nr 55, poz. 665, Nr 73, poz. 852, Nr 94, poz. 1037, Nr 114, poz. 1191 i 1193
i Nr 122, poz. 1314, 1319 i 1322, z 2001 r. Nr 4, poz. 27, Nr 49, poz.
508, Nr 63, poz. 635, Nr 98, poz. 1069, 1070 i 1071, Nr 123, poz. 1353, Nr
125, poz. 1368 i Nr 138, poz. 1546, z 2002 r. Nr 25, poz. 253, Nr 26, poz. 265,
Nr 74, poz. 676, Nr 84, poz. 764, Nr 126, poz. 1069 i 1070, Nr 129, poz. 1102,
Nr 153, poz. 1271, Nr 219, poz. 1849 i Nr 240, poz. 2058, z 2003 r. Nr 41,
poz. 360, Nr 42, poz. 363, Nr 60, poz. 535, Nr 109, poz. 1035, Nr 119, poz.
1121, Nr 130, poz. 1188, Nr 139, poz. 1323, Nr 199, poz. 1939 i Nr 228,
poz. 2255, z 2004 r. Nr 9, poz. 75, Nr 11, poz. 101, Nr 68, poz. 623, Nr 91,
poz. 871, Nr 93, poz. 891, Nr 121, poz. 1264, Nr 162, poz. 1691, Nr 169,
poz. 1783, Nr 172, poz. 1804, Nr 204, poz. 2091, Nr 210, poz. 2135, Nr
236, poz. 2356 i Nr 237, poz. 2384, z 2005 r. Nr 13, poz. 98, Nr 22, poz.
185, Nr 86, poz. 732, Nr 122, poz. 1024, Nr 143, poz. 1199, Nr 150, poz. 1239,
Nr 167, poz. 1398, Nr 169, poz. 1413 i 1417, Nr 172, poz. 1438, Nr 178, poz.
1478, Nr 183, poz. 1538, Nr 264, poz. 2205 i Nr 267, poz. 2258 oraz z 2006
r. Nr 12, poz. 66, Nr 66, poz. 466 i Nr 104, poz. 708 i 711. 


[3])
Zmiany wymienionej ustawy
zostały ogłoszone w Dz. U. z 1965 r. Nr 15, poz. 113, z 1974 r. Nr 27,
poz. 157 i Nr 39, poz. 231, z 1975 r. Nr 45, poz. 234, z 1982 r. Nr 11, poz. 82
i Nr 30, poz. 210, z 1983 r. Nr 5, poz. 33, z 1984 r. Nr 45, poz. 241 i 242, z
1985 r. Nr 20, poz. 86, z 1987 r. Nr 21, poz. 123, z 1988 r. Nr 41, poz.
324, z 1989 r. Nr 4, poz. 21 i Nr 33, poz. 175, z 1990 r. Nr 14, poz. 88, Nr
34, poz. 198, Nr 53, poz. 306, Nr 55, poz. 318 i Nr 79, poz. 464, z 1991 r. Nr
7, poz. 24, Nr 22, poz. 92 i Nr 115, poz. 496, z 1993 r. Nr 12, poz. 53, z 1994
r. Nr 105, poz. 509, z 1995 r. Nr 83, poz. 417, z 1996 r. Nr 24, poz. 110, Nr
43, poz. 189, Nr 73, poz. 350 i Nr 149, poz. 703, z 1997 r. Nr 43, poz.
270, Nr 54, poz. 348, Nr 75, poz. 471, Nr 102, poz. 643, Nr 117, poz. 752,
Nr 121, poz. 769 i 770, Nr 133, poz. 882, Nr 139, poz. 934, Nr 140, poz.
940 i Nr 141, poz. 944, z 1998 r. Nr 106, poz. 668 i Nr 117, poz. 757, z 1999
r. Nr 52, poz. 532, z 2000 r. Nr 22, poz. 269 i 271, Nr 48, poz. 552 i 554,
Nr 55, poz. 665, Nr 73, poz. 852, Nr 94, poz. 1037, Nr 114, poz. 1191 i
1193 i Nr 122, poz. 1314, 1319 i 1322, z 2001 r. Nr 4, poz. 27, Nr 49,
poz. 508, Nr 63, poz. 635, Nr 98, poz. 1069, 1070 i 1071, Nr 123, poz.
1353, Nr 125, poz. 1368 i Nr 138, poz. 1546, z 2002 r. Nr 25, poz. 253, Nr 26,
poz. 265, Nr 74, poz. 676, Nr 84, poz. 764, Nr 126, poz. 1069 i 1070, Nr 129,
poz. 1102, Nr 153, poz. 1271, Nr 219, poz. 1849 i Nr 240, poz. 2058, z 2003 r.
Nr 41, poz. 360, Nr 42, poz. 363, Nr 60, poz. 535, Nr 109, poz. 1035, Nr
119, poz. 1121, Nr 130, poz. 1188, Nr 139, poz. 1323, Nr 199, poz. 1939 i
Nr 228, poz. 2255, z 2004 r. Nr 9, poz. 75, Nr 11, poz. 101, Nr 68, poz. 623,
Nr 91, poz. 871, Nr 93, poz. 891, Nr 121, poz. 1264, Nr 162, poz. 1691, Nr
169, poz. 1783, Nr 172, poz. 1804, Nr 204, poz. 2091, Nr 210, poz. 2135,
Nr 236, poz. 2356 i Nr 237, poz. 2384, z 2005 r. Nr 13, poz. 98, Nr 22,
poz. 185, Nr 86, poz. 732, Nr 122, poz. 1024, Nr 143, poz. 1199, Nr 150, poz.
1239, Nr 167, poz. 1398, Nr 169, poz. 1413 i 1417, Nr 172, poz. 1438, Nr 178,
poz. 1478, Nr 183, poz. 1538, Nr 264, poz. 2205 i Nr 267, poz. 2258 oraz z
2006 r. Nr 12, poz. 66, Nr 66, poz. 466 i Nr 104, poz. 708 i 711.
