



Dz.U. z 2000 r. Nr 109, poz. 1156
                                       
                                       
                                       
                                    USTAWA
                          z dnia 9 listopada 2000 r.
                                       
                           o bezpieczeństwie morskim
                                       
                                       
                                  Rozdział 1
                                Przepisy ogólne
                                       
                                    Art. 1.
Ustawa reguluje sprawy bezpieczeństwa morskiego w zakresie budowy statku, jego
stałych urządzeń i wyposażenia, kwalifikacji i składu załogi statku,
bezpiecznego uprawiania żeglugi morskiej oraz ratowania życia na morzu.
                                       
                                    Art. 2.
Ustawę stosuje się z zachowaniem postanowień umów międzynarodowych dotyczących
bezpieczeństwa morskiego, których Rzeczpospolita Polska jest stroną, wraz ze
zmianami obowiązującymi od daty ich wejścia w życie w stosunku do
Rzeczypospolitej Polskiej, ogłoszonymi w trybie określonym odrębnymi
przepisami.
                                       
                                    Art. 3.
1. Przepisy ustawy stosuje się do:
   1) statków o polskiej przynależności,
   2) statków o obcej przynależności, znajdujących się na polskich morskich
     wodach wewnętrznych lub na polskim morzu terytorialnym, uwzględniając
     postanowienia umów międzynarodowych, których Rzeczpospolita Polska jest
     stroną.
2. Do statków śródlądowych uprawiających żeglugę na wodach morskich przepisy
  ustawy stosuje się w zakresie w niej określonym.
                                       
                                    Art. 4.
1. Przepisów ustawy nie stosuje się do jednostek pływających Marynarki
  Wojennej, Straży Granicznej i Policji, z zastrzeżeniem przypadków
  określonych w ustawie.
2. Rada Ministrów, kierując się względami bezpieczeństwa uprawianej żeglugi,
  może, w drodze rozporządzenia, poddać odpowiednim przepisom ustawy jednostki
  pływające Marynarki Wojennej, Straży Granicznej i Policji.
                                       
                                    Art. 5.
Statek, w rozumieniu ustawy - oznacza urządzenie pływające używane w
środowisku morskim, w tym również: wodoloty, poduszkowce, statki podwodne i
platformy wiertnicze, chyba że powołane w ustawie umowy międzynarodowe
stanowią inaczej.
                                       
                                  Rozdział 2
              Budowa statku, jego stałych urządzeń i wyposażenie
                                       
                                    Art. 6.
Statek może być używany w żegludze morskiej, jeżeli odpowiada wymaganiom
bezpieczeństwa w zakresie jego budowy, stałych urządzeń i wyposażenia,
określonym w:
   1) umowach międzynarodowych:
     a) Międzynarodowej konwencji o bezpieczeństwie życia na morzu,
       sporządzonej w Londynie dnia 1 listopada 1974 r. (Dz.U. z 1984 r. Nr
       61, poz. 318 i 319) wraz z Protokołem dotyczącym Międzynarodowej
       konwencji o bezpieczeństwie życia na morzu 1974, sporządzonym w
       Londynie dnia 17 lutego 1978 r. (Dz.U. z 1984 r. Nr 61, poz. 320 i 321
       oraz z 1986 r. Nr 35, poz. 177), zwanej dalej "Konwencją SOLAS",
     b) Międzynarodowej konwencji o liniach ładunkowych, sporządzonej w
       Londynie dnia 5 kwietnia 1966 r. (Dz.U. z 1969 r. Nr 33, poz. 282),
       zwanej dalej "Konwencją o liniach ładunkowych",
     c) Międzynarodowych przepisach o zapobieganiu zderzeniom na morzu,
       sporządzonych w Londynie dnia 20 października 1972 r. (Dz.U. z 1977 r.
       Nr 15, poz. 61 i 62 oraz z 1984 r. Nr 23, poz. 106), zwanych dalej
       "Konwencją o zapobieganiu zderzeniom",
   2) przepisach ustawy.
 
                                    Art. 7.
1. W celu zapewnienia spełniania przez statek wymagań, o których mowa w art.
  6, statek podlega inspekcjom, przeprowadzanym przez organy inspekcyjne, w
  zakresie, terminach i trybie określonych w umowach międzynarodowych lub
  przepisach ustawy.
2. Organami inspekcyjnymi, o których mowa w ust. 1, są dyrektorzy urzędów
  morskich, a zagranicą również konsulowie, z zastrzeżeniem ust. 5 i ust. 6.
3. Minister właściwy do spraw gospodarki morskiej może powierzyć, w drodze
  rozporządzenia, niektóre zadania organu inspekcyjnego instytucji
  klasyfikacyjnej, kierując się specyfiką i charakterem zadań realizowanych
  przez tę instytucję oraz uwzględniając rozwiązania międzynarodowe w tym
  zakresie.
4. Minister właściwy do spraw gospodarki morskiej może powierzyć, w drodze
  rozporządzenia, niektóre zadania organu inspekcyjnego w stosunku do statków
  sportowych o długości kadłuba do 24 m " związkowi sportowemu o zasięgu
  ogólnokrajowym, kierując się względami uproszczenia procedur i
  specjalistycznym charakterem zadań realizowanych przez związki sportowe.
5. Minister właściwy do spraw wewnętrznych może określić, w drodze
  rozporządzenia, organy inspekcyjne dla jednostek pływających Straży
  Granicznej i Policji, rodzaje przeglądów i inspekcji oraz tryb ich
  dokonywania, a także rodzaje i wzory dokumentów bezpieczeństwa jednostek
  pływających, uwzględniając specyficzny charakter zadań wykonywanych przez te
  jednostki pływające.
6. Minister Obrony Narodowej może określić, w drodze rozporządzenia, organy
  inspekcyjne, o których mowa w ust. 2 i ust. 5, dla jednostek pływających
  Marynarki Wojennej oraz rodzaje przeglądów i inspekcji, a także tryb ich
  dokonywania, biorąc pod uwagę specyfikę i charakter zadań realizowanych
  przez te jednostki.
7. Organy, o których mowa w ust. 2, 5 i ust. 6, mogą upoważnić każdorazowo do
  wykonywania określonych czynności inspekcyjnych wyznaczone w tym celu osoby
  lub instytucje klasyfikacyjne.
                                       
                                    Art. 8.
1. Armator albo kapitan statku są obowiązani:
   1) zgłosić statek do inspekcji:
     a) wstępnej - przed rozpoczęciem żeglugi, a w przypadku zmiany
       przynależności statku z obcej na polską - po zmianie tej
       przynależności,
     b) okresowych - przed upływem terminów inspekcji,
   2) niezwłocznie zawiadomić organ inspekcyjny o każdym przypadku wymagającym
     przeprowadzenia inspekcji doraźnej,
   3) na wezwanie organu inspekcyjnego, przedstawić niezwłocznie statek do
     inspekcji, przedłożyć wszystkie dokumenty dotyczące jego bezpieczeństwa
     oraz udzielić wszelkich informacji o stanie bezpieczeństwa statku,
   4) na żądanie organu inspekcyjnego, dokonać czynności niezbędnych do
     przeprowadzenia inspekcji.
2. Koszty czynności, o których mowa w ust. 1 pkt 4, wlicza się w koszty
  eksploatacji statku.
3. Inspekcję przeprowadza się, w miarę możliwości, bez uszczerbku dla
  eksploatacji statku.
                                       
                                    Art. 9.
Jeżeli po przeprowadzeniu jednej z inspekcji, o których mowa w art. 8, zaszły
istotne zmiany w kadłubie, urządzeniach lub wyposażeniu statku objętego
inspekcją, statek nie może być użyty w żegludze morskiej bez poddania go
ponownej inspekcji.
                                   Art. 10.
1. Inspekcje, o których mowa w art. 8 i art. 9, powinny być poprzedzone
  przeglądami statku dokonywanymi przez instytucję klasyfikacyjną sprawującą
  nadzór techniczny nad statkiem, z zastrzeżeniem ust. 2.
2. Nadzór techniczny instytucji klasyfikacyjnej sprawowany jest podczas
  budowy, odbudowy, przebudowy i remontu statku, jego stałych urządzeń i
  wyposażenia, a także podczas eksploatacji statku.
3. Organ inspekcyjny może powierzyć dokonanie przeglądu statku osobie lub
  instytucji klasyfikacyjnej innej, niż określona w ust. 1, mając na względzie
  przepis art. 8 ust. 3.
                                       
                                   Art. 11.
1. Organ inspekcyjny przeprowadza inspekcję doraźną statku w przypadku
  stwierdzenia lub podejrzenia, że statek został uszkodzony lub że nastąpiła
  zmiana w jego kadłubie, urządzeniach lub wyposażeniu, jeżeli uszkodzenie lub
  zmiana mogą wpłynąć na stan bezpieczeństwa statku, a także w razie
  stwierdzenia lub podejrzenia, że statek jest załadowany ponad granice
  dozwolone w świadectwie wolnej burty lub położenie linii ładunkowej statku
  nie odpowiada wskazaniom zawartym w tym świadectwie.
2. Inspekcję przeprowadza się na wniosek właściciela, armatora, kapitana
  statku, izby morskiej, Państwowej Inspekcji Pracy lub zainteresowanego
  związku zawodowego.
3. Inspekcja może być przeprowadzona również z innych przyczyn uznanych za
  konieczne ze względu na bezpieczeństwo statku.
                                       
                                   Art. 12.
1. Jeżeli organ inspekcyjny poweźmie uzasadnione podejrzenie, że statek nie
  odpowiada wymogom bezpieczeństwa, może w każdym czasie zatrzymać statek w
  porcie lub zabronić mu wyjścia z portu i niezwłocznie, nie później jednak
  niż w ciągu 24 godzin, przeprowadzić jego inspekcję.
2. W razie stwierdzenia w wyniku inspekcji, o której mowa w ust. 1, że stan
  statku lub sposób jego załadowania czynią go niezdatnym do żeglugi morskiej,
  organ inspekcyjny zabrania użycia statku.
3. W razie stwierdzenia, że stan statku nie czyni go niezdatnym do żeglugi,
  lecz nie pozwala na użycie go do żeglugi w sposób zamierzony przez armatora,
  organ inspekcyjny zabrania użycia statku w sposób zamierzony, wskazując
  jednocześnie uchybienia, które należy usunąć, aby statek mógł być w ten
  sposób użyty.
4. W razie odmowy usunięcia uchybień, o których mowa w ust. 3, organ
  inspekcyjny może zakazać statkowi opuszczania portu, bazy przeładunkowej lub
  morza terytorialnego, albo zabronić mu wejścia do portu lub bazy
  przeładunkowej.
5. W przypadkach, o których mowa w ust. 1-4, w stosunku do statku o
  przynależności do państwa - strony jednej z umów międzynarodowych, o których
  mowa w art. 6, stosuje się postanowienia tej umowy.
6. W razie negatywnego wyniku inspekcji statku o obcej przynależności
  skutkującego decyzją o jego zatrzymaniu, organ inspekcyjny niezwłocznie
  powiadamia o tym na piśmie administrację państwa przynależności statku albo
  konsula bądź najbliższe przedstawicielstwo dyplomatyczne tego państwa, a
  także Międzynarodową Organizację Morską (IMO) oraz organy inspekcyjne państw
  - stron Memorandum Paryskiego podpisanego w dniu 26 stycznia 1982 r.
7. Kapitanowi statku przysługuje prawo do odwołania od decyzji o zatrzymaniu,
  o której mowa w ust. 6,  o czym musi zostać poinformowany przez organ
  wydający decyzję.
8. Zatrzymanie statku w wykonaniu uprawnień wynikających z ust. 1-6 nie
  uzasadnia jakichkolwiek roszczeń do organu inspekcyjnego.
                                       
                                   Art. 13.
1. Organ inspekcyjny, na podstawie pozytywnych wyników inspekcji wstępnej
  albo okresowej, wydaje dokumenty bezpieczeństwa statku. W dokumentach
  bezpieczeństwa statku ustala się okres ich ważności.
2. Organ inspekcyjny potwierdza przedłużenie ważności wydanych dokumentów, o
  których mowa w ust. 1, na podstawie pozytywnych wyników inspekcji.
3. Organ inspekcyjny może wydać międzynarodowe świadectwo potwierdzające
  spełnienie wymagań przewidzianych umowami międzynarodowymi, o których mowa
  art. 6, statkowi o obcej przynależności, na wniosek właściwego organu
  państwa przynależności statku, będącego stroną odpowiedniej umowy
  międzynarodowej.
4. Dokumenty i świadectwa, o których mowa w ust. 1 i ust. 3, tracą ważność
  przed upływem okresu, na który zostały wystawione, jeżeli:
   1) zaszły istotne zmiany w kadłubie, urządzeniach lub wyposażeniu statku,
     albo wprowadzono je bez zgody organu inspekcyjnego,
   2) nie została potwierdzona ich ważność w określonym terminie,
   3) nastąpiła zmiana przynależności statku.
5. Jeżeli stan statku na to pozwala, okres ważności dokumentu bezpieczeństwa
  może być przedłużony, nie więcej niż o 3 miesiące, w celu umożliwienia
  statkowi zawinięcia do wskazanego portu dla przeprowadzenia inspekcji;
  termin ważności upływa z chwilą przybycia statku do portu, w którym ma być
  dokonana inspekcja.
6. Przepis ust. 5 nie dotyczy certyfikatu bezpieczeństwa konstrukcji statku
  towarowego, którego okres ważności nie może być przedłużony.
                                       
                                   Art. 14.
1. Za przeprowadzenie inspekcji i wydanie albo potwierdzenie ważności
  dokumentu bezpieczeństwa organ inspekcyjny pobiera opłatę w wysokości
  określonej w załączniku do ustawy. Opłaty nie pobiera się za inspekcję
  doraźną nieobejmującą całokształtu wymogów bezpieczeństwa.
2. Opłaty, o których mowa w ust. 1, stanowią dochód budżetu państwa.
3. Minister właściwy do spraw gospodarki morskiej określi, w drodze
  rozporządzenia, terminy, tryb przeprowadzania i zakres inspekcji, rodzaje i
  wzory dokumentów bezpieczeństwa statku.
                                       
                                   Art. 15.
1. Minister właściwy do spraw gospodarki morskiej, kierując się koniecznością
  zapewnienia bezpieczeństwa statków oraz życia osób na statkach, określi, w
  drodze rozporządzeń:
   1) wymagania w zakresie budowy statku, jego stałych urządzeń i wyposażenia
     dla statków nieobjętych umowami międzynarodowymi, o których mowa w art.
     6, bądź uzna za obowiązujące w tym zakresie wymagania określone w
     przepisach technicznych polskiej instytucji klasyfikacyjnej,
   2) tryb uznawania instytucji klasyfikacyjnej do sprawowania nadzoru
     technicznego nad statkiem, a także rodzaje i zakres przeglądów statku,
     dokonywanych przez instytucję klasyfikacyjną.
2. Minister właściwy do spraw gospodarki morskiej, mając na uwadze względy, o
  których mowa w ust. 1,   może, w drodze rozporządzenia:
   1) uznać za obowiązujące szczegółowe przepisy techniczne w zakresie budowy
     statku, jego stałych urządzeń i wyposażenia wydawane przez polską
     instytucję klasyfikacyjną oraz warunki uznawania przepisów technicznych
     wydawanych przez zagraniczne instytucje klasyfikacyjne sprawujące nadzór
     techniczny nad statkami o polskiej przynależności,
   2) zwiększyć wymagania w zakresie budowy statku, jego stałych urządzeń i
     wyposażenia wobec statków podlegających umowom międzynarodowym, o których
     mowa w art. 6, w stosunku do wymagań określonych tymi umowami,
   3) wyłączyć spod działania niektórych postanowień umów międzynarodowych, o
     których mowa w art. 6, statki podlegające tym umowom, zgodnie z
     przepisami tych umów,
   4) poddać działaniu umów międzynarodowych, o których mowa w art. 6, statki
     niepodlegające tym umowom, w zakresie określonym w rozporządzeniu.
                                       
                                   Art. 16.
1. Statek musi mieć wyznaczoną wolną burtę zgodnie z postanowieniami
  Konwencji o liniach ładunkowych.
2. Statek, dla którego wyznaczono wolną burtę, otrzymuje znak wolnej burty,
  który należy umieścić na obu burtach statku, a także świadectwo wolnej
  burty.
3. Za wydanie świadectwa wolnej burty pobiera się opłatę w wysokości
  określonej w załączniku do ustawy.
4. Opłata, o której mowa w ust. 3, stanowi dochód budżetu państwa.
5. Minister właściwy do spraw gospodarki morskiej określi, w drodze
  rozporządzenia, szczegółowy tryb postępowania w sprawach wyznaczania wolnej
  burty, organy uprawnione do tych czynności oraz wzory międzynarodowych
  świadectw wolnej burty, uwzględniając w szczególności postanowienia
  Konwencji o liniach ładunkowych.
                                  Rozdział 3
                          Kwalifikacje i skład załogi
                                       
                                   Art. 17.
Statek nie może być używany w żegludze morskiej, jeżeli nie jest obsadzony
załogą o właściwych kwalifikacjach i wymaganym składzie.
                                       
                                   Art. 18.
1. Kwalifikacje członków załóg statków morskich, z zastrzeżeniem ust. 2,
  muszą odpowiadać wymaganiom określonym w:
   1) umowach międzynarodowych:
     a) Międzynarodowej konwencji o wymaganiach w zakresie wyszkolenia
       marynarzy, wydawania im świadectw oraz pełnienia wacht, 1978,
       sporządzonej w Londynie dnia 7 lipca 1978 r. (Dz.U. z 1984 r. Nr 39,
       poz. 201 i 202 oraz z 1999 r. Nr 30, poz. 286), zwanej dalej
       "Konwencją STCW",
     b) Konwencji SOLAS,
     c) Konwencji (nr 69) Międzynarodowej Organizacji Pracy dotyczącej
       świadectwa kwalifikacyjnego kucharzy okrętowych, sporządzonej w
       Seattle dnia 27 czerwca 1946 r. (Dz.U. z 1954 r. Nr 44, poz. 196 i
       197),
     d) Konwencji (nr 74) Międzynarodowej Organizacji Pracy dotyczącej
       świadectw kwalifikacyjnych starszych marynarzy, sporządzonej w Seattle
       dnia 29 czerwca 1946 r. (Dz.U. z 1954 r. Nr 44, poz. 200 i 201),
   2) przepisach ustawy.
2. Kwalifikacje załóg statków sportowych i turystycznych regulują odrębne
  przepisy.
                                       
                                   Art. 19.
1. Potwierdzeniem posiadania kwalifikacji zawodowych, niezbędnych do
  zajmowania stanowisk na statku, jest:
   1) dyplom - dla stanowisk oficerskich,
   2) świadectwo - dla stanowisk nieoficerskich.
2. Osoby ubiegające się o uzyskanie dyplomów oficerskich obowiązane są
  posiadać co najmniej wykształcenie średnie, a osoby ubiegające się o
  uzyskanie świadectw nieoficerskich obowiązane są posiadać co najmniej
  wykształcenie podstawowe. Obowiązek posiadania co najmniej wykształcenia
  średniego nie dotyczy osób ubiegających się o najniższe dyplomy w dziale
  maszynowym, a także w dziale pokładowym w żegludze krajowej i w rybołówstwie
  morskim.
3. Posiadanie dodatkowych uprawnień wymaganych Konwencją STCW niezbędnych do
  zajmowania niektórych stanowisk potwierdza się zaświadczeniem.
4. Dyplomy i świadectwa, o których mowa w ust. 1, wydają dyrektorzy urzędów
  morskich po złożeniu przez ubiegających się o uzyskanie tych dokumentów
  egzaminu z zakresu wymaganej wiedzy i przedstawieniu przez nich zaświadczeń
  o odbyciu wymaganych szkoleń i praktyk pływania.
5. Zaświadczenia, o których mowa w ust. 3, wydają dyrektorzy urzędów morskich
  po przedstawieniu przez ubiegających się o te zaświadczenia pisemnych
  potwierdzeń o odbyciu wymaganych szkoleń i praktyk w ośrodkach, o których
  mowa w ust. 6.
6. Szkolenia, o których mowa w ust. 4 i ust. 5, są prowadzone przez wyższe
  uczelnie morskie uznane przez ministra właściwego do spraw gospodarki
  morskiej lub przez ośrodki uznane w drodze decyzji dyrektora urzędu
  morskiego właściwego dla siedziby ośrodka.
7. Decyzję, o której mowa w ust. 6, wydaje się na podstawie wniosków komisji
  powołanej przez dyrektora urzędu morskiego dla dokonania oceny ośrodka.
8. Egzamin, o którym mowa w ust. 4, przeprowadzają komisje egzaminacyjne
  działające przy dyrektorze urzędu morskiego; za egzamin pobiera się opłatę w
  wysokości określonej w załączniku do ustawy. Opłata ta stanowi przychód
  środka specjalnego urzędu morskiego, z przeznaczeniem na finansowanie
  funkcjonowania komisji egzaminacyjnych i na wynagrodzenia ich członków.
9. Przewodniczącego komisji egzaminacyjnej powołuje i odwołuje minister
  właściwy do spraw gospodarki morskiej, na wniosek dyrektora urzędu
  morskiego.
10. Minister właściwy do spraw gospodarki morskiej, w drodze rozporządzenia:
   1) określi kryteria uznawania ośrodków, o których mowa w ust. 6,
   2) zatwierdzi programy szkolenia i wymagań egzaminacyjnych, także regulamin
     pracy komisji egzaminacyjnych, o których mowa w ust. 8,
   3) określi kryteria, którym powinni odpowiadać kandydaci na
     przewodniczącego komisji egzaminacyjnych i egzaminatorów.
                                   Art. 20.
W szczególnie uzasadnionych przypadkach, stanowiska, o których mowa w art. 19
ust. 1, z wyjątkiem stanowiska kapitana i starszego mechanika, mogą zajmować
przez czas określony, nie dłuższy niż 6 miesięcy, na podstawie zezwolenia
wydanego przez dyrektora urzędu morskiego, osoby nieposiadające odpowiedniego
dyplomu lub świadectwa, pod warunkiem, że osoby te posiadają wiedzę i
umiejętności zapewniające właściwe wykonywanie obowiązków na tych
stanowiskach; okres ten nie może być przedłużony.
                                       
                                   Art. 21.
Spełnienie wymagań w zakresie kwalifikacji członków załóg statków śródlądowych
do uprawiania żeglugi na wodach morskich potwierdza właściwy terytorialnie
dyrektor urzędu morskiego, po sprawdzeniu ich wiedzy i umiejętności,
określonych przepisami, o których mowa w art. 25 pkt. 1.
                                   Art. 22.
1. Skład załogi statku niezbędny dla bezpieczeństwa morskiego ustala dyrektor
  urzędu morskiego właściwego dla portu macierzystego statku i potwierdza:
   1) wydając certyfikat bezpiecznej obsługi statku dla statków podlegających
     Konwencji SOLAS,
   2) dokonując wpisu w karcie bezpieczeństwa statku dla statków innych niż
     określone w pkt 1.
2. Na wniosek armatora statku niepodlegającego Konwencji SOLAS, ale
  uprawiającego żeglugę międzynarodową, dokumentem określającym niezbędny dla
  bezpieczeństwa morskiego skład załogi może być certyfikat bezpiecznej
  obsługi.
                                       
                                   Art. 23.
1. Za wystawienie dokumentów, o których mowa w art. 19 ust. 3 i ust. 4, art.
  20
  i  art. 22 ust. 1 pkt 1, pobiera się opłaty, w wysokości określonej w
  załączniku do ustawy.
2. Opłaty, o których mowa w ust. 1, stanowią dochód budżetu państwa.
                                   Art. 24.
1. W celu zapewnienia przestrzegania wymagań w zakresie kwalifikacji i składu
  załogi niezbędnego dla bezpieczeństwa morskiego, statek podlega inspekcji
  przeprowadzanej przez organ inspekcyjny.
2. Inspekcja polega na sprawdzeniu, czy członkowie załogi zatrudnieni na
  statku posiadają wymagane dyplomy, świadectwa, zaświadczenia albo zezwolenia
  oraz czy skład załogi jest zgodny z właściwym dokumentem bezpieczeństwa, a
  organizacja i pełnienie wacht odpowiadają wymaganiom Konwencji STCW.
3. W razie stwierdzenia, że członek załogi nie posiada ważnego dyplomu lub
  świadectwa, zaświadczenia albo zezwolenia, bądź stwierdzenia zaniedbań w
  organizacji lub pełnieniu wacht, jeżeli uchybienia te stwarzają
  niebezpieczeństwo dla osób, mienia lub środowiska, organ inspekcyjny
  podejmuje działania, o których mowa w art. 12 ust. 1-4, w celu zapewnienia
  tego, aby statek nie rozpoczął żeglugi do czasu usunięcia tych uchybień.
4. W razie stwierdzenia uchybień, o których mowa w ust. 3, na statku o obcej
  przynależności, organ inspekcyjny zawiadamia o tym kapitana statku oraz
  konsula lub przedstawicielstwo dyplomatyczne państwa przynależności statku.
  O podjętych wobec statku działaniach organ ten zawiadamia również właściwą
  organizację międzynarodową.
5. W razie nieusunięcia uchybień, o których mowa w ust. 3, jeśli brak dyplomu
  lub zaświadczenia dotyczy kapitana statku, starszego mechanika, oficerów
  pełniących wachty oraz radiooperatora, organ inspekcyjny podejmuje decyzję o
  zatrzymaniu statku. W stosunku do statku o przynależności do państwa strony
Konwencji STCW stosuje się postanowienia tej konwencji dotyczące
  zatrzymania statku.
6. Inspekcję przeprowadza się stosując przepis art. 8 ust. 3.
                                   Art. 25.
Minister właściwy do spraw gospodarki morskiej określi, w drodze rozporządzeń:
   1) szczegółowe wymagania kwalifikacyjne do zajmowania stanowisk na statkach
     morskich, warunki przyznawania dyplomów, świadectw i zaświadczeń, wzory
     dokumentów kwalifikacyjnych i sposób ich ewidencji, warunki potwierdzania
     kwalifikacji zawodowych, w tym również dla statków nieobjętych umowami, o
     których mowa w art. 18 ust. 1 pkt. 1,
   2) szczegółowy tryb przeprowadzania inspekcji w zakresie wymagań
     określonych w niniejszym rozdziale,
   3) warunki, jakie powinny spełniać osoby posiadające zagraniczne dyplomy
     oficerskie lub zagraniczne świadectwa nieoficerskie wydane na podstawie
     Konwencji STCW, aby ubiegać się o stopnie i stanowiska oficerskie lub
     nieoficerskie na statkach o polskiej przynależności,
   4) wzór certyfikatu bezpiecznej obsługi,
   5) tryb przeprowadzania egzaminów i zasady wynagradzania członków komisji
     egzaminacyjnej, a także członków komisji dokonujących oceny ośrodków,
     o których mowa w art. 19 ust. 6,
   mając na względzie postanowienia Konwencji STCW.
                                  Rozdział 4
                         Bezpieczne uprawianie żeglugi
                                       
                                   Art. 26.
1. W sprawach dotyczących ruchu statków na morzu terytorialnym stosuje się
  przepisy ustawy z dnia 21 marca 1991 r. o obszarach morskich
  Rzeczypospolitej Polskiej i administracji morskiej (Dz.U. Nr 32, poz. 131, z
  1994 r. Nr 27, poz. 96, z 1995 r. Nr 7, poz. 31 i Nr 47, poz. 243, z 1996 r.
  Nr 34, poz. 145, z 1997 r. Nr 111, poz. 726 oraz z 1999 r. Nr 70, poz. 778)
  oraz postanowienia Konwencji o zapobieganiu zderzeniom.
2. Minister Obrony Narodowej i minister właściwy do spraw wewnętrznych, w
  porozumieniu z ministrem właściwym do spraw gospodarki morskiej, określą, w
  drodze rozporządzenia, zakres stosowania międzynarodowych przepisów o
  zapobieganiu zderzeniom na morzu mających na celu bezpieczne uprawianie
  żeglugi przez jednostki pływające Marynarki Wojennej, Straży Granicznej i
  Policji.
3. Minister właściwy do spraw gospodarki morskiej, w porozumieniu z Ministrem
  Obrony Narodowej i ministrem właściwym do spraw wewnętrznych, może, w drodze
  rozporządzenia, wydać przepisy szczególne regulujące ruch statków na
  morskich wodach wewnętrznych, jeżeli względy bezpieczeństwa żeglugi na tych
  akwenach tego wymagają.
                                   Art. 27.
1. Statek oraz jednostka pływająca Straży Granicznej i Policji obowiązane są
  przestrzegać zasad bezpieczeństwa żeglugi określonych postanowieniami
  rozdziału V Konwencji SOLAS.
2. Kapitan statku znajdującego się w morzu obowiązany jest w szczególności:
   1) skutecznie, za pomocą dostępnych środków łączności, przekazywać statkom
     znajdującym się w pobliżu, a także właściwym władzom państwa nadbrzeżnego
     ostrzeżenia nawigacyjne o zauważonych niebezpieczeństwach dla żeglugi,
   2) po otrzymaniu z jakiegokolwiek źródła wiadomości, że statkowi, statkowi
     powietrznemu lub pochodzącym z nich środkom ratunkowym grozi
     niebezpieczeństwo - postępować zgodnie z postanowieniami konwencji, o
     której mowa w ust. 1, oraz konwencji, o której mowa w art. 40.
                                       
                                   Art. 28.
Zabrania się statkowi lub statkowi powietrznemu używania międzynarodowego
sygnału wzywania pomocy określonego w załączniku IV do Konwencji o
zapobieganiu zderzeniom, jak również używania sygnału, który mógłby być wzięty
za międzynarodowy sygnał wzywania pomocy, z wyjątkiem sytuacji, gdy istnieje
potrzeba wskazania, że statek lub statek powietrzny znajduje się w
niebezpieczeństwie i wzywa pomocy.
                                       
                                   Art. 29.
1. Minister właściwy do spraw gospodarki morskiej, w porozumieniu z ministrem
  właściwym do spraw wewnętrznych, określi, w drodze rozporządzenia,
  szczegółowe warunki bezpiecznego uprawiania żeglugi uwzględniając
  postanowienia rozdziału V Konwencji SOLAS.
2. Minister Obrony Narodowej może, w drodze rozporządzenia, poddać jednostki
  pływające Marynarki Wojennej wszystkim lub niektórym postanowieniom
  rozdziału V Konwencji SOLAS, kierując się względami bezpiecznego uprawiania
  żeglugi oraz charakterem wykonywanych zadań przez te jednostki.
3. Minister właściwy do spraw gospodarki morskiej określi, w drodze
  rozporządzenia, sposób oznakowania nawigacyjnego polskich obszarów morskich,
  z uwzględnieniem obowiązujących systemów tego oznakowania.
                                       
                                   Art. 30.
Minister właściwy do spraw gospodarki morskiej określi, w drodze
rozporządzenia, warunki bezpiecznego przewozu ładunków masowych statkami,
kierując się obowiązującymi w tym zakresie standardami międzynarodowymi, z
zastrzeżeniem art. 31.
                                       
                                   Art. 31.
1. Do przewozu ziarna luzem statkami stosuje się postanowienia rozdziału VI
  Konwencji SOLAS.
2. Statek przewożący ziarno luzem obowiązany jest posiadać dokument
  stanowiący dowód spełnienia wymagań przewidzianych w rozdziale VI Konwencji
  SOLAS.
3. Minister właściwy do spraw gospodarki morskiej określi, w drodze
  rozporządzenia, podmioty upoważnione do wydawania i zatwierdzania dokumentu,
  o którym mowa w ust. 2, oraz tryb postępowania w tym zakresie, kierując się
  obowiązującymi w tym zakresie standardami międzynarodowymi.
                                       
                                   Art. 32.
1. Do przewozu towarów niebezpiecznych statkami stosuje się postanowienia
  rozdziału VII Konwencji SOLAS, z wyjątkiem przewozu zbiornikowcami albo
  innymi statkami o specjalnej konstrukcji lub całkowicie przebudowanymi.
2. Minister właściwy do spraw gospodarki morskiej określi, w drodze
  rozporządzenia, zasady przewozu towarów niebezpiecznych statkami
  niepodlegającymi Konwencji SOLAS, mając na względzie bezpieczne pakowanie i
  mocowanie tych towarów oraz środki ostrożności, konieczne ze względu na
  sąsiedztwo z innymi towarami.
                                       
                                   Art. 33.
1. Kontener przewożony statkami należy utrzymywać w stanie zapewniającym
  bezpieczeństwo, zgodnie z postanowieniami Międzynarodowej konwencji o
  bezpiecznych kontenerach, sporządzonej w Genewie dnia 2 grudnia 1972 r.
  (Dz.U. z 1984 r. Nr 24, poz. 118 i 119).
2. Dowodem, że kontener odpowiada wymaganiom wskazanym w ust. 1, jest
  umieszczona na nim tabliczka uznania kontenera za bezpieczny.
3. Organ inspekcyjny ogranicza kontrolę do sprawdzenia, czy kontener ma ważną
  tabliczkę uznania go za bezpieczny, z zastrzeżeniem ust. 4.
4. Jeżeli zachodzi podejrzenie, że stan kontenera zagraża bezpieczeństwu,
  organ inspekcyjny zabrania jego użycia i nakazuje doprowadzenie kontenera do
  stanu zgodnego z wymaganiami bezpieczeństwa.
5. O wykryciu wady kontenera, która mogła już istnieć w momencie, gdy
  kontener został uznany za bezpieczny, należy powiadomić organ inspekcyjny
  państwa, który dokonał takiego uznania.
                                       
                                   Art. 34.
1. Minister właściwy do spraw gospodarki morskiej, mając na względzie
  konieczność zapewnienia bezpieczeństwa przy czynnościach ładunkowych
  kontenerów i ich transporcie, określi, w drodze rozporządzenia, zasady i
  tryb postępowania przy przeprowadzaniu przeglądów, prób i uznawaniu
  kontenerów, a także organy uprawnione do dokonywania tych czynności oraz do
  kontroli stanu kontenerów.
2. Minister właściwy do spraw gospodarki morskiej, kierując się względami, o
  których mowa w ust. 1, może powierzyć, w drodze rozporządzenia,
  przeprowadzenie prób, przeglądów i uznawanie kontenerów instytucji wskazanej
  w art. 7 ust. 3.
                                       
                                   Art. 35.
1. Na każdej przesyłce o masie brutto tysiąc kilogramów i więcej,
  przeznaczonej do przewiezienia drogą morską statkiem, nadanej na obszarze
  Rzeczypospolitej Polskiej, przed załadowaniem na statek, powinna być, w
  sposób wyraźny i trwały, oznaczona jej masa.
2. Załadunek i przewóz morzem przesyłki, o której mowa w ust. 1,
  nieoznaczonej w sposób określony w ust. 1, jest zabroniony.
3. Obowiązek oznaczania masy przesyłki w sposób określony w ust. 1 spoczywa
  na wysyłającym.
4. W przypadku gdy wysyłający nie oznaczy masy przesyłki, organ inspekcyjny
  zarządzi oznaczenie masy na przesyłce na koszt wysyłającego.
                                       
                                   Art. 36.
1. Usługi pilotowe mogą być wykonywane wyłącznie przez osoby posiadające
  kwalifikacje pilota morskiego potwierdzone odpowiednim dokumentem.
2. Wykonywanie usług pilotowych na określonych rodzajach statków oraz na
  określonych trasach lub akwenach może być uwarunkowane uzyskaniem przez
  pilota morskiego szczególnych uprawnień, zwanych dalej "uprawnieniami
  pilotowymi".
3. Dokumenty stwierdzające uzyskanie kwalifikacji pilota morskiego lub
  uzyskanie określonych uprawnień pilotowych wydają dyrektorzy urzędów
  morskich za opłatą, której wysokość określona jest w załączniku do ustawy.
  Opłata stanowi dochód budżetu państwa.
4. Nadzór nad pilotażem na obszarze portów morskich, morskich wód
  wewnętrznych i morza terytorialnego, w zakresie niezbędnym dla zapewnienia
  bezpieczeństwa morskiego, sprawuje dyrektor właściwego urzędu morskiego.
5. Jeżeli tego wymagają warunki bezpieczeństwa morskiego, dyrektor właściwego
  urzędu morskiego wprowadza pilotaż obowiązkowy określając warunki
  korzystania z usług pilota i zwolnienia z pilotażu obowiązkowego.
6. Minister właściwy do spraw gospodarki morskiej, ze względu na utrudnienia
  nawigacyjne, może wprowadzić, w drodze rozporządzenia, pilotaż obowiązkowy
  na morzu terytorialnym określając warunki korzystania z usług pilota i
  zwolnienia z pilotażu obowiązkowego.
7. Minister właściwy do spraw gospodarki morskiej określi, w drodze
  rozporządzenia, wymagania kwalifikacyjne pilota morskiego, warunki wymagane
  do uzyskania uprawnień pilotowych, warunki przyznawania dokumentów
  kwalifikacyjnych i uprawnień, wzory dokumentów kwalifikacyjnych, a także
  szczegółowe uprawnienia dyrektora urzędu morskiego w zakresie sprawowania
  nadzoru nad pilotażem, mając na względzie zapewnienie prawidłowej realizacji
  usług pilotowych.
                                       
                                   Art. 37.
1. Korzystanie z portów morskich, red, kotwicowisk i torów wodnych oraz
  urządzeń infrastruktury portowej i infrastruktury zapewniającej dostęp do
  portów dozwolone jest z zachowaniem wymagań bezpieczeństwa morskiego.
2. Wymagania bezpieczeństwa morskiego, o których mowa w ust. 1, określa w
  aktach prawa miejscowego właściwy terytorialnie dyrektor urzędu morskiego.
3. Przepisy, o których mowa w ust. 2, określają w szczególności sprawy
  dotyczące:
   1) bezpieczeństwa ruchu statków,
   2) korzystania z usług portowych mających znaczenie dla bezpieczeństwa
     morskiego,
   3) utrzymania porządku w portach.
4 Przepisy, o których mowa w ust. 2 i ust. 3, mają odpowiednio zastosowanie
  do przystani morskich.
                                       
                                   Art. 38.
Kapitan (bosman) portu może, na czas oznaczony, wprowadzić zakaz lub
ograniczenie ruchu w porcie, jeżeli wymaga tego bezpieczeństwo w porcie.
Wprowadzane zakazy lub ograniczenia ruchu w porcie podaje się do wiadomości w
sposób zwyczajowo przyjęty w żegludze morskiej lub na danym terenie.
                                       
                                   Art. 39.
Dla statków śródlądowych uprawiających żeglugę na wodach morskich dodatkowe
wymagania w zakresie bezpiecznego uprawiania żeglugi, dotyczące w
szczególności środków ratunkowych, sprzętu sygnałowego i ochrony
przeciwpożarowej, określa w aktach prawa miejscowego właściwy terytorialnie
dyrektor urzędu morskiego.
                                  Rozdział 5
                           Ratowanie życia na morzu
                                       
                                   Art. 40.
Zapewnienie działań mających na celu poszukiwanie i ratowanie życia na morzu
zgodnie z postanowieniami Międzynarodowej konwencji o poszukiwaniu i
ratownictwie morskim, sporządzonej w Hamburgu dnia 27 kwietnia 1979 r. (Dz.U.
z 1988 r. Nr 27, poz. 184 i 185 ), zwanej dalej "Konwencją SAR", należy do
organów administracji morskiej.
                                       
                                   Art. 41.
1. Dla wykonywania zadań poszukiwania i ratowania życia na morzu tworzy się
  Morską Służbę Poszukiwania i Ratownictwa, zwaną dalej "Służbą SAR".
2. Służba SAR jest państwową jednostką budżetową podległą ministrowi
  właściwemu do spraw gospodarki morskiej.
3. W skład służby SAR wchodzą:
   1) Morskie Ratownicze Centrum Koordynacyjne - organizujące i koordynujące
     akcje poszukiwawcze i ratownicze,
   2) morskie statki ratownicze,
   3) brzegowe stacje ratownicze, w skład których wchodzą ochotnicze drużyny
     ratownicze.
                                   Art. 42.
1. Do zadań Służby SAR należy poszukiwanie i ratowanie każdej osoby
  znajdującej się w niebezpieczeństwie na morzu, bez względu na okoliczności,
  w jakich znalazła się w niebezpieczeństwie, poprzez:
   1) utrzymywanie ciągłej gotowości do przyjmowania i analizowania
     zawiadomień o zagrożeniu życia na morzu,
   2) planowanie, prowadzenie i koordynowanie akcji poszukiwawczych i
     ratowniczych,
   3) utrzymywanie w gotowości sił i środków ratownictwa życia na morzu,
   4) współdziałanie podczas akcji poszukiwawczych i ratowniczych z
     jednostkami organizacyjnymi wymienionymi w art. 43 ust. 1,
   5) współdziałanie z innymi systemami ratowniczymi funkcjonującymi na
     obszarze kraju,
   6) współdziałanie z odpowiednimi służbami innych państw, w szczególności
     podczas akcji poszukiwawczych i ratowniczych.
2. Zadania, o których mowa w ust. 1, Służba SAR wykonuje na podstawie "Planu
  akcji poszukiwawczych i ratowniczych", zwanego dalej "Planem SAR",
  opracowanego zgodnie z postanowieniami Konwencji SAR.
3. Granice obszaru poszukiwania i ratownictwa, na którym Służba SAR wykonuje
  swoje zadania, oraz zasady współpracy w dziedzinie ratowania życia na morzu
  z odpowiednimi służbami innych państw określają porozumienia zawarte między
  rządami zainteresowanych państw.
4. Służba SAR wykonuje także inne zadania związane z bezpieczeństwem morskim
  i zwalczaniem zagrożeń i zanieczyszczeń na morzu, określone przepisami
  odrębnych ustaw.
                                       
                                   Art. 43.
1. Przy wykonywaniu zadań, o których mowa w art. 42 ust. 1, ze Służbą SAR
  współdziałają jednostki organizacyjne Marynarki Wojennej, Państwowej Straży
  Pożarnej, Straży Granicznej, Policji, opieki zdrowotnej oraz inne jednostki
  będące w stanie udzielić pomocy. Współdziałanie polega w szczególności na
  udzielaniu niezbędnej pomocy, zgodnie z Planem SAR.
2. Koszty współdziałania jednostek organizacyjnych, o których mowa w ust.1,
  ze Służbą SAR w akcjach poszukiwawczych i ratowniczych w zakresie
  wynikającym z Planu SAR pokrywane są z budżetu państwa.
3. W ramach współdziałania, o którym mowa w ust. 1:
   1) brzegowe stacje radiowe prowadzą stały nasłuch radiowy na
     międzynarodowych częstotliwościach przeznaczonych do odbioru sygnałów o
     niebezpieczeństwie - po odebraniu wezwania lub informacji o
     niebezpieczeństwie natychmiast informują o tym Morskie Ratownicze Centrum
     Koordynacyjne,
   2) jednostki organizacyjne służb meteorologicznych zapewniają  właściwą
     osłonę meteorologiczną akcji poszukiwawczych i ratowniczych.
4. Rada Ministrów określi, w drodze rozporządzeń, szczegółowe zasady i sposób
  prowadzenia nasłuchu radiowego i przekazywania Morskiemu Ratowniczemu
  Centrum Koordynacyjnemu odebranych zawiadomień o niebezpieczeństwie oraz
  szczegółowe zasady i sposób zapewnienia osłony meteorologicznej.
                                       
                                   Art. 44.
Służbą SAR kieruje dyrektor powoływany i odwoływany przez ministra właściwego
do spraw gospodarki morskiej spośród kandydatów posiadających wyższe
wykształcenie oraz wiedzę, kwalifikacje zawodowe i doświadczenie z zakresu
ratownictwa morskiego.
                                   Art. 45.
W Służbie SAR tworzy się środek specjalny, o którym mowa w art. 21 ustawy z
dnia 26 listopada 1998 r. o finansach publicznych (Dz.U. Nr 155, poz. 1014, z
1999 r. Nr 38, poz. 360, Nr 49, poz. 485, Nr 70, poz. 778 i Nr 110, poz. 1255
oraz z 2000 r. Nr 6, poz. 69, Nr 12, poz. 136 i Nr 48, poz. 550), z
przeznaczeniem na dofinansowywanie utrzymywania w gotowości sił i środków
ratownictwa życia na morzu.
                                       
                                   Art. 46.
1. Morskie Ratownicze Centrum Koordynacyjne jest uprawnione do:
   1) zwracania się do zagranicznych ratowniczych ośrodków koordynacyjnych o
     udzielenie niezbędnej pomocy, włączając w nią statki, statki powietrzne
     oraz personel wraz z wyposażeniem,
   2) podejmowania niezbędnych uzgodnień z właściwymi organami celnymi,
     ochrony granic i innymi władzami w celu wprowadzania na terytorium, w tym
     na morze terytorialne lub w przestrzeń powietrzną Rzeczypospolitej
     Polskiej, statków, statków powietrznych, personelu i wyposażenia, o
     których mowa w pkt. 1,
    3) zapewnienia zagranicznym ratowniczym ośrodkom koordynacyjnym na ich
     żądanie niezbędnej pomocy w zakresie, o którym mowa w pkt. 1.
2. Uprawnienia, o których mowa w ust. 1, Morskie Ratownicze Centrum
  Koordynacyjne wykonuje zgodnie z porozumieniami, o których mowa w art. 42
  ust. 3.
                                       
                                   Art. 47.
1. Przy ministrze właściwym do spraw gospodarki morskiej działa rada, będąca
  jego organem opiniodawczo-doradczym w sprawach związanych z poszukiwaniem i
  ratowaniem życia na morzu, zwana dalej "Radą SAR".
2. W skład Rady SAR wchodzą przedstawiciele jednostek organizacyjnych
  wymienionych w art. 43 ust. 1, przedstawiciel ministra właściwego do spraw
  gospodarki morskiej oraz dyrektor Służby SAR.
3. Członków Rady SAR, z wyjątkiem przewodniczącego, powołuje i odwołuje
  minister właściwy do spraw gospodarki morskiej, w porozumieniu z właściwymi
  ministrami.
4. Radzie SAR przewodniczy Dowódca Marynarki Wojennej.
5. Organizację i tryb działania Rady SAR określa regulamin ustalony przez
  ministra właściwego do spraw gospodarki morskiej.
6. Do zadań Rady SAR należy:
   1) opiniowanie propozycji rodzajów oraz ilości sił i środków przydatnych do
     akcji poszukiwawczych i ratowniczych podejmowanych we współdziałaniu ze
     Służbą SAR oraz opiniowanie projektów Planu SAR,
   2) opiniowanie planów rozwoju Służby SAR,
   3) inicjowanie przedsięwzięć zmierzających do podnoszenia efektywności
     działań Służby SAR.
7. Minister właściwy do spraw gospodarki morskiej zapewnia środki na
  prowadzenie działalności Rady SAR, w tym na jej obsługę administracyjną.
                                   Art. 48.
1. Projekt Planu SAR przygotowuje dyrektor Służby SAR.
2. Projekt Planu SAR, po zaopiniowaniu przez Radę SAR, podlega zatwierdzeniu
  przez ministra właściwego do spraw gospodarki morskiej, w porozumieniu z
  Ministrem Obrony Narodowej, w części dotyczącej udziału w Planie SAR jednostek
Marynarki Wojennej, oraz ministrem właściwym do spraw
  wewnętrznych, w części dotyczącej udziału w Planie SAR - jednostek Straży
  Granicznej, Państwowej Straży Pożarnej i Policji.
3. Dyrektor Służby SAR jest obowiązany do bieżącej aktualizacji Planu SAR.
                                   Art. 49.
1. Rada Ministrów, mając na względzie efektywność działania brzegowych stacji
  ratowniczych, określi, w drodze rozporządzenia, szczegółowe zasady i sposób
  wykonywania zadań poszukiwania i ratowania życia na morzu, określając
  uprawnienia członków ochotniczych drużyn ratowniczych do służbowej odzieży
  ochronnej i noszenia oznak Służby SAR, do wyżywienia, zwrotu kosztów dojazdu
  oraz ryczałtu za udział w akcjach, a także do ubezpieczenia od następstw
  nieszczęśliwych wypadków oraz ubezpieczenia rentowego na wypadek śmierci lub
  trwałego kalectwa.
2. Minister właściwy do spraw gospodarki morskiej określi, w drodze
  rozporządzenia, szczegółową organizację Służby SAR, w tym wzory oznak
  służbowych, zakres odpowiedzialności dyrektora, oznakowanie jednostek
  ratowniczych oraz jednostek współdziałających.
                                   Art. 50.
Każdy kto uzyska wiadomość o zagrożeniu życia ludzkiego na morzu, ma obowiązek
niezwłocznego poinformowania o tym jednostek Służby SAR lub organów
administracji morskiej, jednostek Marynarki Wojennej, Straży Granicznej,
Państwowej Straży Pożarnej bądź jednostek Policji.
                                       
                                  Rozdział 6
                                Kary pieniężne
                                       
                                   Art. 51.
Armator, który narusza przepisy w zakresie:
   1) obowiązków określonych w art. 8 ust. 1,
   2) obsady statku załogą o właściwych kwalifikacjach i wymaganym składzie,
   3) przewożenia statkiem ziarna luzem i ładunków masowych,
   4) przewożenia statkiem towarów niebezpiecznych,
   5) przewożenia statkiem kontenerów,
   6) przewożenia statkiem przedmiotów o ciężarze tysiąca kilogramów i więcej,
podlega karze pieniężnej o równowartości do 1 000 000 jednostek obliczeniowych
zwanych Specjalnym Prawem Ciągnienia (SDR), określanych przez Międzynarodowy
Fundusz Walutowy.
                                       
                                   Art. 52.
Kto:
   1) używa międzynarodowego sygnału wzywania pomocy lub używa sygnału, który
     mógłby być wzięty za międzynarodowy sygnał wzywania pomocy, w celu innym
     niż potrzeba wskazania, że statek lub statek powietrzny znajduje się w
     niebezpieczeństwie i wzywa pomocy,
   2) bez upoważnienia używa oznakowania zastrzeżonego dla Służby SAR,
   3) nie przekazuje w sposób określony ustawą posiadanych wiadomości o
     zagrożeniu życia ludzkiego na morzu,
podlega karze pieniężnej do wysokości nieprzekraczającej dwudziestokrotnego
przeciętnego miesięcznego wynagrodzenia za rok poprzedzający, ogłaszanego
przez Prezesa Głównego Urzędu Statystycznego w Dzienniku Urzędowym
Rzeczypospolitej Polskiej "Monitor Polski" dla celów emerytalnych i rentowych.
                                       
                                   Art. 53.
Kapitan, który:
   1) nie dopełnia ciążącego na nim obowiązku zgłoszenia statku do inspekcji,
   2) narusza przepisy, o których mowa w art. 26, art. 27 i art. 31 ust. 2,
   3) wyprowadza statek z portu wbrew zakazowi organu inspekcyjnego,
   4) nie stosuje się do nakazu opuszczenia portu, bazy przeładunkowej lub
     morza terytorialnego albo zakazu wejścia do portu lub bazy
     przeładunkowej, bądź też w inny sposób narusza ustalony porządek portowożeglugowy,

   5) nie zapewnia wymagań bezpieczeństwa statku określonych przepisami, o
     których mowa w art. 6 i art. 18 ust. 1,
podlega karze pieniężnej, o której mowa w art. 52.
                                       
                                   Art. 54.
Właściwość organów oraz tryb wymierzania i ściągania kar pieniężnych z tytułu
naruszenia przepisów, o których mowa w art. 51-53, oraz sposób wykorzystania
kwot ściągniętych z tytułu kar pieniężnych, regulują przepisy ustawy, o której
mowa w art. 26 ust. 1.
                                       
                                  Rozdział 7
      Zmiany w przepisach obowiązujących, przepisy przejściowe i końcowe
                                       
                                   Art. 55.
W ustawie z dnia 1 grudnia 1961 r. - Kodeks morski (Dz.U. z 1998 r. Nr 10,
poz.36) skreśla się rozdział 4 działu I tytułu I, art. 56, art. 57 § 2 i art.
222.
                                       
                                   Art. 56.
W ustawie z dnia 21 listopada 1967 r. o powszechnym obowiązku obrony
Rzeczypospolitej Polskiej (Dz.U. z 1992 r. Nr 4, poz. 16, Nr 40, poz. 174 i Nr
54, poz. 254, z 1994 r. Nr 43, poz. 165, z 1996 r. Nr 7, poz. 44, Nr 10, poz.
56 i Nr 106, poz. 496, z 1997 r. Nr 6, poz. 31, Nr 28, poz. 153, Nr 80, poz.
495, Nr 88, poz. 554, Nr 121, poz. 770 i Nr 141, poz. 944, z 1998 r. Nr 146,
poz. 961, Nr 162, poz. 1114 i poz. 1126, z 1999 r. Nr 50, poz. 500 oraz z 2000
r. Nr 12, poz. 136) w art. 3 ust 1a otrzymuje brzmienie:
      "1a. Siły Zbrojne Rzeczypospolitej Polskiej mogą brać udział ponadto w
         zwalczaniu klęsk żywiołowych, nadzwyczajnych zagrożeń środowiska i
         likwidacji ich skutków oraz w akcjach poszukiwania i ratowania
         "ycia.".
                                       
                                   Art. 57.
W ustawie z dnia 23 maja 1991 r. o pracy na morskich statkach handlowych
(Dz.U. Nr 61, poz. 258, z 1994 r. Nr 113, poz. 547 oraz z 1998 r. Nr 113, poz.
717) wprowadza się następujące zmiany:
1) w art. 3 w pkt 3 wyrazy "Kodeksu morskiego" zastępuje się wyrazami "ustawy
  z dnia 9 listopada 2000 r. o bezpieczeństwie morskim (Dz.U. Nr ...., poz.
  ...)";
2) w art. 11 w ust. 1 w pkt 3 kropkę na końcu zastępuje się przecinkiem oraz
  dodaje się pkt 4 w brzmieniu:
     "4) ucznia szkoły morskiej, w celu odbycia praktyki pływania określonej
       programem nauczania szkoły.";
3) w art. 12 w ust. 1 w pkt 2 kropkę na końcu zastępuje się przecinkiem oraz
  dodaje się pkt 3 w brzmieniu:
     "3) dla ucznia na czas trwania praktyki pływania.".
                                       
                                   Art. 58.
W ustawie z dnia 16 marca 1995 r. o zapobieganiu zanieczyszczaniu morza przez
statki (Dz.U. Nr 47, poz. 243) wprowadza się następujące zmiany:
1) po art. 23 dodaje się art. 23a w brzmieniu:
     "Art. 23a. Zadania w zakresie zwalczania zagrożeń i zanieczyszczeń na
           morzu wykonuje Morska Służba Poszukiwania i Ratownictwa, określona
           przepisami ustawy z dnia 9 listopada 2000 r. o bezpieczeństwie
           morskim (Dz.U. Nr ..., poz. ...).";
2) w art. 24 ust. 1 otrzymuje brzmienie:
   "1. Rada Ministrów, w drodze rozporządzenia, określi:
     1) sposób zwalczania zagrożeń i zanieczyszczeń na morzu,
     2) jednostki organizacyjne współdziałające w zakresie zwalczania
       zagrożeń na morzu z Morską Służbą Poszukiwania i Ratownictwa,
     3) podmiot właściwy do opracowania krajowego planu zwalczania zagrożeń i
       zanieczyszczeń środowiska morskiego i jego elementy składowe,
     4) zadania organów administracji morskiej w zakresie funkcjonowania
       systemu zwalczania zanieczyszczeń na morzu,
     5) zadania i uprawnienia Morskiej Służby Poszukiwania i Ratownictwa w
       organizowaniu i koordynowaniu akcji zwalczania zagrożeń lub
       zanieczyszczeń na morzu,
 mając na względzie celowość i sprawność działań na rzecz ochrony środowiska
  morskiego, a także zgodność z postanowieniami konwencji i umów
  międzynarodowych oraz zaleceń organizacji międzynarodowych w tym zakresie.".
                                       
                                   Art. 59.
1. Minister właściwy do spraw Skarbu Państwa, po zasięgnięciu opinii ministra
  właściwego do spraw gospodarki morskiej, w terminie 12 miesięcy od dnia
  wejścia w życie ustawy wydzieli ze struktur przedsiębiorstwa państwowego
  Polskie Ratownictwo Okrętowe w celu przekazania Służbie SAR jednostki
  organizacyjne i składniki majątkowe służące celom, o których mowa w ustawie
  oraz w art. 23a ustawy wymienionej w art. 58, a w szczególności:
   1) Morskie Ratownicze Centrum Koordynacyjne i Centrum Operacyjne Zwalczania
     Zanieczyszczeń Środowiska Morskiego,
   2) morskie statki ratownicze i specjalne statki morskie do zwalczania
     zanieczyszczeń,
   3) brzegowe stacje ratownicze,
   4) bazy.
2. Pracownicy Polskiego Ratownictwa Okrętowego zatrudnieni w jednostkach
  organizacyjnych i na statkach, o których mowa w ust. 1, stają się
  pracownikami Służby SAR w trybie art. 231 Kodeksu pracy.
3. Do wydzielenia jednostek organizacyjnych i podziału składników
  majątkowych, o których mowa w ust. 1, stosuje się odpowiednio przepisy
  dotyczące podziału przedsiębiorstw państwowych.
                                       
                                   Art. 60.
Do czasu wydania przepisów wykonawczych, o których mowa w ustawie, nie dłużej
jednak niż przez okres 12 miesięcy od dnia wejścia w życie ustawy, zachowują
moc dotychczasowe przepisy wydane na podstawie uchylanych przepisów ustawy, o
której mowa w art. 55, o ile nie są sprzeczne z niniejszą ustawą.
                                       
                                   Art. 61.
Traci moc ustawa z dnia 31 stycznia 1935 r. o oznaczaniu wagi na ładunkach
przewożonych na statkach (Dz.U. Nr 18, poz. 99).
                                       
                                   Art. 62.
Ustawa wchodzi w życie z dniem 1 stycznia 2001 r., z wyjątkiem rozdziału 5,
który wchodzi w życie z dniem 1 stycznia 2002 r.
                             
                             Załącznik do ustawy z dnia 9 listopada 2000 r.
                                               o bezpieczeństwie morskim
                       
                                  
I.   OPŁATY ZA PRZEPROWADZENIE INSPEKCJI I WYSTAWIENIE
     DOKUMENTÓW BEZPIECZEŃSTWA ŻEGLUGI
1.     Za certyfikat bezpieczeństwa i świadectwo           
       pasażerskie statku pasażerskiego:
1.1    Statki o pojemności brutto do 500                   1 200 j.t.
1.2    Statki o pojemności brutto powyżej 500 do 2 000     1 600 j.t.
1.3    Statki o pojemności brutto powyżej 2 000 do 10 000  2 400 j.t.
1.4    Statki o pojemności brutto powyżej 10 000 do 30 000 3 200 j.t.
1.5    Statki o pojemności brutto powyżej 30 000 " za        480 j.t.
       każde następne 20 000 dodatkowo
2.     Za certyfikat bezpieczeństwa konstrukcji statku     
       towarowego:
2.1    Statki o pojemności brutto do 500                   2 250 j.t.
2.2    Statki o pojemności brutto powyżej 500 do 2 000     3 000 j.t.
2.3    Statki o pojemności brutto powyżej 2 000 do 10 000  3 750 j.t.
2.4    Statki o pojemności brutto powyżej 10 000 do 30 000 5 970 j.t.
2.5    Statki o pojemności brutto powyżej 30 000 " za      1 350 j.t.
       każde następne 20 000 dodatkowo
3.     Za certyfikat bezpieczeństwa wyposażenia statku     
       towarowego:
3.1    Statki o pojemności brutto do 500                   1 050 j.t.
3.2    Statki o pojemności brutto powyżej 500 do 2 000     1 200 j.t.
3.3    Statki o pojemności brutto powyżej 2 000 do 10 000  1 500 j.t.
3.4    Statki o pojemności brutto powyżej 10 000 do 30 000 1 950 j.t.
3.5    Statki o pojemności brutto powyżej 30 000 " za        450 j.t.
       każde następne 20 000 dodatkowo
4.     Za certyfikat bezpieczeństwa radiowego statku       
       towarowego:
4.1    Z wyposażeniem radiotelefonicznym dla statków o       600 j.t.
       pojemności brutto do 500 lub z wyposażeniem GMDSS
       na obszary A1 lub A2
4.2    Z wyposażeniem radiotelegraficznym lub                900 j.t.
       radiotelefonicznym dla statków o pojemności brutto
       powyżej 500 lub z wyposażeniem GMDSS na obszary A3
       i A4
4.3    Za wykaz wyposażenia w urządzenia radiowe do C.B.     150 j.t.
       Radiowego
4.4    Za wykaz wyposażenia do C.B. wyposażenia statku       300 j.t.
       towarowego
4.5    Za wykaz wyposażenia do C.B. wyposażenia statku       400 j.t.
       pasażerskiego
5.     Za certyfikat zwolnienia " opłata wynosi 50%        
       stawki opłaty podstawowej za dokument, którego
       certyfikat zwolnienia dotyczy.
6.     Za certyfikat bezpiecznej obsługi                     500 j.t.
7.     Za certyfikat zdolności do przewozu stałych         1 000 j.t.
       ładunków masowych
8.     Za certyfikat zdolności dla statku przewożącego     1 200 j.t.
       materiały niebezpieczne
9.     Za certyfikat konstrukcji i wyposażenia statku      
       dynamicznie unoszonego opłata pobierana jest od
       pojemności brutto w wysokości jak za certyfikat
       bezpieczeństwa konstrukcji statku towarowego.
10.    Za pozwolenie eksploatacji statku dynamicznie       
       unoszonego " opłata pobierana jest w wysokości 50%
       opłaty za certyfikat konstrukcji i wyposażenia
       statku dynamicznie unoszonego.
11.    Za certyfikat bezpieczeństwa statku                 
       specjalistycznego " opłata pobierana jest od
       pojemności brutto w wysokości jak za certyfikat
       bezpieczeństwa konstrukcji statku towarowego.
12.    Za certyfikat zarządzania bezpieczeństwem lub za    
       tymczasowy certyfikat " opłata pobierana jest od
       pojemności brutto w wysokości jak za certyfikat
       bezpieczeństwa konstrukcji statku towarowego.
13.    Za dokument zgodności lub tymczasowy dokument       3 000 j.t.
       zgodności
14.    Za świadectwo wolnej burty                            350 j.t.
       Opłata za wydanie świadectwa wolnej burty nie       
       zawiera opłaty za przeprowadzenie przeglądu.
15.    Za czasowe lub bezterminowe zwolnienie od wymagań   
       przepisów międzynarodowych lub krajowych:
       - statki konwencyjne " pobiera się opłatę w         
       wysokości 50% stawki podstawowej za dokument,
       którego certyfikat zwolnienia dotyczy,
       - statki niekonwencyjne " pobiera się opłaty jak    
       za karty bezpieczeństwa według stawek określonych
       w pozycjach 18.1 " 18.8 oraz w pozycjach 19.1 " 19.8.
16.    Dla statków o długości 25 m i powyżej z             
       nieudokumentowaną pojemnością brutto, opłaty
       nalicza się według wzoru:
       V=0,25 x L x B x H,
       gdzie: B " szerokość maksymalna, H " wysokość
       boczna, L " długość całkowita.
       Uwaga: dla doków pływających H oznacza wysokość
       boczną łącznie z basztami.
17.    Za reinspekcję statku obcej bandery zatrzymanego     4 000 j.t.
       przez PSC
18.    Za kartę bezpieczeństwa i kartę bezpieczeństwa      
       typu "Ł" (opłaty roczne):
18.1   Statki o pojemności brutto do 20 lub do 15 m           100 j.t.
       długości
18.2   Statki o pojemności brutto powyżej 20 do 100 lub       300 j.t.
       powyżej 15 m do 25 m długości
18.3   Statki o pojemności brutto powyżej 100 do 250          500 j.t.
18.4   Statki o pojemności brutto powyżej 250 do 500          650 j.t.
18.5   Statki o pojemności brutto powyżej 500 do 2 000      1 000 j.t.
18.6   Statki o pojemności brutto powyżej 2 000 do 10 000   2 000 j.t.
18.7   Statki o pojemności brutto powyżej 10 000 do 30 000  3 000 j.t.
18.8   Statki o pojemności brutto powyżej 30 000 " za         450 j.t.
       każde następne 20 000 dodatkowo
18.9   Opłaty określone w pkt. 18.1 " 18.8 ulegają         
       obniżeniu o:
       - 50 % dla statku bez własnego napędu               
          mechanicznego,
       - 20% dla statku bez własnego napędu
          mechanicznego wyposażonego w mechanizmy
          pomocnicze.
19.    Za kartę bezpieczeństwa na jednorazową podróż:      
19.1   Statki o pojemności brutto do 20 lub do 15 m            50 j.t.
       długości
19.2   Statki o pojemności brutto powyżej 20 do 100 lub       150 j.t.
       powyżej 15 m do 25 m długości
19.3   Statki o pojemności brutto powyżej 100 do 250          250 j.t.
19.4   Statki o pojemności brutto powyżej 250 do 500          325 j.t.
19.5   Statki o pojemności brutto powyżej 500 do 2 000        500 j.t.
19.6   Statki o pojemności brutto powyżej 2 000 do 10 000   1 000 j.t.
19.7   Statki o pojemności brutto powyżej 10 000 do 30 000  1 500 j.t.
19.8   Statki o pojemności brutto powyżej 30 000 " za         225 j.t.
       każde następne 20 000 dodatkowo
19.9   Opłaty określone w pkt. 19.1 " 19.8 ulegają         
       obniżeniu o 50% dla statków
       bez własnego napędu mechanicznego.                  
20.    Za wystawienie pierwszego dokumentu bezpieczeństwa  
       dla statku morskiego po przeprowadzeniu inspekcji
       wstępnej " opłata wynosi 110% opłaty podstawowej
       dla danego dokumentu.
21.    Za wydanie certyfikatu bezpieczeństwa konstrukcji   
       statku towarowego statkom morskim posiadającym
       klasę "A" " opłata wynosi 110% opłaty podstawowej
       za certyfikat bezpieczeństwa konstrukcji statku
       towarowego.
22.    Za wystawienie certyfikatu HSSC dla statku          
       morskiego poprzedzone inspekcją:
22.1   Statki o pojemności brutto do 500                   2 250 j.t.
22.2   Statki o pojemności brutto powyżej 500 do 2 000     3 000 j.t.
22.3   Statki o pojemności brutto powyżej 2 000 do 10 000  3 750 j.t.
22.4   Statki o pojemności brutto powyżej 10 000 do 30 000 5 970 j.t.
22.5   Statki o pojemności brutto powyżej 30 000 " za        350 j.t.
       każde następne 20 000 dodatkowo
23.  OPŁATY ZA INSPEKCJE I DOKUMENTY BEZPIECZEŃSTWA      
     MORSKICH STATKÓW SPORTOWYCH I REKREACYJNYCH
23.1.  Za kartę bezpieczeństwa dla statku sportowego i     
       rekreacyjnego:
23.1.1 Statki o długości do 6m                                 50 j.t.
23.1.2 Statki o długości powyżej 6 m do 9 m                    75 j.t.
23.1.3 Statki o długości powyżej 9 m do 12 m                  100 j.t.
23.1.4 Statki o długości powyżej 12 m do 15 m                 150 j.t.
23.1.5 Statki o długości powyżej 15 m do 25 m                 300 j.t.
23.1.6 Statki o długości powyżej 25 m                         500 j.t.
23.2.  Za kartę bezpieczeństwa na jednorazową podróż       
       pobiera się opłaty w wysokości 75% opłat
       wymienionych w punkcie 23.1.
23.3.  Zwyżki i zniżki opłat:                              
23.3.1 Jeżeli właścicielem jednostki sportowej lub         
       rekreacyjnej jest: emeryt, rencista, uczeń lub
       student, opłatę za wydanie dokumentu
       bezpieczeństwa obniża się o 50%.
24.    OPŁATY ZA POTWIERDZANIE WAŻNOŚCI DOKUMENTÓW         
       BEZPIECZEŃSTWA " opłata za potwierdzenie
       dokumentów bezpieczeństwa wynosi 200 j.t. za każdy
       dokument bezpieczeństwa, na którym dokonano
       potwierdzenia ważności.
25.  OPŁATY INNE                                         
25.1.  Za wydanie duplikatu lub odpisu dokumentu               50 j.t.
       bezpieczeństwa
25.2.  W przypadku gdy inspekcje pozytywną poprzedziła     
       inspekcja negatywna opłata za wystawienie
       dokumentu bezpieczeństwa wynosi 200% opłaty
       podstawowej dla danego dokumentu.
25.3.  W przypadku gdy inspekcja poprzedzająca wydanie     
       lub potwierdzenie dokumentu bezpieczeństwa statku
       " z powodów niezależnych od urzędu morskiego "
       zostanie w całości lub w części dokonana poza
       godzinami pracy urzędu morskiego, opłata za
       wydanie dokumentu bezpieczeństwa wynosi 130%
       opłaty podstawowej za dany dokument.
26.  POZOSTAŁE ZASADY OKREŚLENIA OPŁAT I ZWOLNIEŃ OD     
     OPŁAT DOTYCZĄCYCH STATKÓW PASAŻERSKICH,
     TOWAROWYCH, RYBACKICH, SPORTOWYCH I INNYCH STATKÓW
     MORSKICH
26.1.  Opłaty za pozostałe dokumenty:                      
26.1.1 Za przywrócenie ważności dokumentu bezpieczeństwa   
.      (w szczególności po awarii, zmianach
       konstrukcyjnych, po unieważnieniu na skutek
       inspekcji negatywnej) pobiera się opłatę w
       wysokości 50% opłaty podstawowej pobieranej przy
       wystawianiu tego dokumentu.
26.1.2 Za wydanie międzynarodowego świadectwa zdolności    1 200 j.t.
       przewozowej niebezpiecznych ciekłych chemikali
       luzem
26.1.3 Opłaty za świadectwo zdolności przewozowej          
.      niebezpiecznych, ciekłych chemikali luzem " w
       przypadku przeprowadzenia inspekcji tylko na
       okoliczność wystawienia certyfikatu bezpieczeństwa
       konstrukcji " pobiera się opłatę  w wysokości 20%
       podstawowej opłaty wymierzonej dla tego statku za
       certyfikat bezpieczeństwa konstrukcji.
26.1.4 Za wydanie zezwolenia dla kapitana statku żeglugi      150 j.t.
       śródlądowej na samodzielne pilotowanie dowodzonego
       przez siebie statku  na obszarze, określonego w
       zezwoleniu, portu lub jego rejonie (zezwolenie
       jest wydawane na okres 12 miesięcy).
26.1.5 Za wydanie zezwolenia i określenie warunków            200j.t.
       wprowadzania  (wyprowadzania)  z portu statków
       ponadgabarytowych
26.1.6 Za wydanie zezwolenia i określenie warunków            150 j.t.
       żeglugi na obszarze portu dla trudnych w
       manewrowaniu zespołów holowniczych w skład których
       wchodzą doki pływające, duże pontony o długości
       powyżej 50 m, wraki
26.1.7 Za wydanie zezwolenia i określenie warunków na          50 j.t.
       przeładunek, bunkrowanie na redzie
26.2   Opłaty za potwierdzenie i przedłużenie ważności     
       dokumentów:
26.2.1 Za zalegalizowanie dziennika okrętowego lub innego      10 j.t.
       dokumentu (książki) podlegającego legalizacji
26.2.2 Za przedłużenie ważności dokumentu bezpieczeństwa       50 j.t.
       lub wystawienie nowego dokumentu na okres do 1
       miesiąca bez inspekcji " pobiera się za każdy
       dokument opłatę w wysokości
26.2.3 Za przedłużenie ważności dokumentu bezpieczeństwa   
       lub wystawienie nowego dokumentu bezpieczeństwa na
       okres do 3 miesięcy " pobiera się opłatę w
       wysokości 30% opłaty podstawowej.
26.2.4 Za przedłużenie ważności dokumentu bezpieczeństwa   
       lub wystawienie nowego dokumentu bezpieczeństwa na
       okres powyżej 3 miesięcy do 5 miesięcy " pobiera
       się opłatę w wysokości 50% opłaty podstawowej.
26.3   Zwolnienie od opłat:                                
26.3.1 Opłaty za świadectwo zdolności przewozowej          
       niebezpiecznych ciekłych chemikalii luzem (pkt.
       26.1.2) nie pobiera się , jeżeli przeprowadzona
       inspekcja w celu wydania certyfikatów
       bezpieczeństwa była jednocześnie inspekcją celem
       wystawienia w/w świadectwa (opłata ta jest
       uwzględniona w punkcie 26.1.2).
27.    Objaśnienia uzupełniające:                          
27.1.  Opłata za wystawienie lub potwierdzenie każdego     
       dokumentu bezpieczeństwa zawiera opłatę za
       przeprowadzenie odpowiedniej inspekcji i
       sporządzenie dokumentu.
27.2.  Opłaty za wystawienie, potwierdzenie, przedłużanie  
       czy przywrócenie ważności wszystkich dokumentów
       bezpieczeństwa statku ponosi armator lub
       właściciel statku.
27.3.  Wszystkie procenty wymienione w tekście należy      
       liczyć od opłat podstawowych.
27.4.  Ilekroć opłaty przewidziane taryfą są uzależnione   
       od długości  - należy przez to rozumieć długość
       całkowitą statku.
II.  OPŁATY ZA WYSTAWIANIE DOKUMENTÓW KWALIFIKACYJNYCH I
     ŻEGLARSKICH
1.   OPŁATY ZA DYPLOMY OFICERSKIE I ŚWIADECTWA MARYNARSKIE   
     ORAZ ICH DUPLIKATY
1.1    Dyplom oficera statków morskich  w żegludze             50 j.t.
       międzynarodowej
1.2    Dyplom oficera statków morskich w żegludze              30 j.t.
       krajowej
1.3    Potwierdzenie dyplomu                                   20 j.t.
1.4    Dyplom pilota morskiego                                 50 j.t.
1.5    Świadectwo marynarza                                    30 j.t.
1.6    Świadectwo potwierdzenia kwalifikacji                   50 j.t
       zagranicznego dyplomu (świadectwa)
1.7    Świadectwo przeszkolenia dodatkowego i                  20 j.t.
       specjalistycznego
1.8    Przy wydaniu pierwszego duplikatu dokumentu         
       kwalifikacyjnego opłatę podwyższa się o 50 %
       opłaty podstawowej za ten dokument. Przy wydawaniu
       kolejnego duplikatu " opłatę podwyższa się o 100%.
2.   ZEZWOLENIE NA ZAJMOWANIE STANOWISKA                 
2.1    Zezwolenie na zajmowanie stanowiska oficerskiego        40 j.t.
       (Art. VIII Konwencji STCW)
2.2    Zezwolenie na zajmowanie stanowiska marynarskiego       20 j.t.
2.3    Zezwolenie  na pełnienie czynności pilotowych w         30 j.t.
       pilotażu pełnomorskim
2.4    Karta identyfikacyjna pilota pełnomorskiego             40 j.t.
2.5    Uprawnienia tonażowe dla pilota morskiego               50 j.t.
2.6    Zezwolenie na pełnienie czynności pilotowych dla       200 j.t.
       kapitana żeglugi śródlądowej na statkach żeglugi
       śródlądowej obcych bander na wodach
       administrowanych przez urząd morski
2.7    Zezwolenie na zajmowanie stanowiska II i starszego      30 j.t.
       mechanika na statku z napędem turbiną gazową lub
       parową
2.8    Zezwolenie na zajmowanie stanowisk oficerskich na       30 j.t.
       zbiornikowcach
3.   KSIĄŻECZKI I KARTY ŻEGLARSKIE                       
3.1    Książeczka żeglarska dla członka załogi statku          20 j.t.
       morskiego uprawiającego żeglugę krajową
3.2    Książeczka nurka                                        20 j.t.
3.3    Karta Żeglarska                                          5 j.t.
4.   INNE DOKUMENTY                                      
4.1    Za potwierdzenie autentyczności dokumentu                5 j.t.
4.2    Za wydanie innego dokumentu niż wymienione wyżej         5 j.t.
       lub wyciągu pływania, sporządzonych dla innych
       celów niż potrzeby urzędu
4.3    Za prolongatę ważności dokumentów pobiera się 50 %  
       normalnej opłaty.
3.1    Za wydanie certyfikatu uznania ośrodka                 150 j.t.
       szkoleniowego
3.4    Za wydanie załącznika do certyfikatu uznania           100 j.t.
       ośrodka szkoleniowego o rozszerzeniu działalności
       o dodatkowe kursy
III. OPŁATY ZA EGZAMIN I ZASADY WYNAGRADZANIA CZŁONKÓW  
     KOMISJI EGZAMINACYJNEJ
1.   OPŁATA ZA EGZAMIN W ŻEGLUDZE MIĘDZYNARODOWEJ       
1.1    Na poziom pomocniczy                                   100 j.t.
1.2    Na poziom operacyjny                                   300 j.t.
1.3    Na poziom zarządzania                                  250 j.t.
1.4    Na poziom operacyjny w żegludze bałtyckiej             200 j.t.
1.5    Na poziom zarządzania w żegludze bałtyckiej            200 j.t.
2.   OPŁATA ZA EGZAMIN W ŻEGLUDZE KRAJOWEJ              
2.1    Na stopnie marynarskie                                 100 j.t.
2.2    Na stopnie oficerskie                                  150 j.t.
                                  
2.   OPŁATA ZA EGZAMIN NA STATKI RYBACKIE  
2.1    Na stopnie marynarskie                                 100 j.t.
2.2    Na stopnie oficerskie                                  150 j.t.
3.   OPŁATA ZA EGZAMIN DODATKOWY                        
3.1    Na stopień kapitana statku o pojemności brutto 3       200 j.t.
       000 i powyżej
3.2    Na stopień starszego mechanika okrętowego na           200 j.t.
       statkach o mocy maszyn   3 000 kW i powyżej
3.3    Na stopień elektroautomatyka                           150 j.t.
3.4    Na stopień oficera mechanika statków o mocy maszyn     100 j.t.
       poniżej 750 kW
3.5    Na stopień kucharza okrętowego                         100 j.t.
3.6    Na stopień starszego marynarza                         100 j.t.
3.7    Z zakresu obsługi siłowni z napędem innym niż          100 j.t.
       tłokowy silnik spalinowy (turbiny)
3.8    Z zakresu obsługi silników spalinowych do 200 kW        50 j.t.
3.9    Z zakresu obsługi narzędzi połowowych                   50 j.t.
3.10   Na potwierdzenie dyplomu                                75 j.t.
3.11   Na świadectwo ratownika                                 75 j.t.
3.12   Na świadectwa specjalistyczne i dodatkowe                9 j.t
3.   OPŁATA ZA EGZAMIN NA UPRAWNIENIA W PILOTAŻU        
3.1    Pilota                                                 150 j.t.
3.2    Dla kapitana statku do manewrowania statkiem bez        75 j.t
       pilota na obszarze określonego w uprawnieniu portu
       morskiego lub w jego rejonie
3.3    Egzamin sprawdzający kwalifikacje samodzielnego         75 j.t.
       pilotowania określonego statku na wyznaczonym
       akwenie
3.4    Egzamin sprawdzający dla kapitana statku                75 j.t.
       posiadającego zezwolenie na manewrowanie statkiem
       bez pilota (co 5 lat od daty otrzymania pierwszego
       zezwolenia)
4.   INNE OPŁATY EGZAMINACYJNE                          
4.1    Opłaty za egzamin przed Komisją Kwalifikacyjną dla  
       nurków:
4.1.2  Na stopień starszego nurka i kierownika robót           70 j.t.
       nurkowych
4.1.3  Na stopień nurka i młodszego nurka                      50 j.t.
5      Za egzamin poprawkowy pobiera się opłatę w          
       wysokości 50% określonych niniejsza taryfą.
6      Za wydanie duplikatu zaświadczenia                      10 j.t.
7.   OPŁATY ZA CZYNNOŚCI ZWIĄZANE Z UZNANIEM OŚRODKA
     SZKOLENIOWEGO
7.1    Opłata za kontrolę ośrodka na certyfikat uznania     1 350 j.t.
7.2    Opłata za kontrolę ośrodka na rozszerzenie             650 j.t.
       działalności ośrodka
8.     Wynagrodzenie zespołu kontrolującego:               
8.1.   Przewodniczący zespołu kontrolującego                  300 j.t.
8.2.   Członek zespołu kontrolującego                         250 j.t.
9.   WYNAGRODZENIE CZŁONKÓW KOMISJI EGZAMINACYJNEJ ZA   
     UCZESTNICTWO W EGZAMINIE (OD OSOBY EGZAMINOWANEJ)
9.1    Przewodniczący Komisji Egzaminacyjnej                   13 j.t.
9.2    Wiceprzewodniczący  Komisji Egzaminacyjnej              10 j.t.
9.3    Sekretarz Komisji Egzaminacyjnej                         8 j.t.
9.4    Egzaminator za przeprowadzenie egzaminu                  9 j.t.
10.    Obsługa administracyjna egzaminu                         5 j.t.
11.    Za wynajęcie symulatora dla celów egzaminowania     do 400 j.t./h
                                                           
IV.  JEDNOSTKA TARYFOWA                                  
       Wartość złotowa jednostki taryfowej stanowi         
       równowartość 0,2 SDR - Specjalnych Praw Ciągnienia
       liczona według średniego kursu walutowego z
       poprzedniego tygodnia podanego w tabelach
       kursowych Narodowego Banku Polskiego.
