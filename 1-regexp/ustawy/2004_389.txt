


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA 
z dnia 2 grudnia
2009 r.
 
o zmianie ustawy –
Prawo zamówień publicznych 
oraz niektórych innych ustaw[1])
 
 
Art. 1.
W ustawie z dnia
29 stycznia 2004 r. – Prawo zamówień publicznych (Dz. U. z 2007 r. Nr 223,
poz. 1655, z późn. zm.[2]))
wprowadza się następujące zmiany:
1)   w art. 2:
a) po pkt 7 dodaje
się pkt 7a w brzmieniu:
„7a) postępowaniu
o udzielenie zamówienia – należy przez to rozumieć postępowanie wszczynane w
drodze publicznego ogłoszenia o zamówieniu lub przesłania zaproszenia do
składania ofert albo przesłania  zaproszenia do negocjacji w celu dokonania
wyboru oferty wykonawcy, z którym zostanie zawarta umowa w sprawie zamówienia
publicznego, lub – w przypadku trybu zamówienia z wolnej ręki –
wynegocjowania postanowień takiej umowy;”,
b) pkt 10
otrzymuje brzmienie:
„10) usługach –
należy przez to rozumieć wszelkie świadczenia, których przedmiotem nie są
roboty budowlane lub dostawy, a są usługami określonymi w przepisach wydanych
na podstawie art. 2a;”;
2)   po art. 2
dodaje się art. 2a w brzmieniu:
„Art. 2a.
Prezes Rady Ministrów określi, w drodze rozporządzenia, wykaz usług
o charakterze priorytetowym i niepriorytetowym, z uwzględnieniem
postanowień dyrektywy 2004/18/WE Parlamentu
Europejskiego i Rady z dnia 31 marca 2004 r. w sprawie koordynacji
procedur udzielania zamówień publicznych na roboty budowlane, dostawy i usługi
oraz dyrektywy 2004/17/WE Parlamentu Europejskiego i Rady z dnia 31 marca
2004 r. koordynującej procedury udzielania zamówień przez podmioty działające w
sektorach gospodarki wodnej, energetyki, transportu i usług pocztowych.”;
3) w art. 3:
a) w ust. 1 uchyla
się pkt 6,
b) dodaje się ust.
3 w brzmieniu:
„3. Podmioty, o
których mowa w ust. 1, przyznając środki finansowe na dofinansowanie projektu,
mogą uzależnić ich przyznanie od zastosowania przy ich wydatkowaniu zasad równego
traktowania, uczciwej konkurencji i przejrzystości.”;
4) w art. 4:
a)   w pkt 3:
– lit. e otrzymuje
brzmienie:
„e) usługi w
zakresie badań naukowych i prac rozwojowych oraz świadczenie usług badawczych,
które nie są w całości opłacane przez zamawiającego lub których rezultaty nie
stanowią wyłącznie jego własności,”,
– lit. g otrzymuje
brzmienie:
„g) nabycie,
przygotowanie, produkcja lub koprodukcja materiałów programowych przeznaczonych
do emisji w radiu, telewizji lub Internecie,”,
b)   pkt 10
otrzymuje brzmienie:
„10) zamówień,
których głównym celem jest:
a) pozwolenie
zamawiającym na oddanie do dyspozycji publicznej sieci telekomunikacyjnej lub
b)
eksploatacja publicznej sieci telekomunikacyjnej, lub
c) świadczenie
publicznie dostępnych usług telekomunikacyjnych za pomocą publicznej sieci
telekomunikacyjnej.”;
5) w art. 5:
a) ust. 1
otrzymuje brzmienie:
„1. Do postępowań
o udzielenie zamówień, których przedmiotem są usługi o charakterze niepriorytetowym
określone w przepisach wydanych na podstawie art. 2a, nie stosuje się
przepisów ustawy dotyczących terminów składania wniosków o dopuszczenie do
udziału w postępowaniu lub terminów składania ofert, obowiązku żądania wadium,
obowiązku żądania dokumentów potwierdzających spełnianie warunków udziału w
postępowaniu, zakazu ustalania kryteriów oceny ofert na podstawie właściwości wykonawcy
oraz przesłanek wyboru trybu negocjacji z ogłoszeniem, dialogu konkurencyjnego
oraz licytacji elektronicznej.”,
b) po ust. 1
dodaje się ust. 1a i 1b w brzmieniu:
„1a. W przypadku
zamówień, o których mowa w ust. 1, zamawiający może wszcząć postępowanie w
trybie negocjacji bez ogłoszenia lub w trybie zamówienia z wolnej ręki także w
innych uzasadnionych przypadkach niż określone odpowiednio w art. 62 ust. 1 lub
art. 67 ust. 1, w szczególności jeżeli zastosowanie innego trybu mogłoby
skutkować co najmniej jedną z następujących okoliczności:
1)  naruszeniem
zasad celowego, oszczędnego i efektywnego dokonywania wydatków;
2)  naruszeniem
zasad dokonywania wydatków w wysokości i w terminach wynikających z wcześniej
zaciągniętych zobowiązań;
3)  poniesieniem
straty w mieniu publicznym;
4)  uniemożliwieniem
terminowej realizacji zadań.
1b. W przypadku
zamówień, których przedmiotem są usługi prawnicze, polegające na wykonywaniu
zastępstwa procesowego przed sądami, trybunałami lub innymi organami orzekającymi
lub doradztwie prawnym w zakresie zastępstwa procesowego, lub jeżeli wymaga tego
ochrona ważnych praw lub interesów Skarbu Państwa, nie stosuje się przepisów
ustawy dotyczących przesłanek wyboru trybu negocjacji bez ogłoszenia oraz
przesłanek wyboru trybu zamówienia z wolnej ręki.”;
6) w art. 13 w
ust. 1 pkt 3 otrzymuje brzmienie:
 „3) zsumowana
dla usług o wartości równej lub przekraczającej kwoty określone
w przepisach wydanych na podstawie art. 11 ust. 8, w ramach kategorii 1 –
16 określonej w załączniku nr 2 do Wspólnego Słownika Zamówień, jest równa
lub przekracza wyrażoną w złotych równowartość kwoty 750 000 euro.”;
7) art. 24a
otrzymuje brzmienie: 
„Art. 24a.
Zamawiający niezwłocznie po uprawomocnieniu się orzeczenia, o którym mowa w
art. 24 ust. 1 pkt 1, przekazuje jego odpis Prezesowi Urzędu wraz z danymi, o
których mowa w art. 154b ust. 1. Prezes Urzędu niezwłocznie po otrzymaniu odpisu
orzeczenia dokonuje zmiany w wykazie, o którym mowa w art. 154 pkt 5a.”;
8) w art. 38 ust.
6 otrzymuje brzmienie:
„6. Jeżeli w
wyniku zmiany treści specyfikacji istotnych warunków zamówienia nieprowadzącej
do zmiany treści ogłoszenia o zamówieniu jest niezbędny dodatkowy czas na
wprowadzenie zmian w ofertach, zamawiający przedłuża termin składania ofert
i informuje o tym wykonawców, którym przekazano specyfikację istotnych
warunków zamówienia, oraz zamieszcza informację na stronie internetowej, jeżeli
specyfikacja istotnych warunków zamówienia jest udostępniana na tej stronie.
Przepis ust. 4a stosuje się odpowiednio.”;
9) w art. 40 po
ust. 5 dodaje się ust. 5a w brzmieniu:
„5a. Zamawiający
może, po zamieszczeniu ogłoszenia o zamówieniu w Biuletynie Zamówień Publicznych
lub przekazaniu ogłoszenia o zamówieniu Urzędowi Oficjalnych Publikacji
Wspólnot Europejskich, bezpośrednio poinformować o wszczęciu postępowania o
udzielenie zamówienia znanych sobie wykonawców, którzy w ramach prowadzonej działalności
świadczą dostawy, usługi lub roboty budowlane będące przedmiotem zamówienia.
Przepis ust. 6 pkt 2 stosuje się odpowiednio.”;
10) art. 43
otrzymuje brzmienie:
,,Art. 43.
1. Jeżeli wartość zamówienia jest mniejsza niż kwoty określone w przepisach
wydanych na podstawie art. 11 ust. 8, zamawiający wyznacza termin składania
ofert z uwzględnieniem czasu niezbędnego do przygotowania i złożenia
oferty, z tym że w przypadku dostaw lub usług termin ten nie może być
krótszy niż 7 dni od dnia zamieszczenia ogłoszenia o zamówieniu w Biuletynie
Zamówień Publicznych, a w przypadku robót budowlanych – nie krótszy
niż 14 dni.
2. Jeżeli
wartość zamówienia jest równa lub przekracza kwoty określone w przepisach
wydanych na podstawie art. 11 ust. 8, termin składania ofert nie może być
krótszy niż:
1) 40 dni – od
dnia przekazania ogłoszenia o zamówieniu Urzędowi Oficjalnych Publikacji
Wspólnot Europejskich drogą elektroniczną, zgodnie z formą i procedurami wskazanymi
na stronie internetowej określonej w dyrektywie;
2) 47 dni – od
dnia przekazania ogłoszenia o zamówieniu Urzędowi Oficjalnych Publikacji
Wspólnot Europejskich w sposób inny niż określony w pkt 1.
3. Jeżeli
wartość zamówienia jest równa lub przekracza kwoty określone w przepisach
wydanych na podstawie art. 11 ust. 8, a informacja o zamówieniu została zawarta
we wstępnym ogłoszeniu informacyjnym, o ile wstępne ogłoszenie informacyjne
zawierało wszystkie informacje wymagane w tym ogłoszeniu, w zakresie, w jakim
informacje te są dostępne w momencie publikacji tego ogłoszenia, i zostało
wysłane do publikacji Urzędowi Oficjalnych Publikacji Wspólnot Europejskich lub
zamieszczone w profilu nabywcy na co najmniej 52 dni i nie więcej niż 12 miesięcy
przed datą wysłania ogłoszenia o zamówieniu, zamawiający może wyznaczyć termin
składania ofert nie krótszy niż:
1) 22 dni – od
dnia przekazania ogłoszenia o zamówieniu Urzędowi Oficjalnych Publikacji
Wspólnot Europejskich drogą elektroniczną, zgodnie z formą i procedurami wskazanymi
na stronie internetowej określonej w dyrektywie;
2) 29 dni – od
dnia przekazania ogłoszenia o zamówieniu Urzędowi Oficjalnych Publikacji
Wspólnot Europejskich w sposób inny niż określony w pkt 1.”;
11) w art. 46
ust. 3 otrzymuje brzmienie:
 „3. Zamawiający
żąda ponownego wniesienia wadium przez wykonawcę, któremu zwrócono wadium na
podstawie ust. 1, jeżeli w wyniku rozstrzygnięcia odwołania jego oferta została
wybrana jako najkorzystniejsza. Wykonawca wnosi wadium w terminie określonym
przez zamawiającego.”;
 12) w art.
50 ust. 2 otrzymuje brzmienie: 
 „2. W przypadku
złożenia po terminie wniosku o dopuszczenie do udziału w postępowaniu o
udzielenie zamówienia o wartości mniejszej niż kwoty określone
w przepisach wydanych na podstawie art. 11 ust. 8 zamawiający niezwłocznie
zwraca wniosek. W przypadku zamówień o wartości równej lub przekraczającej
kwoty określone w przepisach wydanych na podstawie art. 11 ust. 8
zamawiający niezwłocznie zawiadamia wykonawcę o złożeniu wniosku po terminie
oraz zwraca wniosek po upływie terminu do wniesienia odwołania.”;
13) art. 52
otrzymuje brzmienie:
„Art. 52. 1. Jeżeli
wartość zamówienia jest mniejsza niż kwoty określone w przepisach wydanych na
podstawie art. 11 ust. 8, zamawiający wyznacza termin składania ofert z uwzględnieniem
czasu niezbędnego do przygotowania i złożenia oferty, z tym że termin ten nie
może być krótszy niż 7 dni od dnia przekazania zaproszenia do składania ofert
dla dostaw lub usług i nie krótszy niż 14 dni dla robót budowlanych.
2. Jeżeli
wartość zamówienia jest równa lub przekracza kwoty określone w przepisach
wydanych na podstawie art. 11 ust. 8, termin składania ofert nie może być
krótszy niż 40 dni od dnia przekazania zaproszenia do składania ofert.
3. Jeżeli
wartość zamówienia jest równa lub przekracza kwoty określone w przepisach
wydanych na podstawie art. 11 ust. 8, a informacja o zamówieniu została zawarta
we wstępnym ogłoszeniu informacyjnym, o ile wstępne ogłoszenie informacyjne
zawierało wszystkie informacje wymagane w tym ogłoszeniu, w zakresie, w jakim
informacje te są dostępne w momencie publikacji tego ogłoszenia, i zostało
wysłane do publikacji Urzędowi Oficjalnych Publikacji Wspólnot Europejskich lub
zamieszczone w profilu nabywcy na co najmniej 52 dni i nie więcej niż 12 miesięcy
przed datą wysłania ogłoszenia o zamówieniu, zamawiający może wyznaczyć termin
składania ofert nie krótszy niż 22 dni.
4. Jeżeli
wartość zamówienia jest równa lub przekracza kwoty określone w przepisach
wydanych na podstawie art. 11 ust. 8 oraz jeżeli zachodzi pilna potrzeba
udzielenia zamówienia, zamawiający może wyznaczyć termin składania ofert nie
krótszy niż 10 dni.
5. Zamawiający
może wyznaczyć termin, o którym mowa w ust. 2, krótszy o 5 dni, jeżeli
udostępnia specyfikację istotnych warunków zamówienia na stronie internetowej
nie później niż od dnia publikacji ogłoszenia o zamówieniu w Dzienniku Urzędowym
Unii Europejskiej do upływu terminu składania ofert.”;
14) w art. 62 po
ust. 2 dodaje się ust. 2a w brzmieniu:
„2a. Zamawiający,
niezwłocznie po wyborze oferty najkorzystniejszej, może odpowiednio zamieścić w
Biuletynie Zamówień Publicznych lub przekazać do Urzędu Oficjalnych Publikacji
Wspólnot Europejskich ogłoszenie o zamiarze zawarcia umowy zawierające co
najmniej:
1)  nazwę (firmę)
oraz adres zamawiającego;
2)  określenie
przedmiotu oraz wielkości lub zakresu zamówienia;
3)  uzasadnienie
wyboru trybu negocjacji bez ogłoszenia;
4)  nazwę (firmę)
albo imię i nazwisko oraz adres wykonawcy, którego ofertę wybrano.”;
15) art. 66
otrzymuje brzmienie:
„Art. 66. 1.
Zamówienie z wolnej ręki to tryb udzielenia zamówienia, w którym zamawiający
udziela zamówienia po negocjacjach tylko z jednym wykonawcą.
 2.
Zamawiający, po wszczęciu postępowania, może odpowiednio zamieścić
w Biuletynie Zamówień Publicznych lub przekazać do Urzędu Oficjalnych
Publikacji Wspólnot Europejskich ogłoszenie o zamiarze zawarcia umowy zawierające
co najmniej:
1) nazwę
(firmę) oraz adres zamawiającego;
2) określenie
przedmiotu oraz wielkości lub zakresu zamówienia;
3)
uzasadnienie wyboru trybu zamówienia z wolnej ręki;
4)   nazwę
(firmę) albo imię i nazwisko oraz adres wykonawcy, któremu zamawiający zamierza
udzielić zamówienia.”;
16) w art. 67:
 a) w ust. 1:

– pkt 7 otrzymuje
brzmienie:
„7) w
przypadku udzielania, w okresie 3 lat od udzielenia zamówienia podstawowego,
dotychczasowemu wykonawcy dostaw, zamówień uzupełniających, stanowiących nie
więcej niż 20 % wartości zamówienia podstawowego i polegających na rozszerzeniu
dostawy, jeżeli zmiana wykonawcy powodowałaby konieczność nabywania rzeczy
o innych parametrach technicznych, co powodowałoby niekompatybilność
techniczną lub nieproporcjonalnie duże trudności techniczne w użytkowaniu i dozorze,
jeżeli zamówienie podstawowe zostało udzielone w trybie przetargu nieograniczonego
lub ograniczonego, a zamówienie uzupełniające było przewidziane w ogłoszeniu o
zamówieniu dla zamówienia podstawowego i jest zgodne z przedmiotem zamówienia
podstawowego;”,
– w pkt 10 kropkę
zastępuje się średnikiem i dodaje się pkt 11 w brzmieniu:
„11)
zamówienie jest udzielane na potrzeby własne jednostki wojskowej
w rozumieniu przepisów o zasadach użycia lub pobytu Sił Zbrojnych
Rzeczypospolitej Polskiej poza granicami państwa, a jego wartość jest mniejsza
niż kwoty określone w przepisach wydanych na podstawie art. 11 ust. 8.”,
b) ust. 3
otrzymuje brzmienie:
„3. Przepisu ust.
2 nie stosuje się w przypadku zamówień udzielanych na podstawie ust. 1:
1) pkt 1 lit.
a, których przedmiotem są:
a)   dostawy
wody za pomocą sieci wodociągowej lub odprowadzanie ścieków do sieci kanalizacyjnej,
b)   dostawy
gazu z sieci gazowej,
c) dostawy
ciepła z sieci ciepłowniczej,
d) zastrzeżone
usługi pocztowe w rozumieniu ustawy z dnia 12 czerwca 2003 r. – Prawo pocztowe
(Dz. U. z 2008 r. Nr 189, poz. 1159 oraz z 2009 r. Nr 18, poz. 97 i Nr
168, poz. 1323),
e)   usługi
przesyłowe lub dystrybucyjne energii elektrycznej, ciepła lub paliw gazowych;
2) pkt 3 w
celu ograniczenia skutków zdarzenia losowego wywołanego przez czynniki
zewnętrzne, którego nie można było przewidzieć, w szczególności zagrażającego
życiu lub zdrowiu ludzi lub grożącego powstaniem szkody o znacznych rozmiarach;
3)  pkt 8 i 9.”;
17) w art. 84
ust. 2 otrzymuje brzmienie:
„2. W
postępowaniu o udzielenie zamówienia o wartości mniejszej niż kwoty określone w
przepisach wydanych na podstawie art. 11 ust. 8, zamawiający niezwłocznie
zwraca ofertę, która została złożona po terminie. W postępowaniu o udzielenie
zamówienia o wartości równej lub przekraczającej kwoty określone w
przepisach wydanych na podstawie art. 11 ust. 8, zamawiający niezwłocznie
zawiadamia wykonawcę o złożeniu oferty po terminie oraz zwraca ofertę po upływie
terminu do wniesienia odwołania.”;
18) w art. 90
ust. 1 otrzymuje brzmienie:
„1. Zamawiający w
celu ustalenia, czy oferta zawiera rażąco niską cenę w stosunku do przedmiotu
zamówienia, zwraca się do wykonawcy o udzielenie w określonym terminie
wyjaśnień dotyczących elementów oferty mających wpływ na wysokość ceny.”;
19) w art. 91a
ust. 2 otrzymuje brzmienie:
„2. Przepisu ust.
1 nie stosuje się w przypadku zamówień w zakresie działalności twórczej lub naukowej.”;
20) w art. 92
ust. 1 otrzymuje brzmienie:
„1. Niezwłocznie
po wyborze najkorzystniejszej oferty zamawiający jednocześnie zawiadamia wykonawców,
którzy złożyli oferty, o:
1)  wyborze
najkorzystniejszej oferty, podając nazwę (firmę) albo imię i nazwisko, siedzibę
albo miejsce zamieszkania i adres wykonawcy, którego ofertę wybrano,
uzasadnienie jej wyboru oraz nazwy (firmy) albo imiona i nazwiska, siedziby
albo miejsca zamieszkania i adresy wykonawców, którzy złożyli oferty, a także
punktację przyznaną ofertom w każdym kryterium oceny ofert i łączną punktację;
2)  wykonawcach,
których oferty zostały odrzucone, podając uzasadnienie faktyczne i prawne;
3) wykonawcach,
którzy zostali wykluczeni z postępowania o udzielenie zamówienia, podając
uzasadnienie faktyczne i prawne – jeżeli postępowanie jest prowadzone
w trybie przetargu nieograniczonego, negocjacji bez ogłoszenia albo
zapytania o cenę;
4)  terminie,
określonym zgodnie z art. 94 ust. 1 lub 2, po którego upływie umowa w sprawie
zamówienia publicznego może być zawarta.”;
21) w art. 93:
a) w ust. 1:
– pkt 4 otrzymuje
brzmienie:
„4) cena
najkorzystniejszej oferty lub oferta z najniższą ceną przewyższa kwotę, którą
zamawiający zamierza przeznaczyć na sfinansowanie zamówienia, chyba że zamawiający
może zwiększyć tę kwotę do ceny najkorzystniejszej oferty;”,
– pkt 7 otrzymuje
brzmienie:
„7)
postępowanie obarczone jest niemożliwą do usunięcia wadą uniemożliwiającą zawarcie
niepodlegającej unieważnieniu umowy w sprawie zamówienia publicznego.”,
b) po ust. 1
dodaje się ust. 1a w brzmieniu:
„1a. Zamawiający
może unieważnić postępowanie o udzielenie zamówienia, jeżeli środki pochodzące
z budżetu Unii Europejskiej oraz niepodlegające zwrotowi środki z pomocy
udzielonej przez państwa członkowskie Europejskiego Porozumienia o Wolnym
Handlu (EFTA), które zamawiający zamierzał przeznaczyć na sfinansowanie całości
lub części zamówienia, nie zostały mu przyznane, a możliwość unieważnienia
postępowania na tej podstawie została przewidziana w:
1) ogłoszeniu
o zamówieniu - w postępowaniu prowadzonym w trybie przetargu nieograniczonego,
przetargu ograniczonego, negocjacji z ogłoszeniem, dialogu konkurencyjnego albo
licytacji elektronicznej, albo 
2) zaproszeniu
do negocjacji - w postępowaniu prowadzonym w trybie negocjacji bez ogłoszenia
albo zamówienia z wolnej ręki, albo
3) zaproszeniu
do składania ofert - w postępowaniu prowadzonym w trybie zapytania o cenę.”;
22) art. 94
otrzymuje brzmienie:
„Art. 94. 1.
Zamawiający zawiera umowę w sprawie zamówienia publicznego,
z zastrzeżeniem art. 183, w terminie:
1)   nie
krótszym niż 10 dni od dnia przesłania zawiadomienia o wyborze najkorzystniejszej
oferty, jeżeli zawiadomienie to zostało przesłane w sposób określony w art. 27
ust. 2, albo 15 dni – jeżeli zostało przesłane w inny sposób – w przypadku
zamówień, których wartość jest równa lub przekracza kwoty określone w
przepisach wydanych na podstawie art. 11 ust. 8;
2)   nie
krótszym niż 5 dni od dnia przesłania zawiadomienia o wyborze najkorzystniejszej
oferty, jeżeli zawiadomienie to zostało przesłane w sposób określony w art. 27
ust. 2, albo 10 dni – jeżeli zostało przesłane w inny sposób – w przypadku
zamówień, których wartość jest mniejsza niż kwoty określone w przepisach
wydanych na podstawie art. 11 ust. 8.
2. Zamawiający
może zawrzeć umowę w sprawie zamówienia publicznego przed upływem terminów, o
których mowa w ust. 1, jeżeli:
1) w
postępowaniu o udzielenie zamówienia:
a) w przypadku
trybu przetargu nieograniczonego złożono tylko jedną ofertę, 
b) w przypadku
trybu przetargu ograniczonego, negocjacji z ogłoszeniem i dialogu
konkurencyjnego złożono tylko jedną ofertę oraz w przypadku wykluczenia wykonawcy
upłynął termin do wniesienia odwołania na tę czynność lub w następstwie
jego wniesienia Izba ogłosiła wyrok lub postanowienie kończące postępowanie
odwoławcze; lub
2) umowa
dotyczy zamówienia udzielanego w trybie negocjacji bez ogłoszenia,
w ramach dynamicznego systemu zakupów albo na podstawie umowy ramowej; lub
3)   w
postępowaniu o udzielenie zamówienia o wartości mniejszej niż kwoty określone w
przepisach wydanych na podstawie art. 11 ust. 8 nie odrzucono żadnej oferty
oraz:
a) w przypadku
trybu przetargu nieograniczonego albo zapytania o cenę nie wykluczono żadnego
wykonawcy, 
b) w przypadku
trybu przetargu ograniczonego, negocjacji z ogłoszeniem, dialogu
konkurencyjnego i licytacji elektronicznej – upłynął termin do wniesienia odwołania
na czynność wykluczenia wykonawcy lub w następstwie jego wniesienia Izba
ogłosiła wyrok lub postanowienie kończące postępowanie odwoławcze; lub
4)
postępowanie jest prowadzone w trybie licytacji elektronicznej, z wyjątkiem
przypadku wykluczenia wykonawcy, wobec którego nie upłynął jeszcze termin do
wniesienia odwołania lub w następstwie jego wniesienia Izba nie ogłosiła
jeszcze wyroku lub postanowienia kończącego postępowanie odwoławcze.
3. Jeżeli
wykonawca, którego oferta została wybrana, uchyla się od zawarcia umowy
w sprawie zamówienia publicznego lub nie wnosi wymaganego zabezpieczenia należytego
wykonania umowy, zamawiający może wybrać ofertę najkorzystniejszą spośród
pozostałych ofert bez przeprowadzania ich ponownego badania i oceny, chyba że
zachodzą przesłanki unieważnienia postępowania, o których mowa w art. 93 ust. 1.”;
23) w art. 95
ust. 3 otrzymuje brzmienie:
 „3. Zamawiający
może przekazać ogłoszenie o udzieleniu zamówienia, jeżeli zamówienia udziela
się na podstawie umowy ramowej.”;
24) w art. 96
ust. 3 otrzymuje brzmienie:
„3. Protokół wraz
z załącznikami jest jawny. Załączniki do protokołu udostępnia się po dokonaniu
wyboru najkorzystniejszej oferty lub unieważnieniu postępowania, z tym że
oferty udostępnia się od chwili ich otwarcia, oferty wstępne od dnia
zaproszenia do składania ofert, a wnioski o dopuszczenie do udziału w postępowaniu
od dnia poinformowania o wynikach oceny spełniania warunków udziału w postępowaniu.”;
25) w art. 101 w
ust. 1 pkt 2 otrzymuje brzmienie:
 „2) wykonawcom,
z którymi zawarł umowę ramową, zapraszając do składania ofert; przepisy art. 45
i 46, art. 60 ust. 2, art. 64 ust. 1 i 3 oraz art. 92 stosuje się
odpowiednio.”;
26) w art. 132 w
ust. 1 zdanie wstępne otrzymuje brzmienie:
       „Przepisy
niniejszego rozdziału stosuje się do zamówień udzielanych przez zamawiających,
o których mowa w art. 3 ust. 1 pkt 3, i ich związki oraz przez zamawiających, o
których mowa w art. 3 ust. 1 pkt 4, zwanych dalej „zamówieniami sektorowymi”, z
zastrzeżeniem art. 3 ust. 1 pkt 5, jeżeli zamówienie jest udzielane w celu
wykonywania jednego z następujących rodzajów działalności:”;
27) w art. 134 po
ust. 3 dodaje się ust. 3a w brzmieniu:
„3a. W przypadku
dokonywania istotnych zmian treści ogłoszenia o zamówieniu,
w szczególności dotyczących określenia przedmiotu, wielkości lub zakresu zamówienia,
kryteriów oceny ofert, warunków udziału w postępowaniu lub sposobu oceny ich
spełniania, zamawiający przedłuża termin składania wniosków o dopuszczenie do
udziału w postępowaniu o czas niezbędny do wprowadzenia zmian we wnioskach, z
tym że termin składania wniosków o dopuszczenie do udziału w postępowaniu nie
może być krótszy niż 15 dni od dnia przekazania zmiany treści ogłoszenia
Urzędowi Oficjalnych Publikacji Wspólnot Europejskich. Przepisu art. 12a ust. 2
pkt 2 nie stosuje się.”; 
28) w art. 140
ust. 3 otrzymuje brzmienie:
„3. Umowa podlega
unieważnieniu w części wykraczającej poza określenie przedmiotu zamówienia
zawarte w specyfikacji istotnych warunków zamówienia.”;
29) w art. 143:
a) w ust. 1 uchyla
się pkt 2,
b) po ust. 1
dodaje się ust. 1a w brzmieniu:
„1a. Na czas
nieoznaczony może być również zawierana umowa, której przedmiotem są usługi
przesyłowe lub dystrybucyjne energii elektrycznej lub gazu ziemnego.”;
30) w art. 144
ust. 2 otrzymuje brzmienie:
 „2. Zmiana umowy
dokonana z naruszeniem ust. 1 podlega unieważnieniu.”;
31) po art. 144
dodaje się art. 144a w brzmieniu:
„Art. 144a. 1.
Prezes Urzędu może wystąpić do sądu o unieważnienie:
1) części
umowy, o której mowa w art. 140 ust. 3;
2) zmian umowy
dokonanych z naruszeniem art. 144 ust. 1;
3) umowy, o
której mowa w art. 146 ust. 1.
2.
Uprawnienie, o którym mowa w ust. 1, wygasa z upływem 4 lat od dnia zawarcia
lub zmiany umowy.”;  
32) art. 146
otrzymuje brzmienie:
 „Art. 146. 1.
Umowa podlega unieważnieniu, jeżeli zamawiający:
1) z
naruszeniem przepisów ustawy zastosował tryb negocjacji bez ogłoszenia lub zamówienia
z wolnej ręki; 
2)   nie
zamieścił ogłoszenia o zamówieniu w Biuletynie Zamówień Publicznych albo nie
przekazał ogłoszenia o zamówieniu Urzędowi Oficjalnych Publikacji Wspólnot Europejskich;

3) zawarł
umowę z naruszeniem przepisów art. 94 ust. 1 albo art. 183 ust. 1, jeżeli
uniemożliwiło to Izbie uwzględnienie odwołania przed zawarciem umowy; 
4)
uniemożliwił składanie ofert orientacyjnych wykonawcom niedopuszczonym
dotychczas do udziału w dynamicznym systemie zakupów lub uniemożliwił
wykonawcom dopuszczonym do udziału w dynamicznym systemie zakupów złożenie
ofert w postępowaniu o udzielenie zamówienia prowadzonym w ramach tego
systemu; 
5) udzielił
zamówienia na podstawie umowy ramowej przed upływem terminu określonego w art.
94 ust. 1, jeżeli nastąpiło naruszenie art. 101 ust. 1 pkt 2;
6) z
naruszeniem przepisów ustawy zastosował tryb zapytania o cenę. 
2. Umowa nie
podlega unieważnieniu, jeżeli:
1)   w
przypadku określonym w ust. 1 pkt 1 zamawiający miał uzasadnione podstawy, aby
sądzić, że działa zgodnie z ustawą, a umowa została zawarta odpowiednio po
upływie 5 dni od dnia zamieszczenia ogłoszenia o zamiarze zawarcia umowy
w Biuletynie Zamówień Publicznych albo po upływie 10 dni od dnia
publikacji takiego ogłoszenia w Dzienniku Urzędowym Unii Europejskiej; lub
2) w
przypadkach określonych w ust. 1 pkt 4 i 5 zamawiający miał uzasadnione
podstawy, aby sądzić, że działa zgodnie z ustawą, a umowa została zawarta po
upływie terminu określonego w art. 94 ust. 1.
3.
Unieważnienie umowy odnosi skutek od momentu jej zawarcia, z zastrzeżeniem art.
192 ust. 3 pkt 2 lit. b.
4.  Z
przyczyn, o których mowa w ust. 1 oraz 6, nie można żądać stwierdzenia nieważności
umowy na podstawie art. 189 ustawy z dnia 17 listopada 1964 r. – Kodeks
postępowania cywilnego (Dz. U. Nr 43, poz. 296, z późn. zm.[3])).

5.  Przepis
ust. 1 nie wyłącza możliwości żądania przez zamawiającego unieważnienia umowy
na podstawie art. 705 ustawy z dnia 23 kwietnia 1964 r. – Kodeks cywilny.
6.  Prezes
Urzędu może wystąpić do sądu o unieważnienie umowy w przypadku dokonania przez
zamawiającego czynności lub zaniechania dokonania czynności z naruszeniem
przepisu ustawy, które miało lub mogło mieć wpływ na wynik postępowania.”; 
33) w art. 154 w
pkt 20 kropkę zastępuje się średnikiem i dodaje się pkt 21 w brzmieniu:
 „21) przekazuje
Komisji Europejskiej co roku do dnia 31 marca wyroki Krajowej Izby Odwoławczej
z roku poprzedniego dotyczące odwołań w sprawie postępowań o udzielenie
zamówienia, w których nie orzeczono unieważnienia umowy ze względu na ważny
interes publiczny, o którym mowa w art. 192, wraz z ich uzasadnieniem.”;
34) po art. 154
dodaje się art. 154a i 154b w brzmieniu:
„Art. 154a. 1.
O wpis na listę, o której mowa w art. 154 pkt 5, mogą ubiegać się podmioty
działające na podstawie przepisów o:
1)   izbach
gospodarczych;
2)   rzemiośle;
3)   samorządzie
zawodowym niektórych przedsiębiorców;
4)   organizacjach
pracodawców;
5)   samorządach
zawodowych architektów, inżynierów budownictwa oraz urbanistów.
2.  Wpisu na
listę, odmowy wpisu lub skreślenia z listy dokonuje Prezes Urzędu w drodze
decyzji administracyjnej.
Art.
154b. 1. W wykazie wykonawców, o którym mowa w art. 154 pkt 5a, zamieszcza
się następujące dane:
1)   oznaczenie
wykonawcy, obejmujące:
a)   w
odniesieniu do osób fizycznych – imię i nazwisko, numer PESEL oraz miejsce
zamieszkania, a jeżeli prowadzi działalność gospodarczą także firmę, adres
prowadzenia działalności gospodarczej oraz numer wpisu do ewidencji działalności
gospodarczej,
b)   w
odniesieniu do osób prawnych oraz jednostek organizacyjnych nieposiadających
osobowości prawnej – firmę oraz siedzibę, a także numer wpisu do Krajowego
Rejestru Sądowego
– z tym że w
przypadku wykonawców mających siedzibę albo miejsce zamieszkania poza
terytorium Rzeczypospolitej Polskiej – odpowiednio imię i nazwisko, firmę,
siedzibę, miejsce prowadzenia działalności gospodarczej oraz informację o
wpisie do równoważnego rejestru prowadzonego na podstawie przepisów prawa
państwa jego siedziby albo miejsca zamieszkania;
2) wskazanie
orzeczenia sądu stwierdzającego wyrządzenie szkody przez wykonawcę, obejmujące
datę jego wydania, sygnaturę akt, określenie sądu, który je wydał, oraz datę,
od której orzeczenie jest prawomocne.
2.  Podstawą
zamieszczenia wpisu w wykazie, o którym mowa w art. 154 pkt 5a, jest odpis
orzeczenia przesłany Prezesowi Urzędu na podstawie art. 24a.
3.  Wpis
zamieszczony w wykazie podlega wykreśleniu z upływem 3 lat od daty
uprawomocnienia się orzeczenia sądu stanowiącego podstawę jego zamieszczenia.”;
35) w art. 165 w
ust. 2 dodaje się zdanie drugie w brzmieniu:
       „W
przypadku wszczęcia tej kontroli przed zawarciem umowy w sprawie zamówienia
publicznego mają zastosowanie przepisy art. 169 ust. 3, art. 170 ust. 2 i 4
oraz art. 171 ust. 1, 3 i 5.”;
36) w art. 167
ust. 6 otrzymuje brzmienie:
 „6. Do członków
Krajowej Izby Odwoławczej rozpatrujących zastrzeżenia przepis art. 188 stosuje
się odpowiednio.”;
37) w art. 168
pkt 3 otrzymuje brzmienie:
„3) wystąpić do
sądu o unieważnienie umowy w całości lub części.”;
38) w art. 170
ust. 1 i 2 otrzymują brzmienie:
„1. Zamawiający
niezwłocznie po wydaniu przez Izbę wyroku lub postanowienia kończącego postępowanie
odwoławcze, dotyczących wyboru najkorzyst­niejszej oferty, albo po upływie
terminu do wniesienia odwołania, a przed zawarciem umowy, przekazuje Prezesowi
Urzędu kopie doku­mentacji postępowania o udzielenie zamówie­nia potwierdzone
za zgodność z oryginałem przez kierownika zamawiającego, w celu przeprowadzenia
kontroli uprzedniej.
2. Zamawiający
niezwłocznie informuje Prezesa Urzędu o wniesieniu odwołania lub skargi po
przekazaniu dokumentacji do kontroli uprzedniej. Prezes Urzędu wstrzymuje wyko­nanie
kontroli uprzedniej do czasu wydania przez Izbę wyroku lub postanowienia
kończącego postępowanie odwoławcze, z zastrzeżeniem art. 183 ust. 2.”;
39) w art. 172:
a)   ust. 1
otrzymuje brzmienie:
„1. Tworzy się
Krajową Izbę Odwoławczą, zwaną dalej „Izbą”, właściwą do rozpoznawania odwołań
wnoszonych w postępowaniu o udzielenie zamówienia.”,
b) po ust. 3
dodaje się ust. 3a w brzmieniu:
„3a. Prezes Izby
określi, w drodze zarządzenia, wewnętrzny regulamin organizacji pracy Izby.”; 
40) dział VI
otrzymuje brzmienie:
„Dział
VI
Środki
ochrony prawnej
Rozdział
1
Przepisy
wspólne
Art. 179. 1.
Środki ochrony prawnej określone w niniejszym dziale przysługują wykonawcy,
uczestnikowi konkursu, a także innemu podmiotowi, jeżeli ma lub miał interes w
uzyskaniu danego zamówienia oraz poniósł lub może ponieść szkodę w wyniku
naruszenia przez zamawiającego przepisów niniejszej ustawy.
2. Środki
ochrony prawnej wobec ogłoszenia o zamówieniu oraz specyfikacji istotnych
warunków zamówienia przysługują również organizacjom wpisanym na listę, o
której mowa w art. 154 pkt 5.
Rozdział
2
Odwołanie
Art. 180. 1.
Odwołanie przysługuje wyłącznie od niezgodnej z przepisami ustawy czynności zamawiającego
podjętej w postępowaniu o udzielenie zamówienia lub zaniechania czynności, do
której zamawiający jest zobowiązany na podstawie ustawy.
2. Jeżeli
wartość zamówienia jest mniejsza niż kwoty określone w przepisach wydanych na
podstawie art. 11 ust. 8, odwołanie przysługuje wyłącznie wobec czynności:
1) wyboru
trybu negocjacji bez ogłoszenia, zamówienia z wolnej ręki lub zapytania o cenę;
2) opisu
sposobu dokonywania oceny spełniania warunków udziału w postępowaniu;
3) wykluczenia
odwołującego z postępowania o udzielenie zamówienia;
4) odrzucenia
oferty odwołującego.
3. Odwołanie
powinno wskazywać czynność lub zaniechanie czynności zamawiającego, której
zarzuca się niezgodność z przepisami ustawy, zawierać zwięzłe przedstawienie
zarzutów, określać żądanie oraz wskazywać okoliczności faktyczne i prawne
uzasadniające wniesienie odwołania.
4. Odwołanie
wnosi się do Prezesa Izby w formie pisemnej albo elektronicznej opatrzonej
bezpiecznym podpisem elektronicznym weryfikowanym za pomocą ważnego kwalifikowanego
certyfikatu.
5. Odwołujący
przesyła kopię odwołania zamawiającemu przed upływem terminu do wniesienia
odwołania w taki sposób, aby mógł on zapoznać się z jego treścią przed upływem
tego terminu. Domniemywa się, iż zamawiający mógł zapoznać się z treścią
odwołania przed upływem terminu do jego wniesienia, jeżeli przesłanie jego
kopii nastąpiło przed upływem terminu do jego wniesienia za pomocą jednego ze
sposobów określonych w art. 27 ust. 2.
Art.
181. 1. Wykonawca lub uczestnik konkursu może w terminie przewidzianym do
wniesienia odwołania poinformować zamawiającego o niezgodnej z przepisami
ustawy czynności podjętej przez niego lub zaniechaniu czynności, do której jest
on zobowiązany na podstawie ustawy, na które nie przysługuje odwołanie na podstawie
art. 180 ust. 2.
2. W przypadku
uznania zasadności przekazanej informacji zamawiający powtarza czynność albo
dokonuje czynności zaniechanej, informując o tym wykonawców w sposób przewidziany
w ustawie dla tej czynności.
3. Na
czynności, o których mowa w ust. 2, nie przysługuje odwołanie, z zastrzeżeniem
art. 180 ust. 2. 
Art. 182. 1.
Odwołanie wnosi się:
1) w terminie
10 dni od dnia przesłania informacji o czynności zamawiającego stanowiącej
podstawę jego wniesienia – jeżeli zostały przesłane w sposób określony w art.
27 ust. 2, albo w terminie 15 dni – jeżeli zostały przesłane w inny sposób
– w przypadku gdy wartość zamówienia jest równa lub przekracza kwoty określone
w przepisach wydanych na podstawie art. 11 ust. 8;
2) w
terminie 5 dni od dnia przesłania informacji o czynności zamawiającego
stanowiącej podstawę jego wniesienia – jeżeli zostały przesłane w sposób
określony w art. 27 ust. 2, albo w terminie 10 dni – jeżeli zostały
przesłane w inny sposób – w przypadku gdy wartość zamówienia jest mniejsza niż
kwoty określone w przepisach wydanych na podstawie art. 11 ust. 8.
2. Odwołanie
wobec treści ogłoszenia o zamówieniu, a jeżeli postępowanie jest prowadzone w
trybie przetargu nieograniczonego, także wobec postanowień specyfikacji
istotnych warunków zamówienia, wnosi się w terminie: 
1) 10 dni od
dnia publikacji ogłoszenia w Dzienniku Urzędowym Unii Europejskiej lub
zamieszczenia specyfikacji istotnych warunków zamówienia na stronie
internetowej – jeżeli wartość zamówienia jest równa lub przekracza kwoty
określone w przepisach wydanych na podstawie art. 11 ust. 8; 
2) 5 dni od
dnia zamieszczenia ogłoszenia w Biuletynie Zamówień Publicznych lub
specyfikacji istotnych warunków zamówienia na stronie internetowej – jeżeli
wartość zamówienia jest mniejsza niż kwoty określone w przepisach wydanych na
podstawie art. 11 ust. 8. 
3. Odwołanie
wobec czynności innych niż określone w ust. 1 i 2 wnosi się:
1) w przypadku
zamówień, których wartość jest równa lub przekracza kwoty określone
w przepisach wydanych na podstawie art. 11 ust. 8 – w terminie 10 dni od
dnia, w którym powzięto lub przy zachowaniu należytej staranności można było
powziąć wiadomość o okolicznościach stanowiących podstawę jego wniesienia;
2) w przypadku
zamówień, których wartość jest mniejsza niż kwoty określone w przepisach
wydanych na podstawie art. 11 ust. 8 – w terminie 5 dni od dnia, w którym powzięto
lub przy zachowaniu należytej staranności można było powziąć wiadomość o okolicznościach
stanowiących podstawę jego wniesienia.
4. Jeżeli
zamawiający nie opublikował ogłoszenia o zamiarze zawarcia umowy lub mimo
takiego obowiązku nie przesłał wykonawcy zawiadomienia o wyborze oferty
najkorzystniejszej lub nie zaprosił wykonawcy do złożenia oferty w ramach dynamicznego
systemu zakupów lub umowy ramowej, odwołanie wnosi się nie później niż w
terminie:
1) 15 dni od
dnia zamieszczenia w Biuletynie Zamówień Publicznych albo 30 dni od dnia
publikacji w Dzienniku Urzędowym Unii Europejskiej ogłoszenia o udzieleniu zamówienia,
a w przypadku udzielenia zamówienia w trybie negocjacji bez ogłoszenia,
zamówienia z wolnej ręki albo zapytania o cenę – ogłoszenia o udzieleniu
zamówienia z uzasadnieniem;
2) 6 miesięcy
od dnia zawarcia umowy, jeżeli zamawiający:
a) nie
opublikował w Dzienniku Urzędowym Unii Europejskiej ogłoszenia o udzieleniu
zamówienia; albo
b) opublikował w
Dzienniku Urzędowym Unii Europejskiej ogłoszenie o udzieleniu zamówienia, które
nie zawiera uzasadnienia udzielenia zamówienia w trybie negocjacji bez
ogłoszenia albo zamówienia z wolnej ręki;
3) 1 miesiąca
od dnia zawarcia umowy, jeżeli zamawiający:
a) nie zamieścił
w Biuletynie Zamówień Publicznych ogłoszenia o udzieleniu zamówienia; albo
b) zamieścił w
Biuletynie Zamówień Publicznych ogłoszenie o udzieleniu zamówienia, które nie
zawiera uzasadnienia udzielenia zamówienia w trybie negocjacji bez ogłoszenia,
zamówienia z wolnej ręki albo zapytania o cenę. 
5. W przypadku
wniesienia odwołania wobec treści ogłoszenia o zamówieniu lub postanowień
specyfikacji istotnych warunków zamówienia zamawiający może przedłużyć termin
składania ofert lub termin składania wniosków.
6. W przypadku
wniesienia odwołania po upływie terminu składania ofert bieg terminu związania
ofertą ulega zawieszeniu do czasu ogłoszenia przez Izbę orzeczenia.
Art. 183. 1. W przypadku wniesienia odwołania zamawiający nie może zawrzeć
umowy do czasu ogłoszenia przez Izbę wyroku lub postanowienia kończącego
postępowanie odwoławcze, zwanych dalej „orzeczeniem”.
2. Zamawiający
może złożyć do Izby wniosek o uchy­lenie zakazu zawarcia umowy, o którym mowa w
ust. 1. Izba może uchylić zakaz zawarcia umowy, jeżeli niezawarcie umowy
mogłoby spowodować negatywne skutki dla interesu publicznego przewyższające
korzyści związane z koniecznością ochrony wszystkich interesów, w odniesieniu
do których zachodzi prawdopodobieństwo doznania uszczerbku w wyniku czynności
podjętych przez zama­wiającego w postępowaniu o udzielenie zamówienia.
3. Rozpoznania
wniosku, o którym mowa w ust. 2, dokonuje skład orzekający Izby wyznaczony do
rozpoznania odwołania. Przepisy art. 188 ust. 3-7 stosuje się.
4. W sprawie
wniosku, o którym mowa w ust. 2, Izba rozstrzyga na posiedzeniu niejawnym, w
formie postanowienia, nie później niż w terminie 5 dni od dnia jego złożenia.
Na postanowienie Izby nie przysługuje skarga.
5. Izba
umarza, w formie postanowienia, postępowanie wszczęte na skutek złożenia
wniosku, o którym mowa w ust. 2, jeżeli jego rozpoznanie stało się bezprzedmiotowe,
w szczególności z powodu:
1) ogłoszenia
przez Izbę orzeczenia przed rozpoznaniem wniosku;
2) cofnięcia
wniosku.
6. Wniosek, o
którym mowa w ust. 2, zamawiający może złożyć pisemnie, faksem lub drogą
elektroniczną.
Art. 184.
Zamawiający, nie później niż na 7 dni przed upływem ważności wadium, wzywa wykonawców,
pod rygorem wykluczenia z postępowania, do przedłużenia ważności wadium albo
wniesienia nowego wadium na okres niezbędny do zabezpieczenia postępowania do
zawarcia umowy. Jeżeli odwołanie wniesiono po wyborze oferty najkorzystniejszej,
wezwanie kieruje się jedynie do wykonawcy, którego ofertę wybrano jako najkorzystniejszą.
Art.
185. 1. Zamawiający przesyła niezwłocznie, nie później niż w terminie 2
dni od dnia otrzymania, kopię odwołania innym wykonawcom uczestniczącym w
postępowaniu o udzielenie zamówienia, a jeżeli odwołanie dotyczy treści ogłoszenia
o zamówieniu lub postanowień specyfikacji istotnych warunków zamówienia,
zamieszcza ją również na stronie internetowej, na której jest zamieszczone
ogłoszenie o zamówieniu lub jest udostępniana specyfikacja, wzywając wykonawców
do przystąpienia do postępowania odwoławczego. 
2. Wykonawca
może zgłosić przystąpienie do postępowania odwoławczego w terminie 3 dni od
dnia otrzymania kopii odwołania, wskazując stronę, do której przystępuje, i
interes w uzyskaniu rozstrzygnięcia na korzyść strony, do której przystępuje.
Zgłoszenie przystąpienia doręcza się Prezesowi Izby w formie pisemnej albo elektronicznej
opatrzonej bezpiecznym podpisem elektronicznym weryfikowanym za pomocą ważnego
kwalifikowanego certyfikatu, a jego kopię przesyła się zamawiającemu oraz
wykonawcy wnoszącemu odwołanie.
3. Wykonawcy,
którzy przystąpili do postępowania odwoławczego, stają się uczestnikami
postępowania odwoławczego, jeżeli mają interes w tym, aby odwołanie zostało
rozstrzygnięte na korzyść jednej ze stron. 
4. Zamawiający
lub odwołujący może zgłosić opozycję przeciw przystąpieniu innego wykonawcy nie
później niż do czasu otwarcia rozprawy. Izba uwzględnia opozycję, jeżeli zgłaszający
opozycję uprawdopodobni, że wykonawca nie ma interesu w uzyskaniu rozstrzygnięcia
na korzyść strony, do której przystąpił; w przeciwnym razie Izba oddala
opozycję. Postanowienie o uwzględnieniu albo oddaleniu opozycji Izba może wydać
na posiedzeniu niejawnym. Na postanowienie o uwzględnieniu albo oddaleniu
opozycji nie przysługuje skarga.
5. Czynności
uczestnika postępowania odwoławczego nie mogą pozostawać w sprzeczności
z czynnościami i oświadczeniami strony, do której przystąpił, z zastrzeżeniem
zgłoszenia sprzeciwu, o którym mowa w art. 186 ust. 3, przez uczestnika, który
przystąpił do postępowania po stronie zamawiającego.
6. Odwołujący
oraz wykonawca wezwany zgodnie z ust. 1 nie mogą następnie korzystać ze środków
ochrony prawnej wobec czynności zamawiającego wykonanych zgodnie z wyrokiem
Izby lub sądu albo na podstawie art. 186 ust. 2 i 3. 
7. Do
postępowania odwoławczego stosuje się odpowiednio przepisy ustawy z dnia
17 listopada 1964 r. – Kodeks postępowania cywilnego o sądzie polubownym
(arbitrażowym), jeżeli ustawa nie stanowi inaczej.
Art. 186. 1.
Zamawiający może wnieść odpowiedź na odwołanie. Odpowiedź na odwołanie wnosi
się na piśmie lub ustnie do protokołu.
2. W przypadku
uwzględnienia przez zamawiającego w całości zarzutów przedstawionych
w odwołaniu Izba może umorzyć postępowanie na posiedzeniu niejawnym bez
obecności stron oraz uczestników postępowania odwoławczego, którzy przystąpili
do postępowania po stronie wykonawcy, pod warunkiem że w postępowaniu odwoławczym
po stronie zamawiającego nie przystąpił w terminie żaden wykonawca. W takim
przypadku zamawiający wykonuje, powtarza lub unieważnia czynności w
postępowaniu o udzielenie zamówienia zgodnie z żądaniem zawartym w odwołaniu.

3. Jeżeli
uczestnik postępowania odwoławczego, który przystąpił do postępowania po
stronie zamawiającego, nie wniesie sprzeciwu co do uwzględnienia w całości zarzutów
przedstawionych w odwołaniu przez zamawiającego, Izba umarza postępowanie, a
zamawiający wykonuje, powtarza lub unieważnia czynności w postępowaniu o udzielenie
zamówienia zgodnie z żądaniem zawartym w odwołaniu. 
4. Jeżeli
uczestnik postępowania odwoławczego, który przystąpił do postępowania po
stronie zamawiającego, wniesie sprzeciw wobec uwzględnienia w całości zarzutów
przedstawionych w odwołaniu, Izba rozpoznaje odwołanie. 
5. Sprzeciw
wnosi się na piśmie lub ustnie do protokołu.
6. Koszty
postępowania odwoławczego:
1) w
okolicznościach, o których mowa w ust. 2, znosi się wzajemnie;
2) w
okolicznościach, o których mowa w ust. 3:
a)   ponosi
zamawiający, jeżeli uwzględnił w całości zarzuty przedstawione w odwołaniu
po otwarciu rozprawy,
b)   znosi się
wzajemnie, jeżeli zamawiający uwzględnił w całości zarzuty przedstawione w
odwołaniu przed otwarciem rozprawy;
3) w
okolicznościach, o których mowa w ust. 4, ponosi:
a)   odwołujący,
jeżeli odwołanie zostało oddalone przez Izbę,
b)   wnoszący
sprzeciw, jeżeli odwołanie zostało uwzględnione przez Izbę.
Art. 187. 1.
Odwołanie podlega rozpoznaniu, jeżeli:
1) nie zawiera
braków formalnych;
2) uiszczono
wpis. 
2. Wpis
uiszcza się najpóźniej do dnia upływu terminu do wniesienia odwołania, a dowód
jego uiszczenia dołącza się do odwołania.
3. Jeżeli
odwołanie nie może otrzymać prawidłowego biegu wskutek niezachowania warunków
formalnych, w szczególności, o których mowa w art. 180 ust. 3, niezłożenia
pełnomocnictwa lub nieuiszczenia wpisu, Prezes Izby wzywa odwołującego pod
rygorem zwrócenia odwołania do poprawienia lub uzupełnienia odwołania lub
złożenia dowodu uiszczenia wpisu w terminie 3 dni od dnia doręczenia wezwania.
Mylne oznaczenie odwołania lub inne oczywiste niedokładności nie stanowią przeszkody
do nadania mu biegu i rozpoznania przez Izbę. 
4. Prezes Izby
poucza w wezwaniu, o którym mowa w ust. 3 zdanie pierwsze, że w przypadku
niepoprawienia, nieuzupełnienia lub niedołączenia dowodu uiszczenia wpisu w
terminie 3 dni odwołanie zostanie zwrócone.
5. W przypadku
doręczenia odwołującemu wezwania, o którym mowa w ust. 3 zdanie pierwsze,
wcześniej niż na 3 dni przed upływem terminu do wniesienia odwołania,
odwołujący może uzupełnić dowód uiszczenia wpisu najpóźniej do upływu terminu
do wniesienia odwołania.
6. W przypadku
nieuiszczenia wpisu w terminie, o którym mowa w ust. 2, oraz po bezskutecznym
upływie terminu, o którym mowa w ust. 3 i 5, Prezes Izby zwraca odwołanie w
formie postanowienia. Odwołanie zwrócone nie wywołuje żadnych skutków, jakie
ustawa wiąże z wniesieniem odwołania do Prezesa Izby. O zwrocie odwołania Prezes
Izby informuje zamawiającego, przesyłając odpis postanowienia.
7. Jeżeli
niezachowanie warunków formalnych lub niezłożenie pełnomocnictwa zostanie
stwierdzone przez skład orzekający Izby, przepisy ust. 1 – 6 stosuje się, z tym
że kompetencje Prezesa Izby przysługują składowi orzekającemu Izby.
8. Odwołujący
może cofnąć odwołanie do czasu zamknięcia rozprawy; w takim przypadku Izba
umarza postępowanie odwoławcze. Jeżeli cofnięcie nastąpiło przed otwarciem
rozprawy, odwołującemu zwraca się 90 % wpisu.
Art. 188. 1.
Odwołanie rozpoznaje Izba w składzie jednoosobowym. Prezes Izby może zarządzić
rozpoznanie sprawy w składzie trzyosobowym, jeżeli uzna to za wskazane ze
względu na szczególną zawiłość lub precedensowy charakter sprawy. W takim
przypadku Prezes Izby wskazuje przewodniczącego składu orzekającego Izby
spośród wyznaczonych członków.
2. Skład
orzekający Izby, zwany dalej „składem orzekającym”, jest wyznaczany przez
Prezesa Izby według kolejności wpływu odwołań z alfabetycznej listy członków
Izby, jawnej dla stron postępowania odwoławczego. Odstępstwo od tej kolejności
jest dopuszczalne tylko z powodu choroby członka Izby lub z innej ważnej przyczyny,
co należy zaznaczyć w zarządzeniu o wyznaczeniu posiedzenia składu orzekającego.
3. Zmiana
wyznaczonego składu orzekającego może nastąpić jedynie z przyczyn, o których
mowa w ust. 2 zdanie drugie.
4. Członek
składu orzekającego zawiadamia pisemnie Prezesa Izby o okolicznościach,
o których mowa w ust. 2 zdanie drugie.
5. Członek
składu orzekającego lub strona zawiadamia pisemnie Prezesa Izby
o okolicznościach uzasadniających wyłączenie wyznaczonego członka, w szczególności
gdy zachodzą okoliczności faktyczne lub prawne, które mogą budzić uzasadnione
wątpliwości co do jego bezstronności. O wyłączeniu członka Izby albo odmowie
jego wyłączenia rozstrzyga Prezes Izby w drodze postanowienia, na które nie przysługuje
zażalenie. 
6. Jeżeli
okoliczności, o których mowa w ust. 5, dotyczą Prezesa Izby, o jego wyłączeniu
albo odmowie wyłączenia rozstrzyga Prezes Rady Ministrów.
7. W
przypadkach, o których mowa w ust. 5 i 6, Prezes Izby wyznacza do składu
orzekającego innego członka Izby według kolejności z alfabetycznej listy
członków Izby.
Art. 189. 1. Izba
rozpoznaje odwołanie w terminie 15 dni od dnia jego doręczenia Prezesowi
Izby. Prezes Izby może zarządzić łączne rozpoznanie odwołań przez Izbę, jeżeli
zostały one złożone w tym samym postępowaniu o udzielenie zamówienia lub dotyczą
takich samych czynności zamawiającego.
2. Izba
odrzuca odwołanie, jeżeli stwierdzi, że:
1) w sprawie
nie mają zastosowania przepisy ustawy;
2) odwołanie
zostało wniesione przez podmiot nieuprawniony;
3) odwołanie
zostało wniesione po upływie terminu określonego w ustawie;
4) odwołujący
powołuje się wyłącznie na te same okoliczności, które były przedmiotem
rozstrzygnięcia przez Izbę w sprawie innego odwołania dotyczącego tego samego postępowania
wniesionego przez tego samego odwołującego się;
5) odwołanie
dotyczy czynności, którą zamawiający wykonał zgodnie z treścią wyroku Izby lub
sądu lub, w przypadku uwzględnienia zarzutów w odwołaniu, którą wykonał zgodnie
z żądaniem zawartym w odwołaniu;
6) w
postępowaniu o wartości zamówienia mniejszej niż kwoty określone w przepisach wydanych
na podstawie art. 11 ust. 8, odwołanie dotyczy innych czynności niż określone w
art. 180 ust. 2;
7) odwołujący
nie przesłał zamawiającemu kopii odwołania, zgodnie z art. 180 ust. 5.
3. Izba może
odrzucić odwołanie na posiedzeniu niejawnym. Izba,  jeżeli uzna to za
konieczne, może dopuścić do udziału w posiedzeniu strony, świadków lub biegłych.
4. W
przypadku stwierdzenia, że nie zachodzą podstawy do odrzucenia odwołania, Izba
kieruje sprawę na rozprawę.
5. Izba
rozpoznaje odwołanie na jawnej rozprawie.
6. Izba na
wniosek strony lub z urzędu wyłącza jawność rozprawy w całości lub w części,
jeżeli przy rozpoznawaniu odwołania może być ujawniona informacja stanowiąca
tajemnicę ustawowo chronioną. Rozprawa odbywa się wówczas wyłącznie z udziałem
stron lub ich pełnomocników.
Art.
190. 1. Strony i uczestnicy postępowania odwoławczego są obowiązani
wskazywać dowody dla stwierdzenia faktów, z których wywodzą skutki prawne.
Dowody na poparcie swoich twierdzeń lub odparcie twierdzeń strony przeciwnej
strony i uczestnicy postępowania odwoławczego mogą przedstawiać aż do
zamknięcia rozprawy.
2.  Izba może
dopuścić dowód niewskazany przez stronę.
3.  Dowodami
są w szczególności dokumenty, zeznania świadków, opinie biegłych oraz
przesłuchanie stron.
4.  Izba może
powołać biegłego spośród osób wpisanych na listę biegłych sądowych prowadzoną
przez prezesa właściwego sądu okręgowego, jeżeli ustalenie stanu faktycznego
sprawy wymaga wiadomości specjalnych. Biegłemu przysługuje wynagrodzenie w
wysokości ustalonej zgodnie z przepisami o należnościach świadków, biegłych
i stron w postępowaniu sądowym.
5.  Fakty
powszechnie znane oraz fakty znane z urzędu nie wymagają dowodu. Nie
wymagają też dowodu fakty przyznane w toku postępowania przez stronę przeciwną,
jeżeli Izba uzna, że przyznanie nie budzi wątpliwości co do zgodności z rzeczywistym
stanem rzeczy.
6.  Izba
odmawia przeprowadzenia wnioskowanych dowodów, jeżeli fakty będące ich
przedmiotem zostały już stwierdzone innymi dowodami lub gdy zostały powołane
jedynie dla zwłoki.
7.  Izba
ocenia wiarygodność i moc dowodów według własnego przekonania, na podstawie
wszechstronnego rozważenia zebranego materiału.
8.  W
przypadku zawarcia umowy Izba może przeprowadzić postępowanie wyjaśniające
w celu ustalenia przesłanek unieważnienia umowy, nałożenia kary finansowej
albo skrócenia okresu obowiązywania umowy.
Art.
191. 1. Przewodniczący składu orzekającego zamyka rozprawę po przeprowadzeniu
dowodów i udzieleniu głosu stronom, a także jeżeli Izba uzna, że sprawa została
dostatecznie wyjaśniona.
2. Wydając
wyrok, Izba bierze za podstawę stan rzeczy ustalony w toku postępowania.
3. Izba
otwiera na nowo zamkniętą rozprawę, jeżeli po jej zamknięciu ujawniono okoliczności
istotne dla rozstrzygnięcia odwołania.
4. Wyrok może
być wydany jedynie przez skład orzekający, przed którym toczyło się
postępowanie odwoławcze.
Art. 192. 1. O
oddaleniu odwołania lub jego uwzględnieniu Izba orzeka w wyroku.
W pozostałych przypadkach Izba wydaje postanowienie.
2. Izba
uwzględnia odwołanie, jeżeli stwierdzi naruszenie przepisów ustawy, które miało
wpływ lub może mieć istotny wpływ na wynik postępowania o udzielenie zamówienia.
3.
Uwzględniając odwołanie, Izba może:
1) jeżeli
umowa w sprawie zamówienia publicznego nie została zawarta – nakazać wykonanie
lub powtórzenie czynności zamawiającego lub nakazać unieważnienie czynności
zamawiającego; albo
2) jeżeli
umowa w sprawie zamówienia publicznego została zawarta oraz zachodzi jedna z
przesłanek, o których mowa w art. 146 ust. 1:
a) unieważnić
umowę; albo
b)   unieważnić
umowę w zakresie zobowiązań niewykonanych i nałożyć karę finansową w
uzasadnionych przypadkach, w szczególności gdy nie jest możliwy zwrot świadczeń
spełnionych na podstawie umowy podlegającej unieważnieniu; albo
c) nałożyć karę
finansową albo orzec o skróceniu okresu obowiązywania umowy w przypadku
stwierdzenia, że utrzymanie umowy w mocy leży w ważnym interesie publicznym; albo
3) jeżeli
umowa w sprawie zamówienia publicznego została zawarta w okolicznościach
dopuszczonych w ustawie – stwierdzić naruszenie przepisów ustawy.
4. Izba,
orzekając na podstawie ust. 3 pkt 2, uwzględnia wszystkie istotne okoliczności,
w tym powagę naruszenia, zachowanie zamawiającego oraz konsekwencje unieważnienia
umowy. 
5. Ważnego
interesu publicznego w rozumieniu ust. 3 pkt 2 lit. c nie stanowi interes
gospodarczy związany bezpośrednio z zamówieniem, obejmujący w szczególności
konsekwencje poniesienia kosztów wynikających z: opóźnienia w wykonaniu zamówienia,
wszczęcia nowego postępowania o udzielenie zamówienia publicznego, udzielenia
zamówienia innemu wykonawcy oraz zobowiązań prawnych związanych z unieważnieniem
umowy. Interes gospodarczy w utrzymaniu ważności umowy może być uznany za ważny
interes publiczny wyłącznie w przypadku, gdy unieważnienie umowy spowoduje niewspółmierne
konsekwencje.
6. Izba nie
może nakazać zawarcia umowy.
7. Izba nie
może orzekać co do zarzutów, które nie były zawarte w odwołaniu.
8. W
przypadku, o którym mowa w art. 189 ust. 1 zdanie drugie, Izba może wydać
łączne orzeczenie w sprawach złożonych odwołań.
9. W wyroku
oraz w postanowieniu kończącym postępowanie odwoławcze Izba rozstrzyga
o kosztach postępowania odwoławczego.
10. Strony
ponoszą koszty postępowania odwoławczego stosownie do jego wyniku,
z zastrzeżeniem art. 186 ust. 6.
Art. 193. Kary
finansowe, o których mowa w art. 192 ust. 3 pkt 2 lit. b i c, nakłada się na
zamawiającego w wysokości do 10 % wartości wynagrodzenia wykonawcy przewidzianego
w zawartej umowie, biorąc pod uwagę rodzaj i zakres naruszenia oraz wartość
wynagrodzenia wykonawcy przewidzianego w zawartej umowie, za które kara jest
orzekana.
Art. 194. Izba,
stwierdzając naruszenie przepisu art. 94 ust. 1 i 2 albo art. 183 ust. 1, które
nie było połączone z naruszeniem innego przepisu ustawy, nakłada na zamawiającego
karę finansową w wysokości do 5 % wartości wynagrodzenia wykonawcy
przewidzianego w zawartej umowie, biorąc pod uwagę wszystkie istotne
okoliczności dotyczące udzielenia zamówienia. 
Art. 195. 1.
Karę finansową uiszcza się w terminie 30 dni od dnia uprawomocnienia się orzeczenia
Izby lub sądu o nałożeniu kary finansowej, na rachunek bankowy Urzędu Zamówień
Publicznych. 
2. Prezes Izby
lub odpowiednio prezes sądu rozpatrującego skargę na orzeczenie Izby przesyła
niezwłocznie Prezesowi Urzędu odpis prawomocnego orzeczenia dotyczącego nałożenia
kary finansowej, w przypadku orzeczenia sądu – wraz z kopią zaskarżonego
orzeczenia Izby. Prezes Urzędu jest wierzycielem w rozumieniu przepisów ustawy
o postępowaniu egzekucyjnym w administracji.
3. Orzeczenie
Izby, wydane na podstawie art. 192 ust. 3 pkt 2 lit. b lub c, staje się
prawomocne odpowiednio z dniem upływu terminu do wniesienia skargi lub z dniem
wydania przez sąd w wyniku rozpatrzenia skargi na orzeczenie Izby wyroku oddalającego
skargę. 
4. Orzeczenie
sądu rozpatrującego skargę na orzeczenie Izby o nałożeniu kary finansowej jest
prawomocne z dniem jego wydania.
5. W razie
upływu terminu, o którym mowa w ust. 1, kara finansowa podlega ściągnięciu
w trybie przepisów o postępowaniu egzekucyjnym w administracji.
6. W przypadku
nieterminowego uiszczenia kary finansowej odsetek nie pobiera się.
7. Wpływy z
tytułu kar finansowych stanowią dochód budżetu państwa.
Art. 196. 1.
Izba ogłasza orzeczenie po zamknięciu rozprawy na posiedzeniu jawnym oraz
podaje ustnie motywy rozstrzygnięcia. Nieobecność stron nie wstrzymuje ogłoszenia
orzeczenia.
2. W sprawie
zawiłej Izba może odroczyć ogłoszenie orzeczenia na czas nie dłuższy niż 5 dni.
W postanowieniu o odroczeniu ogłoszenia orzeczenia Izba wyznacza termin
jego ogłoszenia. Jeżeli ogłoszenie było odroczone, może go dokonać przewodniczący
składu orzekającego albo wyznaczony przez Prezesa Izby członek składu orzekającego.
3. Izba z
urzędu sporządza uzasadnienie orzeczenia.
4.
Uzasadnienie wyroku zawiera wskazanie podstawy faktycznej rozstrzygnięcia, w
tym ustalenie faktów, które Izba uznała za udowodnione, dowodów, na których się
oparła, i przyczyn, dla których innym dowodom odmówiła wiarygodności i mocy dowodowej,
oraz wskazanie podstawy prawnej wyroku z przytoczeniem przepisów prawa.
5. Odpisy
orzeczenia wraz z uzasadnieniem wysyła się w terminie 3 dni od dnia ogłoszenia
orzeczenia, a jeżeli nie było ogłoszenia w terminie 3 dni od dnia wydania
postanowienia, stronom oraz uczestnikom postępowania odwoławczego lub ich
pełnomocnikom. 
6. Izba może
sprostować, w drodze postanowienia, błędy pisarskie albo rachunkowe lub inne
oczywiste omyłki popełnione w orzeczeniu. W takim przypadku przewodniczący
składu orzekającego umieszcza na oryginale orzeczenia wzmiankę o jego
sprostowaniu. Prezes Izby doręcza niezwłocznie stronom oraz uczestnikom postępowania
odwoławczego lub ich pełnomocnikom odpisy sprostowanego orzeczenia wraz
z odpisem postanowienia o sprostowaniu.
Art. 197. 1.
Orzeczenie Izby, po stwierdzeniu przez sąd jego wykonalności, ma moc prawną na
równi z wyrokiem sądu. Przepis art. 781 § 2 ustawy z dnia 17 listopada
1964 r. – Kodeks postępowania cywilnego stosuje się odpowiednio.
2. O
stwierdzeniu wykonalności orzeczenia Izby sąd orzeka na wniosek strony. Strona
jest obowiązana załączyć do wniosku oryginał lub poświadczony przez Prezesa
Izby odpis orzeczenia Izby.
3. Sąd
stwierdza wykonalność orzeczenia Izby nadającego się do wykonania w drodze
egzekucji, nadając orzeczeniu klauzulę wykonalności.
Art. 198.
Prezes Rady Ministrów określi, w drodze rozporządzenia:
1) regulamin
postępowania przy rozpoznawaniu odwołań, określający w szczególności wymagania
formalne odwołania, sposób wnoszenia odwołania w formie elektronicznej,
postępowanie z wniesionym odwołaniem, przygotowanie rozprawy, mając na
względzie potrzebę zapewnienia sprawnej organizacji rozprawy, szybkiego
przebiegu postępowania odwoławczego oraz jawności rozprawy;
2) wysokość i
sposób pobierania wpisu od odwołania oraz rodzaje kosztów w postępowaniu
odwoławczym i sposób ich rozliczania, mając na względzie zróżnicowaną wysokość
wpisu, zależną od wartości i rodzaju zamówienia, a także zasadność zwrotu
stronie kosztów koniecznych do celowego dochodzenia praw lub do celowej obrony.
 
Rozdział
3
Skarga
do sądu
 
Art. 198a. 1.
Na orzeczenie Izby stronom oraz uczestnikom postępowania odwoławczego przysługuje
skarga do sądu.
2. W
postępowaniu toczącym się wskutek wniesienia skargi stosuje się odpowiednio
przepisy ustawy z dnia 17 listopada 1964 r. – Kodeks postępowania cywilnego o
apelacji, jeżeli przepisy niniejszego rozdziału nie stanowią inaczej.
Art. 198b.
1. Skargę wnosi się do sądu okręgowego właściwego dla siedziby albo miejsca zamieszkania
zamawiającego.
2. Skargę
wnosi się za pośrednictwem Prezesa Izby w terminie 7 dni od dnia doręczenia orzeczenia
Izby, przesyłając jednocześnie jej odpis przeciwnikowi skargi. Złożenie skargi
w placówce pocztowej operatora publicznego jest równoznaczne z jej wniesieniem.

3. Prezes Izby
przekazuje skargę wraz z aktami postępo­wania odwoławczego właściwemu sądowi w
terminie 7 dni od dnia jej otrzy­mania.
4. W terminie
21 dni od dnia wydania orzeczenia skargę może wnieść także Prezes Urzędu.
Prezes Urzędu może także przystąpić do toczącego się postępowania. Do czynności
podejmowanych przez Prezesa Urzędu stosuje się odpowiednio przepisy ustawy z
dnia 17 listopada 1964 r. – Kodeks postępowania cywilnego o prokuratorze.
Art. 198c.          Skarga
powinna czynić zadość wymaganiom przewidzianym dla pisma procesowego oraz
zawierać oznaczenie zaskarżonego orzeczenia, przytoczenie zarzutów, zwięzłe ich
uzasadnienie, wskazanie dowodów, a także wniosek o uchylenie orzeczenia lub o
zmianę orzeczenia w całości lub w części.
Art. 198d. W
postępowaniu toczącym się na skutek wniesienia skargi nie można rozszerzyć żądania
odwołania ani występować z nowymi żądaniami.
Art. 198e. 1. Sąd
na posiedzeniu niejawnym odrzuca skargę wniesioną po upływie terminu lub
niedopuszczalną z innych przyczyn, jak również skargę, której braków strona nie
uzupełniła w terminie.
2. Jeżeli
strona nie dokonała w terminie czynności procesowej nie ze swojej winy, sąd na
jej wniosek przywraca termin. Postanowienie w tej sprawie może być wydane na
posiedzeniu niejawnym.
3. Pismo
z wnioskiem o przywrócenie terminu wnosi się do sądu w terminie 7 dni od dnia
ustania przyczyny uchybienia terminowi.
Art. 198f. 1. Sąd rozpoznaje sprawę niezwłocznie, nie później jednak niż w terminie 1 miesiąca od
dnia wpływu skargi do sądu.
2. Sąd
oddala skargę wyrokiem, jeżeli jest ona bezzasadna. W przypadku uwzględnienia
skargi sąd zmienia zaskarżone orzeczenie i orzeka wyrokiem co do istoty
sprawy, a w pozostałych sprawach wydaje posta­nowienie. Przepisy art. 192 – 195
stosuje się odpowiednio. Przepisu art. 386 § 4 ustawy z dnia 17 listopada 1964
r. – Kodeks postępowania cywilnego nie stosuje się.  
3. Jeżeli
odwołanie zostaje odrzucone albo za­chodzi podstawa do umorzenia postępo­wania,
sąd uchyla wyrok lub zmienia postano­wienie oraz odrzuca odwołanie lub umarza
postępo­wanie.
4. Sąd nie
może orzekać co do zarzutów, które nie były przedmiotem odwołania.
5. Strony
ponoszą koszty postępowania stosownie do jego wyniku; określając wysokość
kosztów w treści orzeczenia, sąd uwzględnia także koszty poniesione przez
strony w związku z rozpoznaniem odwołania.
Art. 198g. 1.
Od wyroku sądu lub postanowienia kończącego postępowanie w sprawie nie przysługuje
skarga kasacyjna. Przepisu nie stosuje się do Prezesa Urzędu.
2. Do
czynności podejmowanych przez Prezesa Urzędu stosuje się odpowiednio przepisy o
Prokuratorze Generalnym, określone w części I w księdze I w tytule VI w dziale
Va ustawy z dnia 17 listopada 1964 r. – Kodeks postępowania cywilnego.”;
41) art. 199
otrzymuje brzmienie:
 „Art. 199.
Przepisów niniejszego działu nie stosuje się do zamawiających, o których mowa w
art. 3 ust. 1 pkt 1, 2 i 5.”;
42) w art. 200 w
ust. 1:
 a) w pkt 1 lit. a
otrzymuje brzmienie:
„a) z naruszeniem
przepisów ustawy określających przesłanki stosowania trybów udzielania
zamówienia: negocjacji bez ogłoszenia, z wolnej ręki lub zapytania
o cenę,”,
b) uchyla się pkt
2 i 3;
43) w art. 202
dodaje się ust. 1a w brzmieniu:
 „1a. Prezes
Urzędu nie nakłada kary pieniężnej, jeżeli w związku z naruszeniem przepisu
ustawy Izba lub sąd nałożyli karę finansową.”.
 
Art. 2.
W ustawie z dnia
17 grudnia 2004 r. o odpowiedzialności za naruszenie dyscypliny finansów
publicznych (Dz. U. z 2005 r. Nr 14, poz. 114, z późn. zm.[4]))
w art. 17: 
1) w ust. 1 w pkt
2 lit. a otrzymuje brzmienie:
„a) przesłanek
stosowania trybów udzielenia zamówienia publicznego: negocjacji bez ogłoszenia,
z wolnej ręki lub zapytania o cenę,”;
2) w ust. 2 pkt 4
otrzymuje brzmienie:
„4) przed
ogłoszeniem orzeczenia przez Krajową Izbę Odwoławczą, z naruszeniem przepisów o
zamówieniach publicznych.”.
 
Art. 3.
W ustawie z dnia
9 stycznia 2009 r. o koncesji na roboty budowlane lub usługi (Dz. U. Nr
19, poz. 101 i Nr 157, poz. 1241) wprowadza się następujące zmiany:
1) w art. 27 ust.
1 otrzymuje brzmienie:
„1.
Zainteresowanemu podmiotowi, który ma lub miał interes w zawarciu umowy
koncesji i który poniósł lub może ponieść szkodę w wyniku czynności podjętych
przez koncesjodawcę z naruszeniem przepisów ustawy, przysługuje prawo do
wniesienia skargi do sądu administracyjnego.”;
2) art. 30
otrzymuje brzmienie:
„Art. 30. 1.
Sąd nie może orzekać co do zarzutów i wniosków, które nie były zawarte
w skardze.
2. Sąd,
uwzględniając skargę, może uchylić czynności podjęte przez koncesjodawcę,
jeżeli stwierdzi naruszenie przepisów ustawy, które miało wpływ na wynik postępowania
o zawarcie umowy koncesji.
3. Sąd,
uwzględniając skargę, unieważnia umowę, jeżeli została zawarta z naruszeniem
terminu określonego w art. 21 ust. 1 albo w okresie wstrzymania prawa do
zawarcia umowy, o którym mowa w art. 29 ust. 1, oraz jeżeli uniemożliwiło to sądowi
administracyjnemu uwzględnienie skargi przed zawarciem umowy. 
4. W
uzasadnionych przypadkach, w szczególności gdy nie jest możliwy zwrot świadczeń
uzyskanych na podstawie umowy podlegającej unieważnieniu, sąd może utrzymać w
mocy postanowienia umowy zawartej w okolicznościach,  o których mowa w ust. 3,
w zakresie spełnionych świadczeń. W
takim przypadku sąd nakłada karę finansową.
5. Sąd nie
orzeka unieważnienia umowy zawartej w okolicznościach wskazanych w ust. 3
w przypadku stwierdzenia, że utrzymanie umowy w mocy leży w ważnym interesie
publicznym lub umowa została już w całości wykonana. W takim przypadku sąd
nakłada karę finansową lub orzeka o skróceniu okresu obowiązywania umowy.
6. Ważnego
interesu publicznego w rozumieniu ust. 5 nie stanowi interes gospodarczy
związany bezpośrednio z zawarciem umowy koncesji, obejmujący w szczególności
konsekwencje poniesienia kosztów wynikających z opóźnienia w wykonaniu
przedmiotu koncesji, z wszczęcia nowego postępowania o zawarcie umowy koncesji,
zawarciem umowy koncesji z innym wykonawcą oraz z zobowiązań prawnych związanych
z unieważnieniem umowy. Interes gospodarczy w utrzymaniu ważności umowy
może być uznany za ważny interes publiczny wyłącznie w przypadku, gdy
unieważnienie umowy spowoduje niewspółmierne konsekwencje.
7. W przypadku
zawarcia umowy koncesji w trybie art. 29 ust. 2 sąd, uwzględniając skargę, może
odstąpić od uchylenia czynności koncesjodawcy podjętych w postępowaniu
o zawarcie umowy koncesji w uzasadnionych przypadkach, w których uchylenie
czynności mogłoby wywołać niewspółmierne negatywne skutki dla interesu publicznego.
8.
Unieważnienie umowy odnosi skutek od momentu jej zawarcia.
9. Kary
finansowe, o których mowa w ust. 4 i 5, nakłada się w wysokości do 10 %
szacunkowej wartości koncesji, biorąc pod uwagę rodzaj i zakres naruszenia, za
które kara jest orzekana, oraz okoliczności, w jakich naruszenie zostało
popełnione.”;
3) po art. 30
dodaje się art. 30a – 30c w brzmieniu:
 „Art. 30a.
Sąd, w przypadku stwierdzenia naruszenia przepisu art. 21 ust. 1 albo art. 29
ust. 1, które nie było połączone z naruszeniem innego przepisu ustawy,
nakłada karę finansową w wysokości do 5
% szacunkowej wartości koncesji, biorąc pod uwagę okoliczności, w jakich naruszenie
zostało popełnione.
Art. 30b. 1.
Karę finansową uiszcza się w terminie 30 dni od dnia uprawomocnienia się orzeczenia
sądu o nałożeniu kary finansowej, na rachunek bankowy Urzędu Zamówień
Publicznych. 
2. Prezes sądu
rozpatrującego skargę przesyła niezwłocznie Prezesowi Urzędu Zamówień
Publicznych odpis prawomocnego orzeczenia dotyczącego nałożenia kary
finansowej. Prezes Urzędu Zamówień Publicznych jest wierzycielem w rozumieniu
przepisów ustawy o postępowaniu egzekucyjnym w administracji.
3. Orzeczenie
sądu o nałożeniu kary finansowej jest prawomocne z dniem jego wydania.
4. W razie
upływu terminu, o którym mowa w ust. 1, kara finansowa podlega ściągnięciu
w trybie przepisów o postępowaniu egzekucyjnym w administracji.
5. W przypadku
nieterminowego uiszczenia kary finansowej odsetek nie pobiera się.
6. Wpływy z
tytułu kar finansowych stanowią dochód budżetu państwa.
Art. 30c. 1. W
przypadku odstąpienia od uchylenia czynności koncesjodawcy z przyczyn wskazanych
w art. 30 ust. 7 lub w przypadku naruszenia, za które na zasadach określonych w
art. 30 ust. 4 i 5 nałożono karę finansową albo orzeczono skrócenie okresu
obowiązywania umowy, skarżącemu, który poniósł szkodę w wyniku naruszenia
przepisów ustawy, które miało wpływ na wynik postępowania o zawarcie umowy
koncesji, przysługuje roszczenie o odszkodowanie w zakresie i na zasadach określonych
w ustawie z dnia 23 kwietnia 1964 r. – Kodeks cywilny.
2.
Uprawnienie, o którym mowa w ust. 1, wygasa z upływem 3 miesięcy od dnia
uprawomocnienia się wyroku sądu administracyjnego stwierdzającego naruszenie,
za które nałożono karę finansową albo orzeczono skrócenie okresu obowiązywania
umowy.”.
 
Art. 4.
1. Do postępowań o
udzielenie zamówienia publicznego i konkursów wszczętych przed dniem wejścia w
życie niniejszej ustawy oraz do protestów, odwołań i skarg dotyczących tych
postępowań stosuje się przepisy dotychczasowe.
2. Do postępowań o
zawarcie umów koncesji wszczętych przed dniem wejścia w życie niniejszej ustawy
oraz do skarg dotyczących tych postępowań stosuje się przepisy dotychczasowe.
 
Art. 5.
Do kontroli
udzielania zamówień publicznych wszczętych przed dniem wejścia w życie
niniejszej ustawy stosuje się przepisy dotychczasowe.
 
Art. 6.
1. Do umów w
sprawach zamówień publicznych zawartych przed dniem wejścia w życie
niniejszej ustawy oraz zawartych w następstwie przeprowadzenia postępowań
o udzielenie zamówienia publicznego i konkursów wszczętych przed dniem
wejścia w życie niniejszej ustawy stosuje się przepisy dotychczasowe.
2. Do umów
koncesji zawartych przed dniem wejścia w życie niniejszej ustawy oraz zawartych
w następstwie przeprowadzenia postępowań o zawarcie umowy koncesji wszczętych
przed dniem wejścia w życie niniejszej ustawy stosuje się przepisy dotychczasowe.
 
Art. 7.
Dotychczasowe
przepisy wykonawcze wydane na podstawie art. 193a ustawy, o której mowa w art.
1, zachowują moc do czasu wydania nowych przepisów wykonawczych na podstawie w
art. 198 ustawy, o której mowa w art. 1, w brzmieniu nadanym niniejszą ustawą,
jednak nie dłużej niż przez okres 6 miesięcy od dnia wejścia w życie
niniejszej ustawy.
 
Art. 8.
Ustawa wchodzi w
życie po upływie 30 dni od dnia ogłoszenia.
 
 
                                                                                                                                     MARSZAŁEK
SEJMU
 
 
                                                                                                                                /-/
Bronisław Komorowski
 
 




[1])
 Niniejsza ustawa dokonuje w zakresie swojej regulacji wdrożenia
następujących dyrektyw:
1)
dyrektywy 2007/66/WE Parlamentu Europejskiego i Rady z dnia 11 grudnia 2007 r.
zmieniającej dyrektywy Rady 89/665/EWG i 92/13/EWG w zakresie poprawy
skuteczności procedur odwoławczych w dziedzinie udzielania zamówień
publicznych (Dz. Urz. UE L 335 z 20.12.2007, str. 31), 
2)
dyrektywy 2004/18/WE Parlamentu Europejskiego i Rady z dnia 31 marca 2004 r.
w sprawie koordynacji procedur udzielania zamówień publicznych na roboty
budowlane, dostawy i usługi (Dz. Urz. UE L 134 z 30.04.2004, str. 114; Dz.
Urz. UE Polskie wydanie specjalne, rozdz. 6, t. 7, str. 132, z późn. zm.),
3)
dyrektywy 2004/17/WE Parlamentu Europejskiego i Rady z dnia 31 marca 2004 r.
koordynującej procedury udzielania zamówień przez podmioty działające w
sektorach gospodarki wodnej, energetyki, transportu i usług pocztowych (Dz.
Urz. UE L 134 z 30.04.2004, str. 1; Dz. Urz. UE Polskie wydanie specjalne,
rozdz. 6, t. 7, str. 19, z późn. zm.).
Niniejszą
ustawą zmienia się ustawy: z dnia 17 grudnia 2004 r. o odpowiedzialności za
naruszenie dyscypliny finansów publicznych i z dnia 9 stycznia 2009 r. o
koncesji na roboty budowlane lub usługi.


[2])
Zmiany wymienionej ustawy zostały ogłoszone w Dz. U. z 2008 r. Nr 171,
poz. 1058, Nr 220, poz. 1420 i Nr 227, poz. 1505 oraz z 2009 r. Nr
19, poz. 101, Nr 65, poz. 545, Nr 91, poz. 742 i Nr 157, poz. 1241.


[3])
Zmiany wymienionej ustawy zostały ogłoszone w Dz.U. z 1965 r. Nr 15. poz.
113, z 1974 r. Nr 27, poz. 157 i Nr 39, poz. 231, z 1975
r. Nr 45, poz. 234, z 1982 r. Nr 11, poz. 82 i Nr 30,
poz. 210, z 1983 r. Nr 5, poz. 33, z 1984 r. Nr 45, poz.
241 i 242, z 1985 r. Nr 20, poz. 86, z 1987 r. Nr 21, poz.
123, z 1988 r. Nr 41, poz. 324, z 1989 r. Nr 4, poz. 21 i Nr
33, poz. 175, z 1990 r. Nr 14, poz. 88, Nr 34, poz.
198, Nr 53, poz. 306, Nr 55, poz. 318 i Nr 79, poz.
464, z 1991 r. Nr 7, poz. 24, Nr 22, poz. 92 i Nr
115, poz. 496, z 1993 r. Nr 12, poz. 53, z 1994 r. Nr 105, poz. 509,
z 1995 r. Nr 83, poz. 417, z 1996 r. Nr 24, poz. 110, Nr 43, poz. 189, Nr 73,
poz. 350 i Nr 149, poz. 703, z 1997 r. Nr 43, poz. 270, Nr 54, poz. 348, Nr 75,
poz. 471, Nr 102, poz. 643, Nr 117, poz. 752, Nr 121, poz. 769 i 770, Nr 133,
poz. 882, Nr 139, poz. 934, Nr 140, poz. 940 i Nr 141, poz. 944, z 1998 r. Nr 
106, poz. 668 i Nr 117, poz. 757, z 1999 r. Nr 52, poz. 532, z 2000 r. Nr 22,
poz. 269 i 271, Nr 48, poz. 552 i 554, Nr 55, poz. 665, Nr 73, poz. 852, Nr 94,
poz. 1037, Nr 114, poz. 1191 i poz. 1193 i Nr 122, poz. 1314, 1319 i 1322, z
2001 r. Nr 4, poz. 27, Nr 49, poz. 508, Nr 63, poz. 635, Nr 98, poz. 1069, 1070
i 1071, Nr 123, poz. 1353, Nr 125, poz. 1368 i Nr 138, poz. 1546, z 2002 r. Nr
25, poz. 253, Nr 26, poz. 265, Nr 74, poz. 676, Nr 84, poz. 764, Nr 126, poz.
1069 i 1070, Nr 129, poz. 1102, Nr 153, poz. 1271, , Nr 219, poz. 1849 i Nr
240, poz. 2058, z 2003 r. Nr 41, poz. 360, Nr 42, poz. 363, Nr 60, poz. 535, Nr
109, poz. 1035, Nr 119, poz. 1121, Nr 130, poz. 1188, Nr 139, poz. 1323, Nr
199, poz. 1939 i Nr 228, poz. 2255, z 2004 r. Nr 9, poz. 75, Nr 11, poz. 101,
Nr 68, poz. 623, Nr 91, poz. 871, Nr 93, poz. 891, Nr 121, poz. 1264, Nr 162,
poz. 1691, Nr 169, poz. 1783, Nr 172, poz. 1804, Nr 204, poz. 2091, Nr 210,
poz. 2135, Nr 236, poz. 2356 i Nr 237, poz. 2384, z 2005 r. Nr 13, poz. 98, Nr
22, poz. 185, Nr 86, poz. 732, Nr 122, poz. 1024, Nr 143, poz. 1199, Nr 150,
poz. 1239, Nr 167, poz. 1398, Nr 169, poz. 1413 i 1417, Nr 172, poz. 1438, Nr
178, poz. 1478, Nr 183, poz. 1538, Nr 264, poz. 2205 i Nr 267, poz. 2258, z
2006 r. Nr 12, poz. 66, Nr 66, poz. 466, Nr 104, poz. 708 i 711, Nr 186, poz.
1379, Nr 208, poz. 1537 i 1540, Nr 226, poz. 1656 i Nr 235, poz. 1699, z 2007
r. Nr 7, poz. 58, Nr 47, poz. 319, Nr 50, poz. 331, Nr 99, poz. 662, Nr 106,
poz. 731, Nr 112, poz. 766 i 769, Nr 115, poz. 794, Nr 121, poz. 831, Nr 123,
poz. 849, Nr 176, poz. 1243, Nr 181, poz. 1287, Nr 192, poz. 1378 i Nr 247,
poz. 1845, z 2008 r. Nr 59, poz. 367, Nr 96, poz. 609 i poz. 619, Nr 110, poz.
706, Nr 116, poz. 731, Nr 119, poz. 772, Nr 120, poz. 779, Nr 122, poz. 796, Nr
171, poz. 1056, Nr 220, poz. 1431, Nr 231, poz. 1547, Nr 234, poz. 1571 oraz z
2009 r. Nr 26, poz. 156, Nr 67, poz. 571, Nr 69, poz. 592 i 593, Nr 131, poz. 1075
i Nr 179, poz. 1395. 


[4])
Zmiany tekstu jednolitego wymienionej ustawy zostały ogłoszone w Dz. U. z 2005
r. Nr 249, poz. 2104, z 2006 r. Nr 79, poz. 551 oraz z 2009 r. Nr 19, poz. 101
i Nr 157, poz. 1241. 
