



Dz.U. z 2000 r. Nr 91, poz. 1008
                              
                                       
                                    USTAWA
                          z dnia 15 września 2000 r.
                                       
            o zmianie ustawy o utworzeniu Komitetu Badań Naukowych
                                       
                                       
                                    Art. 1.
W ustawie z dnia 12 stycznia 1991 r. o utworzeniu Komitetu Badań Naukowych (Dz.
U. Nr 8, poz. 28, z 1993 r. Nr 52, poz. 240, z 1995 r. Nr 30, poz. 152, z 1996
r. Nr 106, poz. 496, z 1997 r. Nr 24, poz. 118, Nr 75, poz. 469, Nr 80, poz.
500, Nr 96, poz. 590 i Nr 121, poz. 770 oraz z 1998 r. Nr 106, poz. 668)
wprowadza się następujące zmiany:
1) tytuł ustawy otrzymuje brzmienie:
   "o Komitecie Badań Naukowych.";
2) art. 2 otrzymuje brzmienie:
       "Art. 2.  Do zadań Komitetu należy w szczególności:
           1) opracowywanie projektów założeń polityki naukowej i naukowotechnicznej
państwa, w tym propozycji udziału nakładów budżetowych
             na naukę w produkcie krajowym brutto,
           2) określanie kierunków badań naukowych i  prac rozwojowych
             szczególnie ważnych dla postępu cywilizacyjnego, nauki, techniki,
             gospodarki narodowej, zdrowia społeczeństwa,  kultury oraz
             obronności i bezpieczeństwa państwa, z uwzględnieniem zasady
             zrównoważonego rozwoju,
           3) opracowywanie projektów założeń polityki innowacyjnej państwa,
             wspólnie z ministrem właściwym do spraw gospodarki oraz z innymi
             ministrami właściwymi w tej sprawie,
           4) opracowywanie wniosków dotyczących zawierania i kontynuacji umów
             międzyrządowych w zakresie dwustronnej i wielostronnej współpracy
             naukowej i naukowo-technicznej,
           5) dokonywanie - na podstawie wniosków właściwych zespołów Komitetu
             - podziału środków finansowych pomiędzy jednostki naukowe,
           6) ocenianie realizacji badań naukowych i prac rozwojowych oraz ich
             wyników, działalności wspomagającej badania i innych zadań
             finansowanych lub dofinansowywanych przez Komitet,
           7) rozpatrywanie odwołań od uchwał zespołów Komitetu dotyczących
             przyznawania środków finansowych,
           8) tworzenie zespołów opiniodawczo-doradczych,
           9) inicjowanie i opiniowanie projektów aktów normatywnych, a także
             rozwiązań ekonomiczno-finansowych dotyczących nauki, rozwoju
             techniki i działalności innowacyjnej,
          10) przedstawianie Przewodniczącemu Komitetu stanowiska lub opinii w
            sprawach należących do jego zakresu działania, z inicjatywy
            własnej lub na wniosek Przewodniczącego Komitetu.";
3) art. 3 otrzymuje brzmienie:
         "Art. 3. Ilekroć w ustawie jest mowa o:
           1) badaniach naukowych - rozumie się przez to:
                a) badania podstawowe, obejmujące działalność badawczą eksperymentalną
lub teoretyczną - podejmowaną w celu zdobycia
                  nowej wiedzy o zjawiskach i faktach, nie ukierunkowaną na
                  bezpośrednie zastosowanie w praktyce,
                b) badania stosowane, obejmujące działalność badawczą,
                  podejmowaną w celu zdobycia nowej wiedzy, ukierunkowaną  na
                  bezpośrednie zastosowanie w praktyce,
           2)  pracach rozwojowych - rozumie się przez to prace wykorzystujące
             dotychczasową wiedzę, uzyskaną w wyniku działalności badawczej lub
             doświadczeń praktycznych, prowadzone w celu wytworzenia nowych lub
             udoskonalenia istniejących materiałów, wyrobów, urządzeń, usług,
             procesów lub metod,
           3) działalności innowacyjnej - rozumie się przez to prace związane z
             przygotowaniem i uruchomieniem wytwarzania nowych lub
             udoskonalonych materiałów, wyrobów, urządzeń, usług, procesów lub
             metod, przeznaczonych do wprowadzania na rynek albo do innego
             wykorzystania w praktyce; zakończenie działalności innowacyjnej
             następuje z dniem uruchomienia nowej produkcji, technologii lub
             usług, zastosowania nowego rozwiązania organizacyjnego albo z
             dniem wprowadzenia na rynek,
           4) jednostkach naukowych - rozumie się przez to:
                a) placówki naukowe Polskiej Akademii Nauk,
                b) Polską Akademię Umiejętności,
                c) podstawowe, w rozumieniu statutów szkół wyższych, jednostki
                  organizacyjne tych szkół prowadzące badania naukowe lub prace
                  rozwojowe w określonych dyscyplinach  naukowych oraz
                  jednostki organizacyjne określone w statutach wyższych szkół
                  zawodowych,
                d) szkoły wyższe w zakresie prowadzonych w nich badań własnych,
                  rozumianych jako badania naukowe i prace rozwojowe służące
                  rozwojowi kadry naukowej,
                e) jednostki badawczo-rozwojowe w rozumieniu ustawy o
                  jednostkach badawczo-rozwojowych,
                f) inne jednostki organizacyjne, prowadzące badania naukowe lub
                  prace rozwojowe, nie wymienione w lit. a)-e), posiadające
                  osobowość prawną,
           5) finansowaniu lub dofinansowaniu działalności statutowej - rozumie
             się przez to całkowite lub częściowe pokrywanie kosztów utrzymania
             jednostek naukowych, o których mowa w pkt 4, związanych z
             inicjowanymi przez nie i prowadzonymi w nich w sposób ciągły
             badaniami naukowymi i pracami rozwojowymi w określonych
             dyscyplinach naukowych oraz kosztów prowadzenia tych badań i prac,
             w tym także kosztów współpracy naukowej i naukowo-technicznej z
             zagranicą oraz działalności wspomagającej badania,
           6) finansowaniu projektów badawczych - rozumie się przez to
             finansowanie na podstawie konkursu zadania badawczego,
             podejmowanego indywidualnie lub zespołowo, o tematyce zgłaszanej
             przez wykonawcę projektu lub zamawianej przez Komitet lub
             Przewodniczącego Komitetu,
           7) finansowaniu projektów celowych - rozumie się przez to
             finansowanie badań stosowanych lub prac rozwojowych prowadzonych
             na zlecenie przedsiębiorców, organów administracji rządowej lub
             organów samorządu województwa; projekt celowy obejmuje także
             bezpośrednie zastosowanie w praktyce wyników projektu oraz
             niezbędne do tego inwestycje,
           8) finansowaniu lub dofinansowywaniu działalności wspomagającej
             badania - rozumie się przez to przeznaczanie środków w
             szczególności na:
             a) ekspertyzy, opinie i oceny naukowe,
             b) tworzenie, przetwarzanie, przekazywanie i upowszechnianie
               informacji naukowej i naukowo-technicznej, w tym na działalność
               bibliotek i działalność wydawniczą,
             c) upowszechnianie lub popularyzację osiągnięć naukowych i
               naukowo-technicznych.";
4) w art. 4:
   a) ust. 3 otrzymuje brzmienie :
     "3. Zastępców Przewodniczącego Komitet wybiera spośród swoich członków
       pochodzących z wyboru, w drodze głosowania, bezwzględną większością
       głosów. Zastępca Przewodniczącego może być odwołany przez Komitet po
       przeprowadzeniu głosowania, bezwzględną większością głosów, przy
       obecności co najmniej dwóch trzecich ustawowego składu Komitetu.",
   b) w ust. 5:
     - w pkt 1 skreśla się wyrazy "lub kierowników urzędów centralnych",
     - pkt 2 otrzymuje brzmienie:
         "2) przewodniczący zespołów Komitetu.",
   c) dodaje się ust. 6-9 w brzmieniu:
     "6. W posiedzeniach Komitetu , z głosem doradczym, bierze udział Prezes
       Polskiej Akademii Nauk, Prezes Polskiej Akademii Umiejętności,
       Przewodniczący Rady Głównej Jednostek Badawczo-Rozwojowych oraz
       Przewodniczący Rady Głównej Szkolnictwa Wyższego.
     7. Członek Komitetu, o którym mowa w ust. 5 pkt 1, może wyznaczyć
       sekretarza stanu lub podsekretarza stanu jako swojego przedstawiciela
       do udziału w posiedzeniach Komitetu.
     8. Prezes Rady Ministrów, w drodze rozporządzenia, określi tryb
       wyznaczania przedstawicieli, o których mowa w ust. 7, uwzględniając w
       szczególności warunki udziału tego przedstawiciela w posiedzeniach
       Komitetu, konieczność przedstawienia imiennego wniosku w tej sprawie
       oraz uzyskania zgody Prezesa Rady Ministrów i Przewodniczącego
       Komitetu.
     9. Przewodniczący Komitetu nie rzadziej niż dwa razy w roku - z
       inicjatywy własnej lub na wniosek co najmniej 6 przewodniczących
       zespołów Komitetu - zwołuje posiedzenia Komitetu z udziałem wszystkich
       członków zespołów Komitetu.";
5) w art. 5 w ust. 1 skreśla się zdanie pierwsze, a w zdaniu drugim skreśla
  się wyrazy "W pozostałych sprawach";
6) art. 7 otrzymuje brzmienie:
     "Art. 7. Organami Komitetu są:
           1) Przewodniczący Komitetu,
           2) dwanaście zespołów Komitetu,
           3) Zespół Badań na rzecz Obronności i Bezpieczeństwa,
           4) Zespół do Spraw Działalności Wspomagającej Badania,
           5) zespoły interdyscyplinarne, o których mowa w art. 8a ust. 5.";
7) art. 8 otrzymuje brzmienie:
       "Art. 8. 1. W skład każdego z zespołów Komitetu wchodzi po pięć osób
              pochodzących  z wyboru.
         2. Prezes Rady Ministrów wyznacza do składu każdego zespołu Komitetu
           jednego członka reprezentującego praktykę gospodarczą lub
           społeczną.
         3. Komitet, w drodze uchwały, ustala dziedziny nauki należące do
           właściwości poszczególnych zespołów oraz dla każdego z tych
           zespołów określa dyscypliny naukowe - nie więcej niż pięć i nie
           mniej niż trzy. Każdą z dyscyplin naukowych reprezentuje jeden
           członek zespołu Komitetu pochodzący z wyboru. Jeżeli dla zespołu
           określono mniej niż pięć dyscyplin naukowych, wybraną przez Komitet
           dyscyplinę reprezentuje dwóch członków zespołu Komitetu
           pochodzących z wyboru.
         4. Przez dyscyplinę naukową, o której mowa w ust. 3, rozumie się
           także grupę takich dyscyplin.
         5. Komitet wydaje zespołom Komitetu, zespołom opiniodawczo-doradczym
           i sekcjom specjalistycznym wytyczne i zalecenia dotyczące
           realizowanych przez nie zadań.";
8) dodaje się art. 8a i 8b w brzmieniu:
      "Art. 8a. 1. Przewodniczący Komitetu powołuje Zespół Badań na rzecz
             Obronności i Bezpieczeństwa, w którego skład wchodzą członkowie
             zespołów Komitetu pochodzący z wyboru oraz przedstawiciele
             Ministra Obrony Narodowej, ministra właściwego do spraw
             wewnętrznych i ministra właściwego do spraw gospodarki.
             Przewodniczący Komitetu pełni funkcję przewodniczącego tego
             Zespołu.
         2. Przewodniczący Komitetu, w drodze zarządzenia, określa zadania i
           tryb pracy Zespołu Badań na rzecz Obronności i Bezpieczeństwa oraz
           powołuje i odwołuje jego członków.
         3. Przewodniczący Komitetu powołuje Zespół do Spraw Działalności
           Wspomagającej Badania, w którego skład wchodzą członkowie zespołów
           Komitetu pochodzący z wyboru oraz właściwi eksperci.
         4. Przewodniczący Komitetu, w drodze zarządzenia, określa  zadania i
           tryb pracy  Zespołu do Spraw Działalności Wspomagającej Badania,
           powołuje i odwołuje jego członków oraz wyznacza przewodniczącego.
         5. Przewodniczący Komitetu, z inicjatywy własnej lub z inicjatywy
           Komitetu, może w razie potrzeby, na czas określony, powołać zespół
           interdyscyplinarny, w którego skład wchodzą członkowie zespołów
           Komitetu pochodzący z wyboru oraz właściwi eksperci.
         6. Przewodniczący Komitetu, w drodze zarządzenia, określa zadania i
           tryb pracy zespołu interdyscyplinarnego, o którym mowa w ust. 5,
           powołuje i odwołuje jego członków oraz wyznacza przewodniczącego.
         7. Do zespołów, o których mowa  w ust. 1, 3 i 5 stosuje się
           odpowiednio przepisy ustawy dotyczące zespołów Komitetu, za
           wyjątkiem  przepisów art. 4 ust. 5 pkt 2, art. 8 ust. 1-3, art. 12
           ust. 1 i rozdziału 4.
    Art. 8b. Komitet, w drodze uchwały, może powoływać zespoły opiniodawczodoradcze,
określając w niej ich nazwę, zakres i tryb działania.";
9) w art. 9:
   a) ust. 2 otrzymuje brzmienie :
     "2. Do zadań Przewodniczącego Komitetu należy w szczególności:
           1) przedstawianie Radzie Ministrów projektów polityki naukowej i
             naukowo-technicznej państwa, uwzględniającej:
                a) rozwój kraju i integrację z Unią Europejską,
                b) propozycje udziału nakładów budżetowych na naukę w produkcie
                  krajowym brutto,
                c) propozycje kierunków badań naukowych i prac rozwojowych
                  szczególnie ważnych dla postępu cywilizacyjnego, nauki,
                  techniki, gospodarki narodowej, zdrowia społeczeństwa,
                  kultury oraz obronności i  bezpieczeństwa państwa, z
                  uwzględnieniem zasady zrównoważonego rozwoju,
           2) realizowanie i koordynowanie polityki państwa w zakresie nauki i
             rozwoju techniki,
           3) przedstawianie Radzie Ministrów projektów polityki innowacyjnej
             państwa,
           4) opracowywanie materiałów do projektu  ustawy budżetowej w części
             dotyczącej nauki,
           5) przedstawianie Radzie Ministrów:
                a) wniosków i opinii dotyczących prowadzenia i finansowania
                  badań naukowych i prac rozwojowych niezbędnych do realizacji
                  programów wieloletnich,
                b) wniosków dotyczących zawierania i kontynuacji umów
                  międzyrządowych w zakresie współpracy naukowej i naukowotechnicznej,

           6) określanie kryteriów i trybu przyznawania oraz rozliczania
             środków finansowych ustalanych w budżecie państwa na naukę,
           7) dokonywanie podziału środków finansowych na cele określone w art.
             14  ust. 2 oraz pomiędzy zespoły Komitetu,
           8) sprawowanie nadzoru i kontroli nad wydatkowaniem środków
             finansowych ustalanych w budżecie państwa na naukę,
           9) powoływanie i odwoływanie członków zespołów, o których mowa w
             art. 8a ust. 1, 3 i 5, zespołów opiniodawczo-doradczych oraz
             sekcji specjalistycznych, na podstawie wniosków zespołów
             Komitetu.",
   b) w ust. 3 wyraz "państwowej" zastępuje się wyrazami "rządowej i organami
     jednostek samorządu terytorialnego",
   c) ust. 4 otrzymuje brzmienie:
     "4. Przewodniczący Komitetu, raz na dwa lata, przedstawia Sejmowi i
       Senatowi Rzeczypospolitej Polskiej informacje o stanie nauki w
       Polsce.",
   d) w ust. 5 w zdaniu pierwszym wyrazy "jego komisji lub zespołu" zastępuje
     się wyrazami "zespołu Komitetu lub zespołu, o którym mowa w art. 8a ust.
     1, 3 i 5";
10) art. 10 otrzymuje brzmienie:
      "Art. 10. 1.  Do zadań zespołów Komitetu należy:
           1) przedstawianie Komitetowi opinii dotyczących spraw objętych
             zakresem działania zespołu,
           2) ocenianie stanu badań naukowych i prac rozwojowych oraz potrzeb
             poszczególnych dziedzin nauki i techniki, a także poziomu
             naukowego jednostek naukowych objętych zakresem działania zespołu,
           3) inicjowanie i opiniowanie projektów dokumentów, ekspertyz, analiz
             i ocen przedstawianych Komitetowi.
         2. W zakresie gospodarowania środkami finansowymi zespoły Komitetu:
           1) przedstawiają Komitetowi lub Przewodniczącemu Komitetu wnioski w
             sprawie podziału środków, o których mowa  w art. 14 ust. 2 pkt 1,
             2, 5 i 6, pomiędzy jednostki naukowe lub na realizację określonych
             zadań,
           2) podejmują na podstawie wniosków swoich sekcji uchwały w sprawie:
                a) finansowania projektów badawczych ze środków, o których mowa
                  w art. 14 ust. 2 pkt 3; od uchwał tych nie przysługuje
                  odwołanie,
                b) dofinansowywania projektów celowych ze środków, o których
                  mowa w art. 14 ust. 2 pkt  4.";
11) art. 11 otrzymuje brzmienie:
    "Art. 11. Zespoły Komitetu przedstawiają Przewodniczącemu Komitetu wnioski
           o powołanie sekcji specjalistycznych o uprawnieniach opiniodawczych.
           Sekcje mogą powoływać recenzentów, jurorów i korzystać z innych form
           oceny rozpatrywanych przez nie projektów badawczych i projektów
           celowych.";
12)  art. 12 otrzymuje brzmienie:
      "Art. 12. 1. Pracami zespołów Komitetu kierują ich przewodniczący,
             wybierani spośród osób pochodzących z wyboru, bezwzględną
             większością głosów członków zespołu pochodzących z wyboru i
             odwoływani w takim samym trybie.
         2. Realizując swoje zadania zespoły Komitetu podejmują uchwały
           bezwzględną większością głosów, przy obecności co najmniej połowy
           ustawowego składu zespołu.
         3. Od uchwały zespołu Komitetu, z zastrzeżeniem przepisu art. 10 ust.
           2 pkt 2 lit. a), przysługuje odwołanie do Komitetu w terminie 14
           dni od dnia otrzymania zawiadomienia o treści tej uchwały.";
13) w art. 13 w ust. 2 kropkę zastępuje się przecinkiem i dodaje się wyrazy "w
  drodze rozporządzenia.";
14) po art. 13 dodaje się art. 13a w brzmieniu:
    "Art. 13a. 1. Członkom zespołów Komitetu pochodzącym z wyboru i innym
             członkom tych zespołów, członkom zespołów, o których mowa w art.
             8a ust. 1, 3 i 5, członkom zespołów opiniodawczo-doradczych,
             członkom sekcji specjalistycznych, recenzentom i ekspertom, w tym
             ekspertom dokonującym kontroli merytorycznych i finansowych
             realizacji zadań określonych w art. 14 ust. 2, przysługuje
             wynagrodzenie.
         2. Wysokość wynagrodzenia przysługującego osobom, o których  mowa w
           ust. 1, określa Przewodniczący Komitetu, w drodze rozporządzenia, w
           uzgodnieniu z ministrem właściwym do spraw pracy, uwzględniając w
           szczególności zakres zadań poszczególnych osób.
         3. Zamiejscowym osobom, o których mowa w ust. 1, przysługują diety
           oraz zwrot kosztów podróży i zakwaterowania na zasadach określonych
           w przepisach w sprawie ustalania oraz wysokości należności
           przysługujących pracownikom z tytułu podróży służbowej na obszarze
           kraju.";
15) tytuł rozdziału 3 otrzymuje brzmienie:
    "Finansowanie nauki.";
16) w art. 14:
   a) w ust. 2:
      - w pkt 1 skreśla się wyrazy "i jednostek badawczo-rozwojowych",
      -  pkt 2 otrzymuje brzmienie :
         "2) finansowanie lub dofinansowanie kosztów realizacji  inwestycji
           służących potrzebom badań naukowych lub prac rozwojowych, w tym
           także wynikających z programów wieloletnich ,",
     - w pkt 3 wyrazy "ze strategicznych programów rządowych" zastępuje się
       wyrazami "z programów wieloletnich",
     - pkt 4-7 otrzymują brzmienie:
         "4) dofinansowywanie projektów celowych,
         5) finansowanie współpracy naukowej i naukowo-technicznej z
           zagranicą, określonej w umowach międzyrządowych albo w programach
           lub protokołach  wykonawczych  do tych umów,
         6) finansowanie lub  dofinansowywanie działalności wspomagającej
           badania,
         7) finansowanie prac prowadzonych przez zespoły Komitetu, zespoły
           wymienione w art. 8a ust. 1, 3 i 5, zespoły opiniodawczo-doradcze,
           sekcje specjalistyczne, recenzentów lub ekspertów, dotyczących
           realizacji zadań, o których mowa w pkt 1-6, a w szczególności
           recenzji, opinii  i ekspertyz naukowych oraz kontroli
           merytorycznych  i finansowych.",
   b) dodaje się ust. 3-5 w brzmieniu:
     "3. Przewodniczący Komitetu, na podstawie opinii Komitetu, w drodze
       zarządzenia, dokonuje podziału środków pomiędzy zespoły Komitetu na
       cele określone w ust. 2.
     4. Przed dokonaniem podziału środków pomiędzy zespoły Komitetu
       Przewodniczący Komitetu, w drodze zarządzenia,  może wyodrębnić środki
       na finansowanie lub dofinansowywanie określonych zadań w ramach
       środków, o których mowa w ust. 2 pkt 1, 2, i 6.
     5. Środki finansowe wyodrębnione w ramach środków, o których mowa w ust.
       2 pkt 1, mogą być przeznaczane  w szczególności na:
         1) badania naukowe i prace rozwojowe będące częścią programów Unii
           Europejskiej lub innych  programów międzynarodowych, a także na
           działania wspomagające realizację  tych programów,
         2) utrzymanie unikatowych urządzeń lub miejsc pracy badawczej o
           ogólnokrajowym lub regionalnym znaczeniu,
         3) udział w międzynarodowym przedsięwzięciu podejmowanym na podstawie
           umowy międzyrządowej, dotyczącej prowadzenia wspólnych badań
           naukowych lub inwestycji służących potrzebom badań, określającej w
           szczególności jednostkę organizacyjną realizującą to
           przedsięwzięcie.";
17) w art. 15:
   a)  ust. 1 otrzymuje brzmienie:
     "1. Przed przyznaniem środków, o których mowa w art. 14 ust. 2 pkt 1 i 2,
       Komitet może zasięgnąć opinii właściwego ministra.",
   b)  ust. 2 i 2a otrzymują brzmienie:
     "2. Środki, o których mowa w art. 14 ust. 2 pkt 1 i 5, z zastrzeżeniem
       ust.  2a, są  przyznawane przez Komitet, bezpośrednio jednostkom
       naukowym, w formie dotacji podmiotowej.
     2a. Środki na opłacanie składek na rzecz instytucji międzynarodowych są
       przyznawane  przez Komitet właściwym podmiotom krajowym, w wysokości
       wynikającej z zawartych umów międzyrządowych dotyczących współpracy
       naukowej i naukowo-technicznej z zagranicą.",
   c) ust. 3 otrzymuje brzmienie:
     "3. Środki przeznaczone na badania własne szkół wyższych przekazywane są
       bezpośrednio państwowym szkołom wyższym na podstawie wniosków
       właściwych ministrów, a niepaństwowym szkołom wyższym na podstawie
       wniosków zaopiniowanych przez ministra właściwego do spraw szkolnictwa
       wyższego.",
   d) dodaje się ust. 3a w brzmieniu:
      "3a. Środki, o których mowa w art. 14 ust. 2 pkt 2, są przyznawane przez
         Komitet, bezpośrednio jednostkom naukowym, w formie dotacji
         celowej.",
   e) w ust. 4 wyrazy "komisji Komitetu bezpośrednio kierownikom projektów"
     zastępuje się wyrazami "bezpośrednio jednostkom naukowym uczestniczącym w
     realizacji projektów badawczych",
   f) w ust. 5 skreśla się wyraz "komisji", a wyrazy "prace badawczo-rozwojowe"
     zastępuje się wyrazami "badania stosowane i prace rozwojowe",
   g) w ust. 7 pkt 1 i 2 otrzymują brzmienie:
     "1) przez Komitet - ministrom i kierownikom centralnych organów
       administracji rządowej na wykonywanie zadań własnych, na działalność
       podległych im jednostek naukowych,  Polskiej Akademii Nauk na jej
       potrzeby własne  i działalność  jej placówek naukowych oraz Polskiej
       Akademii Umiejętności  na jej potrzeby własne,
     2)  przez Zespół do Spraw Działalności Wspomagającej Badania - podmiotom
       działającym na rzecz nauki, posiadającym siedzibę w Polsce, które nie
       otrzymują dotacji, o której mowa w art. 14 ust. 2 pkt 1.",
   h) dodaje się ust. 7a w brzmieniu:
      "7a. Środki wyodrębnione, o których mowa w art. 14 ust. 4, mogą być
         przyznawane przez Komitet jednostkom naukowym, szkołom wyższym i
         innym osobom prawnym realizującym zadania określone przez Komitet.",
   i) w ust. 8 po wyrazie "Komitetu" skreśla się przecinek, a wyrazy "jego
     komisji lub ich zespołów" zastępuje się wyrazami "lub zespołów Komitetu",
   j)  ust. 9 otrzymuje brzmienie:
     "9. Przewodniczący Komitetu, w drodze rozporządzenia, określa:
         1) kryteria i tryb przyznawania i rozliczania  środków finansowych
           ustalanych w budżecie  państwa na naukę, na cele określone w art.
           14 ust. 2 pkt 1 - 6, uwzględniając w szczególności sposób oceny
           wniosków lub ofert dotyczących finansowanych lub dofinansowywanych
           prac, sposób oceny realizacji zadań i ich rozliczania oraz sposób
           przekazywania, przetwarzania i udostępniania  informacji w ramach
           krajowego systemu informacji o pracach badawczych,
         2) sposób wykonywania nadzoru i kontroli realizacji badań naukowych i
           prac rozwojowych oraz  innych zadań finansowanych lub
           dofinansowywanych ze środków ustalanych w budżecie państwa na
           naukę, uwzględniając w szczególności tryb wyznaczania zespołów
           kontrolujących, sposób przeprowadzania i dokumentowania kontroli, a
           także  formułowania zaleceń i wniosków pokontrolnych.";
18)  art. 16 otrzymuje brzmienie:
      "Art. 16. 1. Polska Akademia Nauk, stowarzyszenia, fundacje oraz inne
             podmioty działające na rzecz nauki mogą otrzymywać środki
             finansowe, o których mowa w art. 14 ust. 2 pkt 3, 4 i 6, w formie
             dotacji celowej, na organizowanie i finansowanie:
           1) konkursów o finansowanie projektów badawczych w określonych
             dyscyplinach naukowych lub interdyscyplinarnych,
           2) konkursów o dofinansowywanie projektów celowych w określonych
             dziedzinach zastosowań praktycznych,
           3) realizacji określonych zadań z zakresu działalności wspomagającej
             badania.
         2. Przewodniczący Komitetu, w drodze rozporządzenia, określa kryteria
           i tryb przyznawania i rozliczania środków finansowych na
           organizowanie i finansowanie lub dofinansowywanie działalności, o
           której mowa w ust. 1, uwzględniając w szczególności  sposób oceny
           wniosków dotyczących finansowanych lub  dofinansowywanych  prac,
           sposób oceny realizacji zadań i ich rozliczania oraz  sposób
           przekazywania, przetwarzania i udostępniania informacji w ramach
           krajowego systemu informacji o pracach badawczych.";
19) skreśla się art. 17;
20) w tytule rozdziału 4 wyraz "komisji" zastępuje się wyrazem "zespołów";
21) art. 18 otrzymuje brzmienie:
      "Art. 18. 1. Członków zespołów Komitetu, z których każdy reprezentuje
             dyscyplinę naukową określoną przez Komitet na podstawie art. 8
             ust. 3 i 4, wybiera się w bezpośrednich wyborach dwustopniowych,
             obejmujących zgłaszanie kandydatów i wybory do zespołów.
         2. Wyborcy zgłaszają kandydatów na członków wybranego przez siebie
           zespołu  Komitetu, a jeżeli zgadzają się na kandydowanie,
           równocześnie wskazują dyscyplinę naukową, którą reprezentują w tym
           zespole.";
22) w art. 19:
   a) w ust. 1 i w ust. 3 skreśla się wyrazy "lub jednostce badawczorozwojowej",

   b) w ust. 4:
     - w pkt 1 wyrazy "komisji Komitetu" zastępuje się wyrazami "zespołu
       Komitetu pochodzącym z wyboru",
      - pkt 2 otrzymuje brzmienie:
         "2) pełni funkcję rektora, prorektora lub dziekana w szkole wyższej,",
     - w pkt 3 kropkę zastępuje się przecinkiem,
     - po pkt 3 dodaje się pkt 4 w brzmieniu:
         "4) pełni funkcję Prezesa Polskiej Akademii Nauk lub Prezesa Polskiej
           Akademii Umiejętności.",
   c) ust. 5 otrzymuje brzmienie:
         "5. Kadencja członków zespołów Komitetu pochodzących z wyboru trwa
           cztery lata.",
   d) w ust. 6 skreśla się wyraz "komisji" oraz skreśla się wyraz "żadnego",
   e) dodaje się ust. 7 w brzmieniu:
         "7. W przypadku, gdy członek zespołu w okresie trwania kadencji
           obejmuje funkcję wymienioną w ust. 4 pkt  2-4, jego członkostwo w
           zespole Komitetu ustaje z dniem objęcia tej funkcji.";
23) w art. 20:
   a) w ust. 1 skreśla się wyraz "komisji",
   b) ust. 2 otrzymuje brzmienie:
     "2. Przewodniczący Komitetu, w drodze rozporządzenia, ustala regulamin
       wyborów  do zespołów Komitetu, uwzględniając w szczególności terminy
       poszczególnych czynności wyborczych, zadania komisji wyborczych, sposób
       przeprowadzenia wyborów i ogłoszenia ich wyników.",
   c) w ust. 3 skreśla się wyrazy "i jednostki badawczo-rozwojowe";
24) w art. 21:
    a) w ust. 1 skreśla się wyraz "komisji",
   b) ust. 2 otrzymuje brzmienie:
     "2. Każdy wyborca zgłasza nie więcej niż trzech kandydatów tylko do
       jednego zespołu Komitetu, do właściwości którego należy reprezentowana
       przez niego dyscyplina naukowa, w tym tylko jednego zatrudnionego  w
       tej samej co wyborca szkole wyższej, wyższej szkole zawodowej lub innej
       jednostce naukowej.",
   c) w ust. 3:
       - w pkt  2 po wyrazie "zespołu" skreśla się przecinek i dodaje się
        wyrazy "Komitetu, jako reprezentanci wskazanych przez nich dyscyplin
        naukowych,",
       - w pkt  4 wyraz "pięciu" zastępuje się wyrazem "trzech", kropkę
        zastępuje się przecinkiem i dodaje się wyrazy "a jeżeli dla zespołu
        określono mniej niż pięć dyscyplin naukowych, na liście nie może się
        znaleźć więcej niż sześciu kandydatów reprezentujących dyscyplinę
        określoną przez Komitet na podstawie art. 8 ust. 3, która będzie
        reprezentowana przez dwóch członków zespołu.",
   d) ust. 6 otrzymuje brzmienie:
     "6. Każdy wyborca głosuje co najwyżej na pięciu kandydatów do zespołu
       Komitetu, do właściwości którego należy  reprezentowana przez niego
       dyscyplina naukowa.",
   e) dodaje się ust. 8 w brzmieniu:
     "8. W przypadku, gdy wybory nie wyłonią składu zespołu Komitetu zgodnego z
       określonym przez Komitet podziałem na dyscypliny naukowe,
       Przewodniczący Komitetu wybiera brakującego reprezentanta dyscypliny
       naukowej z listy kandydatów zgłoszonych do tego zespołu Komitetu.";
25) skreśla się art. 24.
                                       
                                    Art. 2.
W ustawie z dnia 11 maja 1995 r. o Naczelnym Sądzie Administracyjnym (Dz.U. Nr
74, poz. 368 i Nr 104, poz. 515, z 1997 r. Nr 75, poz. 471, Nr 106, poz. 679,
Nr 114, poz. 739 i Nr 144, poz. 971, z 1998 r. Nr 162, poz. 1126, z 1999 r. Nr
75, poz. 853 oraz z 2000 r. Nr 2, poz. 5 i Nr 48, poz. 552) w art. 19 w pkt  6
kropkę zastępuje się przecinkiem i dodaje się pkt  7 w brzmieniu:
     "7) przyznawania lub odmowy przyznania środków finansowych przeznaczonych
       w budżecie państwa na naukę.".
                                       
                                    Art. 3.
Z dniem wejścia w życie ustawy członkowie zespołów komisji Komitetu Badań
Naukowych stają się członkami zespołów Komitetu Badań Naukowych, z tym że ich
kadencja trwa cztery lata.
                                       
                                    Art. 4.
1. W okresie od dnia wejścia w życie ustawy do dnia 31 grudnia 2000 r.
  finansowanie współpracy naukowej i naukowo-technicznej z zagranicą, o którym
  mowa w art. 1 pkt 16 lit. a) dotyczącym art. 14 ust. 2 pkt 5, obejmuje także
  finansowanie współpracy, w tym składek do organizacji międzynarodowych,
  określonej w umowach i porozumieniach zawartych przez Polską Akademię Nauk "
  po uprzednim porozumieniu z Przewodniczącym Komitetu - z zagranicznymi
  narodowymi akademiami nauk i organizacjami równorzędnymi.
2. Od dnia 1 stycznia 2001 r. środki na finansowanie współpracy naukowej i
  naukowo-technicznej z zagranicą, o której mowa w ust. 1, będą ujmowane
  corocznie w ustawie budżetowej w części Polska Akademia Nauk.
3. W okresie  od dnia wejścia w życie ustawy do dnia 31 grudnia 2000 r. w
  ramach finansowania prac, o których mowa  w art. 1 pkt 16 lit. a) dotyczącym
  art. 14 ust. 2 pkt 7, koszty wynagrodzeń członków  zespołów  Komitetu
  pochodzących z wyboru finansuje się ze środków ujętych  w części budżetu
  pozostającej w dyspozycji Przewodniczącego Komitetu, przeznaczonych na
  administrację państwową.
                                       
                                    Art. 5.
Dotychczasowe przepisy wykonawcze zachowują moc do czasu wydania nowych
przepisów wykonawczych, jeżeli nie są sprzeczne z niniejszą ustawą, nie dłużej
jednak niż przez okres 12 miesięcy  od dnia wejścia w życie ustawy.
                                       
                                    Art. 6.
Marszałek Sejmu ogłosi w Dzienniku Ustaw Rzeczypospolitej Polskiej jednolity
tekst ustawy z dnia 12 stycznia 1991 r. o utworzeniu Komitetu Badań Naukowych,
z uwzględnieniem zmian wynikających z przepisów ogłoszonych przed dniem wydania
jednolitego tekstu.
                                       
                                    Art. 7.
Ustawa wchodzi w życie z dniem 1 stycznia 2001 r.
                                                                               
