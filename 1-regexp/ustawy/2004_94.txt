


Tekst ustawy przyjęty przez Senat bez poprawek
 
 
 
USTAWA
z
dnia 12 grudnia 2013 r.
 
o
zmianie ustawy – Prawo o ustroju sądów wojskowych
 
 
Art.
1. 
W
ustawie z dnia 21 sierpnia 1997 r. – Prawo o ustroju sądów wojskowych
(Dz. U. z 2012 r. poz. 952 oraz z 2013 r. poz. 448 i 1247) w art. 3:
1)   §
3 i 4 otrzymują brzmienie:
„§ 3. Minister Obrony
Narodowej w porozumieniu z Ministrem Sprawiedliwości, po zasięgnięciu opinii
Krajowej Rady Sądownictwa, w drodze rozporządzenia, tworzy i znosi sądy
wojskowe oraz określa ich siedziby i obszary właściwości, mając na względzie
potrzebę zapewnienia racjonalnej organizacji sądownictwa wojskowego przez
dostosowanie liczby sądów, ich wielkości i obszarów właściwości do
rozmieszczenia Sił Zbrojnych, realizującej zasadę dostępu do sądu i
uwzględniającej ekonomię postępowania sądowego, w celu zagwarantowania
realizacji prawa do rozpoznania sprawy w rozsądnym terminie, a także biorąc
pod uwagę potrzeby Sił Zbrojnych w przypadku ogłoszenia mobilizacji i w czasie
wojny.
§
4. Kierując się kryteriami i celem, o których mowa w § 3, Minister Obrony Narodowej
w porozumieniu z Ministrem Sprawiedliwości, w drodze rozporządzenia, może tworzyć
i znosić wydziały zamiejscowe wojskowych sądów garnizonowych.”;
2)   uchyla
się § 5 i 6.
 
Art.
2. 
Ustawa
wchodzi w życie po upływie 2 miesięcy od dnia ogłoszenia.
 
 
 
                                                                                                                                    MARSZAŁEK
SEJMU
 
 
                                                                                                                                                       
                                                                                                                                            Ewa
Kopacz
 
