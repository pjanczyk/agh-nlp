



Dz.U. z 2004 r. Nr 93, poz. 890
                                        
                                        
                                        
                                        
                                        
                                   U S T A W A
                           z dnia 16 kwietnia 2004 r.
                                        
   o zmianie ustawy o finansach publicznych oraz ustawy o uruchamianiu środków
        pochodzących z Sekcji Gwarancji Europejskiego Funduszu Orientacji
                               i Gwarancji Rolnej
                                        
                                     Art. 1.
 W ustawie z dnia 26 listopada 1998 r. o finansach publicznych (Dz.U. z 2003 r.
Nr 15, poz. 148, z późn. zm.)[1] wprowadza się następujące zmiany:
1) w art. 1 w pkt 11 kropkę zastępuje się średnikiem i dodaje się pkt 12 w
  brzmieniu:
     "12) zasady i tryb gospodarowania środkami pochodzącymi z budżetu Unii
       Europejskiej.";
2) w art. 13:
   a) ust. 1 otrzymuje brzmienie:
     "1. Dochody, wydatki publiczne, przychody, o których mowa w art. 3 ust. 1
       pkt 4, oraz środki, o których mowa w art. 3 ust. 1 pkt 2 i 2a,
       klasyfikuje się, z zastrzeżeniem ust. 1a, według:
           1) działów i rozdziałów - określających rodzaj działalności;
           2) paragrafów - określających rodzaj dochodu, przychodu lub wydatku
            oraz środków, o których mowa w art. 3 ust. 1 pkt 2 i 2a.",
   b) po ust. 1 dodaje się ust. 1a w brzmieniu:
      "1a. Wydatki publiczne klasyfikuje się również według dodatkowej
         klasyfikacji dotyczącej obszarów, kategorii i podkategorii wydatków
         strukturalnych.",
   c) ust. 3 i 4 otrzymują brzmienie:
      "3. Minister Finansów określi, w drodze rozporządzenia:
           1) szczegółową klasyfikację dochodów, wydatków, przychodów i
            rozchodów oraz środków, o których mowa w art. 3 ust. 1 pkt 2 i 2a,
            z uwzględnieniem Polskiej Klasyfikacji Działalności;
           2) szczegółową klasyfikację wydatków strukturalnych, o których mowa
            w ust. 1a, uwzględniając potrzebę identyfikacji wydatków o
            charakterze strukturalnym, ponoszonych przez jednostki sektora
            finansów publicznych.
     4. Minister Finansów może określić w rozporządzeniu, o którym mowa w ust.
       3 pkt 1, klasyfikację wydatków o większej szczegółowości niż określona w
       ust. 1 dla zadań z zakresu bezpieczeństwa wewnętrznego i zewnętrznego.";
3) w art. 30c ust. 1 i 2 otrzymują brzmienie:
     "1. Nadzorujący programy lub projekty realizowane ze środków, o których
     mowa w art. 3 ust. 3 pkt 1, 2 i 4, sprawują kontrolę nad wykorzystaniem
       tych środków i dokonują oceny ich wykorzystania.
     2. Przedmiotem oceny, o której mowa w ust. 1, jest w szczególności:
         1) zakres zrealizowanych zadań;
         2) terminowość wykorzystania środków;
         3) prawidłowość wykorzystania środków pod względem zgodności z
           planowanym przeznaczeniem oraz procedurami.";
4) uchyla się art. 30f;
5) dodaje się art. 30g-30l w brzmieniu:
    "Art. 30g. 1. Jednostki sektora finansów publicznych realizujące programy i
             projekty finansowane z udziałem środków, o których mowa w art. 3
             ust. 3 pkt 2, mogą otrzymać z budżetu państwa środki na
             prefinansowanie tych programów i projektów.
         2. Agencje płatnicze realizujące zadania Wspólnej Polityki Rolnej,
           mogą otrzymać z budżetu państwa środki na prefinansowanie tych
           zadań.
         3. Rada Ministrów może określić, w drodze rozporządzenia, warunki,
           jakie powinna spełniać jednostka sektora finansów publicznych, aby
           otrzymać środki, o których mowa w ust. 1, uwzględniając
           zróżnicowanie form organizacyjno-prawnych i sytuację finansową tych
           jednostek, możliwości budżetu państwa a ponadto, w odniesieniu do
           jednostek samorządu terytorialnego, kwotę dochodów na jednego
           mieszkańca i stan ich wyposażenia w obiekty infrastrukturalne.
         4. Środki na prefinansowanie udostępniane są w formie oprocentowanych
           pożyczek, z zastrzeżeniem ust. 5
         5. Pożyczki, o których mowa w ust. 4, udzielane państwowym jednostkom
           budżetowym, samorządom województw na zadania z zakresu zwalczania
           bezrobocia realizowane przez wojewódzkie urzędy pracy oraz agencjom
           płatniczym nie są oprocentowane.
    Art. 30h. 1. Jednostka sektora finansów publicznych, która otrzyma z
            budżetu państwa środki na prefinansowanie, jest obowiązana do
            otwarcia w Banku Gospodarstwa Krajowego rachunku bankowego do
            obsługi finansowej realizowanego projektu, z zastrzeżeniem ust. 24.

           2. Państwowa jednostka budżetowa oraz państwowa osoba prawna
            działająca w formie agencji, która otrzyma z budżetu państwa środki
            na prefinansowanie, może otworzyć w Narodowym Banku Polskim
            rachunek bankowy do obsługi finansowej realizowanego projektu.
           3. Jednostka samorządu terytorialnego, która otrzyma z budżetu
            państwa środki na prefinansowanie, może otworzyć odrębny rachunek
            bankowy do obsługi finansowej realizowanego projektu w banku
            prowadzącym obsługę budżetu tej jednostki.
           4. Agencja płatnicza, które otrzyma z budżetu państwa środki na
            prefinansowanie zadań Wspólnej Polityki Rolnej, jest obowiązana do
            otwarcia w Narodowym Banku Polskim rachunku bankowego do obsługi
            finansowej tych zadań.
      Art. 30i. 1. Zwrot pożyczki udzielonej na prefinansowanie następuje po
             otrzymaniu środków z budżetu Unii Europejskiej.
           2. W przypadku niewpłynięcia środków z budżetu Unii Europejskiej, z
            przyczyn zależnych od jednostki sektora finansów publicznych, zwrot
            pożyczki następuje ze środków własnych jednostki sektora finansów
            publicznych.
           3. Minister Finansów w porozumieniu z ministrem odpowiedzialnym za
            zarządzanie programem lub projektem finansowanym z udziałem
            środków, o których mowa w art. 3 ust. 3 pkt 2, zwanym dalej
            Swłaściwym ministrem" określi, w drodze rozporządzenia, tryb i
            terminy przekazywania środków z budżetu państwa na prefinansowanie
            oraz tryb i terminy zwrotu pożyczek do budżetu państwa, a w
            szczególności:
           1) dokumenty niezbędne do przekazania pożyczki;
           2) sposób ustalania transz pożyczki i warunki przekazywania środków;
           3) tryb i termin rozliczenia pożyczki;
           4) sposób zwrotu pożyczki;
           5) tryb i terminy zwrotu pożyczki, w przypadku o którym mowa w ust. 2;
           6) wysokość prowizji bankowych;
           7) wysokość oprocentowania, nie wyższą niż rentowność 52tygodniowych
bonów skarbowych
            - uwzględniając konieczność zapewnienia prawidłowego wydatkowania
            środków z budżetu państwa.
    Art. 30j. 1. Przepisów art. 30i nie stosuje się do agencji płatniczej.
         2. Rozliczenie pożyczki udzielonej agencji płatniczej następuje po
           wpłynięciu środków, o których mowa w art. 3 ust. 3 pkt 3 na rachunek
           bankowy do obsługi tych środków.
      Art. 30k. 1. Umowę pożyczki z jednostką sektora finansów publicznych
             zawiera właściwy minister, z zastrzeżeniem ust. 5.
         2. Właściwy minister może zlecić Bankowi Gospodarstwa Krajowego
           zawieranie umów, o których mowa w ust. 1.
         3. Minister Finansów może, na wniosek właściwego ministra, otworzyć w
           Banku Gospodarstwa Krajowego rachunek bankowy do obsługi pożyczek, o
           których mowa w ust. 2.
         4. Rachunek bankowy, o którym mowa w ust. 3, jest oprocentowany.
           Oprocentowanie rachunku ustalone zostanie w umowie rachunku
           bankowego.
         5. Umowę pożyczki z państwową jednostką budżetową, państwową osobą
           prawną działającą w formie agencji lub agencją płatniczą zawiera
           Minister Finansów.
      Art. 30l. 1. Pożyczka wykorzystana niezgodnie z przeznaczeniem podlega
             zwrotowi do budżetu państwa wraz z odsetkami ustalonymi jak dla
             zaległości podatkowych w terminie 7 dni od dnia stwierdzenia
             nieprawidłowego wykorzystania pożyczki.
         2. Zwrotowi podlega ta część pożyczki udzielonej na prefinansowanie,
           która została nieprawidłowo wykorzystana
         3. W przypadku niedokonania zwrotu w terminie, o którym mowa w ust. 1,
           Minister Finansów może:
           1) potrącić pożyczkę wraz z odsetkami z należnej jednostce samorządu
             terytorialnego subwencji lub udziałów w podatkach;
           2) dokonać blokady wydatków, w trybie art. 100, przewidzianych na
             dotacje lub inne dofinansowanie wydatków jednostki sektora
             finansów, jeżeli jednostka takie finansowanie z budżetu państwa
             otrzymuje.
         4. Wykorzystanie pożyczki niezgodnie z przeznaczeniem wyklucza prawo
           do otrzymania środków na współfinansowanie programów i projektów
           oraz prefinansowanie przez okres 3 lat, licząc od dnia stwierdzenia
           nieprawidłowego wykorzystania pożyczki.
           5. Przepisy ust. 1-4 nie dotyczą agencji płatniczych.";
6) w art. 61 w ust. 4:
   a) pkt 4 i 5 otrzymują brzmienie:
     "4) zestawienie programów i projektów realizowanych ze środków, o których
       mowa w art. 3 ust. 1 pkt 2a i ust. 3 pkt 1;
     5) zestawienie programów i projektów realizowanych ze środków, o których
       mowa w art. 3 ust. 3 pkt 2, w podziale na poszczególne okresy realizacji
       i źródła pochodzenia środków na ich realizację; w odniesieniu do
       programów zestawienie sporządza się według kategorii interwencji
       funduszy strukturalnych;",
   b) dodaje się pkt 6 i 7 w brzmieniu:
     "6) zestawienie programów i projektów realizowanych ze środków, o których
       mowa w art. 3 ust. 3 pkt 4;
     7) wykaz wieloletnich limitów zobowiązań w kolejnych latach realizacji
       Narodowego Planu Rozwoju oraz wykaz wieloletnich limitów wydatków w
       kolejnych latach realizacji Narodowego Planu Rozwoju.";
7) w art. 64 w ust. 2 zdanie wstępne otrzymuje brzmienie:
    "Deficyt budżetu państwa oraz inne pożyczkowe potrzeby budżetu państwa
     mogą być pokryte przychodami pochodzącymi z:";
8) w art. 80a ust. 1 otrzymuje brzmienie:
   "1. Przepisów art. 80 nie stosuje się do wieloletnich programów i projektów
      realizowanych ze środków, o których mowa w art. 3 ust. 3 pkt 2, 3 i 4.";
9) w art. 86 ust. 2 otrzymuje brzmienie:
   "2. Ustawa budżetowa zawiera, w formie załączników, zestawienia, o których
      mowa w art. 61 ust. 4 pkt 4-6.";
10) w art. 87 w pkt 5 lit. d otrzymuje brzmienie:
     "d) zestawień programów i projektów, o których mowa w art. 61 ust. 4 pkt 46;";

11) w art. 91:
   a) ust. 1 otrzymuje brzmienie:
     "1. Rada Ministrów kieruje wykonywaniem budżetu państwa i w tym celu może,
       w drodze rozporządzenia, wydawać wytyczne.",
   b) po ust. 1 dodaje się ust. 1a i 1b w brzmieniu:
     "1a. W rozporządzeniu, o którym mowa w ust. 1, Rada Ministrów określa:
         1) organy administracji rządowej uprawnione do dokonywania określonych
           wydatków;
         2) szczegółowy sposób dokonywania wydatków, o których mowa w pkt 1;
         3) szczegółowy sposób i terminy sporządzania informacji z wykonania
           wydatków, o których mowa w pkt 1, oraz jednostki obowiązane do ich
           sporządzania;
         4) jednostki sektora finansów publicznych, w których przeprowadza się
           audyt zewnętrzny.
     1b. Rada Ministrów wydając rozporządzenie, o którym mowa w ust. 1a,
       uwzględnia właściwość podmiotów realizujących zadania oraz zakres
       podmiotowy tych zadań.
12) w art. 92 pkt 4 otrzymuje brzmienie:
     "4) wydatki na współfinansowanie programów i projektów realizowanych ze
       środków, o których mowa w art. 3 ust. 1 pkt 2 i 2a mogą być dokonywane
       po podpisaniu umów finansowych z dawcą środków, a dla projektów
       realizowanych ze środków, o których mowa w art. 3 ust. 3 pkt 2,
       pochodzących z Funduszu Spójności – od dnia otrzymania przez Komisję
       Europejską wniosku o dofinansowanie projektu spełniającego wymogi
       określone w odrębnych przepisach.";
13) po art. 92 dodaje się art. 92a w brzmieniu:
      "Art. 92a. 1. Wpłaty środków własnych Unii Europejskiej do jej budżetu
             dokonywane są w terminach i wysokości wynikającej z umowy
             międzynarodowej, z zastrzeżeniem ust. 2.
         2. W przypadku, gdy w trakcie roku budżetowego - w wyniku zmian
           wprowadzonych w budżecie ogólnym Unii Europejskiej - wpłata środków
           własnych, o których mowa w ust. 1, ulegnie zwiększeniu, Rada
           Ministrów przedstawia sejmowej komisji właściwej do spraw budżetu
           propozycje źródeł sfinansowania zwiększonego wydatku.
         3. W pierwszej kolejności na cel, o którym mowa w ust. 2, przeznacza
           się:
           1) wydatki zablokowane na podstawie art. 100;
           2) niepodzielone rezerwy celowe.
         4. Pozytywna opinia sejmowej komisji właściwej do spraw budżetu o
           proponowanych źródłach sfinansowania zwiększonych wpłat środków
           własnych Unii Europejskiej oznacza:
           1) upoważnienie dla Ministra Finansów do przeniesienia wydatków
             między częściami i działami w przypadku, o którym mowa w ust. 3 pkt
             1;
           2) zgodę komisji na zmianę przeznaczenia rezerw celowych bez
             stosowania trybu określonego w art. 90 w przypadku, o którym mowa w
             ust. 3 pkt 2;
           3) upoważnienie dla Rady Ministrów do dokonania przeniesienia
             planowanych wydatków pomiędzy częściami i działami budżetu państwa
             - w przypadku innych wydatków.";
14) art. 93 otrzymuje brzmienie:
       "Art. 93. 1. Dotacje udzielone z budżetu państwa:
           1) wykorzystane niezgodnie z przeznaczeniem;
           2) pobrane nienależnie lub w nadmiernej wysokości
          - podlegają zwrotowi do budżetu państwa wraz z odsetkami w wysokości
           określonej jak dla zaległości podatkowych, w terminie do dnia 28
           lutego roku następującego po roku, w którym udzielono dotacji.
         2. Wykorzystanie dotacji następuje, w szczególności przez zapłatę za
           zrealizowane zadania, na które dotacja była udzielona albo
           w przypadku gdy przepisy odrębne stanowią o sposobie udzielenia i
           rozliczenia dotacji, wykorzystanie następuje przez realizację celów
           wskazanych w tych przepisach.
         3. Dotacjami pobranymi w nadmiernej wysokości są dotacje otrzymane z
           budżetu w wysokości wyższej niż:
             1) określona w odrębnych przepisach lub umowie;
             2) niezbędna na dofinansowanie lub finansowanie dotowanego
               zadania.
         4. Dotacjami nienależnymi są dotacje udzielone bez podstawy prawnej.
         5. Zwrotowi do budżetu państwa podlega ta część dotacji, która została
           wykorzystana niezgodnie z przeznaczeniem, nienależnie udzielona lub
           nadmiernie pobrana.
         6. Odsetki od dotacji podlegających zwrotowi do budżetu państwa
           nalicza się począwszy od dnia:
           1) przekazania z budżetu państwa dotacji wykorzystanych niezgodnie z
             przeznaczeniem;
           2) stwierdzenia nieprawidłowego naliczenia lub nienależnego pobrania
             dotacji.
         7. Wykorzystanie dotacji niezgodnie z przeznaczeniem wyklucza prawo
           otrzymania dotacji przez kolejne 3 lata, licząc od dnia stwierdzenia
           nieprawidłowego wykorzystania dotacji, z wyłączeniem dotacji
           przedmiotowych oraz dotacji celowych przyznawanych jednostkom
           samorządu terytorialnego na realizację zadań z zakresu administracji
           rządowej oraz innych zadań zleconych ustawami.";
15) dodaje się art. 93a w brzmieniu:
      "Art. 93a. 1. W przypadku niedokonania zwrotu dotacji w terminie, o
             którym mowa w art. 93 ust. 1, organ lub inny dysponent części
             budżetowej, który udzielił dotacji, wydaje decyzję określającą
             kwotę przypadającą do zwrotu i termin, od którego nalicza się
             odsetki.
         2. Organem odwoławczym od decyzji wydanych w pierwszej instancji przez
           wojewodę jest Minister Finansów.
         3. W zakresie nieuregulowanym w ust. 1 i 2 stosuje się odpowiednio
           przepisy działu III ustawy - Ordynacja podatkowa, z wyjątkiem art.
           57 tej ustawy.
         4. Kompetencje organu podatkowego określone w dziale III ustawy Ordynacja
podatkowa, wykonuje organ, o którym mowa w ust. 1.";
16) w art. 113 dodaje się ust. 3 w brzmieniu:
   "3. Ograniczeń określonych w ust. 1 nie stosuje się do kredytów i pożyczek
      zaciągniętych w związku ze środkami określonymi w umowie zawartej z
      podmiotem dysponującym funduszami strukturalnymi lub Funduszem Spójności
      Unii Europejskiej, a także emitowanych w tym celu papierów
      wartościowych.";
17) art. 114 otrzymuje brzmienie:
    "Art. 114. 1. Łączna kwota długu jednostki samorządu terytorialnego na
             koniec roku budżetowego nie może przekraczać 60% wykonanych
             dochodów ogółem tej jednostki w tym roku budżetowym.
         2. W trakcie roku budżetowego łączna kwota długu jednostki samorządu
           terytorialnego na koniec kwartału nie może przekraczać 60%
           planowanych w danym roku budżetowym dochodów tej jednostki.
         3. Ograniczeń, o których mowa w ust. 1 i 2, nie stosuje się do
           emitowanych papierów wartościowych, kredytów i pożyczek zaciąganych
           w związku ze środkami określonymi w umowie zawartej z podmiotem
           dysponującym funduszami strukturalnymi lub Funduszem Spójności Unii
           Europejskiej.
         4. W przypadku, gdy określone w umowie środki z funduszy
           strukturalnych lub Funduszu Spójności Unii Europejskiej nie zostaną
           przekazane lub po ich przekazaniu orzeczony zostanie ich zwrot,
           jednostka samorządu terytorialnego nie może emitować papierów
           wartościowych, zaciągać kredytów, pożyczek i udzielać poręczeń do
           czasu spełnienia warunków, o których mowa w ust. 1 i 2 oraz w art.
           113 ust. 1 i 2.";
18) w art. 124 w ust. 1 pkt 4a otrzymuje brzmienie:
     "4a) wydatki na programy i projekty realizowane ze środków, o których mowa
       w art. 3 ust. 3 pkt 2;";
19) po art. 129 dodaje się art. 129a w brzmieniu:
   "Art. 129a. Przepisy art. 93 i art. 93a stosuje się odpowiednio do dotacji
           udzielonych z budżetu jednostki samorządu terytorialnego. Decyzję w
           sprawie zwrotu dotacji wydaje wójt (burmistrz, prezydent miasta),
           starosta lub marszałek województwa. Organem odwoławczym od decyzji
           jest właściwe miejscowo samorządowe kolegium odwoławcze.".
                                        
                                     Art. 2.
W ustawie z dnia 30 lipca 2003 r. o uruchamianiu środków pochodzących z Sekcji
Gwarancji Europejskiego Funduszu Orientacji i Gwarancji Rolnej (Dz.U. Nr 166,
poz. 1611) w art. 13:
1) pkt 1 otrzymuje brzmienie:
   "1) w art. 3:
     a) w ust. 1 pkt 2 i 2a otrzymują brzmienie:
         "2) środki pochodzące z budżetu Unii Europejskiej;
         2a) środki pochodzące ze źródeł zagranicznych, niepodlegające
           zwrotowi, inne niż wymienione w pkt 2;",
     b) po ust. 2 dodaje się ust. 3 w brzmieniu:
         "3. Do środków, o których mowa w ust. 1 pkt 2, zalicza się:
           1) środki przeznaczone na realizację programów przedakcesyjnych;
           2) środki pochodzące z funduszy strukturalnych i Funduszu Spójności;
           3) środki Europejskiego Funduszu Orientacji i Gwarancji Rolnych
             "Sekcja Gwarancji";
           4) inne środki.";
2) uchyla się pkt 2-5;
3) pkt 6-9 otrzymują brzmienie:
   "6) art. 30a otrzymuje brzmienie:
       "Art. 30a. Przy wydatkowaniu środków, o których mowa w art. 3 ust. 1 pkt
              2a i ust. 3 pkt 1, 2 i 4, a także środków przeznaczonych na
              współfinansowanie programów i projektów realizowanych z tych
              środków stosuje się odpowiednio zasady rozliczania określone dla
              dotacji z budżetu państwa.";
   7) art. 30b otrzymuje brzmienie:
      "Art. 30b.1. Szczegółowe warunki wykorzystania i rozliczania przyznanych
             środków, o których mowa w art. 3 ust. 3 pkt 1, 2 i 4, określa
             umowa zawarta z beneficjentem pomocy udzielanej z tych środków. Do
             rozliczenia środków, o których mowa w art. 3 ust. 3 pkt 3, stosuje
             się odrębne przepisy.
         2. Minister Finansów sprawuje nadzór finansowy w zakresie środków, o
           których mowa w art. 3 ust. 1 pkt 2, w szczególności nad podmiotami:
           1) nadzorującymi programy lub projekty realizowane z tych środków;
           2) dysponującymi tymi środkami.
         3. Sposób zarządzania środkami, o których mowa w art. 3 ust. 3 pkt 1,
           2 i 4 służącymi do realizacji określonych programów lub projektów
           określają porozumienia między Ministrem Finansów a podmiotami
           określonymi w ust. 2.";
   8) art. 30d otrzymuje brzmienie:
      "Art. 30d. 1. Środki, o których mowa w art. 3 ust. 1 pkt 2, są gromadzone
             na wyodrębnionych rachunkach bankowych, prowadzonych w euro, i
             mogą być wydatkowane do wysokości kwot zgromadzonych na tych
             rachunkach.
         2. Obsługę bankową rachunków, o których mowa w ust. 1, prowadzi
           Narodowy Bank Polski na podstawie umów rachunku bankowego.
         3. W ramach obsługi, o której mowa w ust. 2, Narodowy Bank Polski jest
           obowiązany do dokonywania wypłat w złotych lub w euro na podstawie
           dyspozycji właściciela rachunku lub jego pełnomocników.";
         4. W przypadku wykorzystania środków, o których mowa w art. 3 ust. 3
           pkt 1, 2 i 4:
           1) niezgodnie z przeznaczeniem;
           2) bez zachowania procedur, o których mowa w art. 30 pkt 2;
           3) pobrania ich w sposób nienależny albo w nadmiernej wysokości
          - podlegają one zwrotowi przez beneficjenta pomocy udzielonej z tych
           środków wraz z odsetkami w wysokości określonej jak dla zaległości
           podatkowych na rachunek, na którym są gromadzone lub z którego
           zostały wypłacone.
         5. Wykorzystanie środków, o których mowa w art. 3 ust. 3 pkt 1, 2 i 4,
           w sposób określony w ust. 4 wyklucza prawo otrzymania tych środków
           przez kolejne 3 lata licząc od dnia stwierdzenia nieprawidłowego
           wykorzystania tych środków, chyba że obowiązek ich przyznania danemu
           podmiotowi lub grupie podmiotów wynika z umowy zawartej z dawcą
           środków, wskazującej bezpośrednio ten podmiot.
         6. Do zwrotu środków, o których mowa w art. 3 ust. 3 pkt 3, stosuje
           się odrębne przepisy.";
   9) w art. 30e:
     a) w ust. 1 zdanie wstępne otrzymuje brzmienie:
      "Minister Finansów może określić, w drodze rozporządzenia, sposób,
       warunki i tryb dysponowania środkami, o których mowa w art. 3 ust. 3 pkt
       1, w szczególności:",
     b) w ust. 2 zdanie wstępne otrzymuje brzmienie:
        "Minister Finansów może określić, w drodze rozporządzenia, sposób,
         warunki i tryb dysponowania środkami, o których mowa w art. 3 ust. 3
         pkt 2, w szczególności:",
     c) dodaje się ust. 3 w brzmieniu:
         "3. Minister Finansów w porozumieniu z ministrem właściwym do spraw
           rozwoju wsi oraz ministrem właściwym do spraw rynków rolnych
           określi, w drodze rozporządzenia, warunki i tryb udzielania i
           rozliczania pożyczek na prefinansowanie zadań Wspólnej Polityki
           Rolnej, przekazywania na rachunek bieżący agencji płatniczych, o
           których mowa w odrębnych przepisach, zwanych dalej "agencjami
           płatniczymi", środków pochodzących z Sekcji Gwarancji Europejskiego
           Funduszu Orientacji i Gwarancji Rolnej i środków krajowych
           przeznaczonych na realizację zadań Wspólnej Polityki Rolnej oraz
           sposób rozliczania tych środków, mając na względzie zachowanie przez
           agencje płatnicze terminów i warunków dokonywanych płatności, a
           także konieczność kontroli środków będących w dyspozycji agencji
           płatniczych.";";
4) w pkt 12 uchyla się lit. a;
5) w pkt 16 lit. a otrzymuje brzmienie:
  "a) w ust. 2 pkt 2 otrzymuje brzmienie:
     "2) przeznaczone na współfinansowanie zadań, programów i projektów
       realizowanych ze środków, o których mowa w art. 3 ust. 1 pkt 2 i 2a.",";
6) uchyla się pkt 17;
7) pkt 18 otrzymuje brzmienie:
  "18) w art. 138 w ust. 1 dodaje się pkt 19 w brzmieniu:
     "19) przyznaniu lub przekazaniu środków na realizację zadań Wspólnej
       Polityki Rolnej bez zachowania procedur obowiązujących przy uruchamianiu
       tych środków.".".
                                     Art. 3.
Wszczęte przed dniem ogłoszenia ustawy sprawy dotyczące zwrotu dotacji,
rozpatrywane przez naczelnika urzędu skarbowego, inspektora kontroli skarbowej
oraz przez organy odwoławcze, prowadzą w dalszym ciągu te organy aż do
zakończenia postępowania. Właściwość organu odwoławczego określają odrębne
przepisy.
                                     Art. 4.
Dotychczasowe przepisy wykonawcze wydane na podstawie art. 13 ust. 3 i 4 ustawy,
o której mowa w art. 1, zachowują moc do dnia wejścia w życie nowych przepisów
wykonawczych wydanych na podstawie tych upoważnień w brzmieniu nadanym niniejszą
ustawą, nie dłużej jednak niż do dnia 31 grudnia 2004 r.
                                     Art. 5.
Ustawa wchodzi w życie z dniem 1 maja 2004 r., z wyjątkiem art. 30g, 93 i 93a
ustawy, o której mowa w art. 1, w brzmieniu nadanym niniejszą ustawą, oraz art.
2 i 3, które wchodzą w życie z dniem ogłoszenia.
_______________________________
[1]  Zmiany tekstu jednolitego ustawy zostały ogłoszone w Dz.U. z 2003 r. Nr  45,
 poz.  391,  Nr 65, poz. 594, Nr 96, poz. 874, Nr 166, poz. 1611 i Nr 189,  poz.
 1851 oraz z 2004 r. Nr 19, poz. 177.
