



Dz.U. z 2003 r. Nr 171, poz. 1664
                                        
                                        
      
                                        
                                        
                                   U S T A W A
                           z dnia 29 sierpnia 2003 r.
                                        
                       o zmianie ustawy - Prawo probiercze
                                        
                                     Art. 1.
W ustawie z dnia 3 kwietnia 1993 r. – Prawo probiercze (Dz. U. Nr 55, poz. 249,
z 2000 r. Nr 120, poz. 1286 oraz z 2001 r. Nr 63, poz. 636, Nr 126, poz. 1382 i
Nr 154, poz. 1800) wprowadza się następujące zmiany:
1) w art. 5 pkt 2 otrzymuje brzmienie:
  "2) wymagania, jakim powinny odpowiadać wyroby z metali szlachetnych
     zgłaszane do badania i cechowania, tryb zgłaszania, metody badania i
     cechowania tych wyrobów oraz wzory cech probierczych, uwzględniając w
     szczególności obowiązki podmiotów zobowiązanych do zgłaszania wyrobów,
     sposób określania zawartości metali szlachetnych w tych wyrobach, kryteria
     doboru cech probierczych do rodzaju wyrobów oraz opis wizerunków cech,";
2) w art. 6 po ust. 2 dodaje się ust. 3 i 4 w brzmieniu:
  "3. W określonych przypadkach cecha probiercza może być zastąpiona w obrocie
     świadectwem badania.
   4. Minister właściwy do spraw gospodarki określi, w drodze rozporządzenia,
     przypadki, o których mowa w ust. 3, uwzględniając przyczyny nie
     pozwalające na oznaczenie wyrobu cechą probierczą, w szczególności
     polegające na możliwości uszkodzenia wyrobu podczas cechowania, braku
     miejsca na umieszczenie cechy oraz wykonaniu elementów wyrobu z metalu
     nieszlachetnego.";
3) w art. 7 ust. 1 otrzymuje brzmienie:
  "1. Do obrotu na terenie Rzeczypospolitej Polskiej  mogą być wprowadzone
     wyłącznie wyroby z metali szlachetnych oznaczone:
     1)   polskimi  cechami  probierczymi,
     2) cechami probierczymi, których obowiązek uznawania wynika z wiążących
       Rzeczpospolitą Polską umów międzynarodowych,
     3) cechami probierczymi, na podstawie których dopuszczono wyroby z metali
       szlachetnych do obrotu w krajach członkowskich Unii Europejskiej." ;
4) art. 14 otrzymuje brzmienie:
     "Art. 14. Sprzedawcy wyrobów z metali szlachetnych i złotnicy są
           obowiązani wywiesić w miejscu widocznym dla klientów wzory cech
           probierczych wyrobów znajdujących się w sprzedaży.";
5) w art. 15:
   a)  ust. 2 otrzymuje brzmienie:
     "2. Nadzór, o którym mowa w ust. 1, jest sprawowany  w szczególności
       poprzez kontrole przeprowadzane przez pracowników administracji pro
       bierczej, którzy po okazaniu legitymacji służbowej i pisemnego
       upoważnienia są uprawnieni do:
        1) wstępu na teren nieruchomości lub pomieszczeń,  w których jest
         prowadzone  przetwórstwo, naprawa lub obrót wyrobami z metali
         szlachetnych,
        2) sprawdzania dokumentów potwierdzających rejestrację prowadzonej
         działalności gospodarczej,
        3) zbierania ustnych i pisemnych wyjaśnień w sprawach objętych zakresem
         kontroli,
        4) gromadzenia i zabezpieczania dowodów naruszenia przepisów ustawy,
        5) legitymowania osób, w uzasadnionych przypadkach, w celu ustalenia
         ich tożsamości.",
   b)  po ust. 2 dodaje się ust. 3 i 4 w brzmieniu:
     "3.  Kontrola, o której mowa w ust. 2, dotyczy przestrzegania przepisów
       ustawy przez osoby fizyczne, osoby prawne oraz jednostki organizacyjne
       nieposiadające osobowości prawnej, prowadzące przetwórstwo, naprawę lub
       obrót wyrobami z metali szlachetnych, zwane dalej "kontrolowanym".
     4. Kontrolowani są uprawnieni do:
        1) uzyskania informacji o swoich prawach oraz o zakresie
         przeprowadzanej kontroli,
        2) obecności podczas wszystkich czynności kontrolnych dokonywanych
         przez pracowników urzędów probierczych,
        3) podpisania protokołu kontroli albo podania, w ciągu  7 dni od dnia
         doręczenia protokołu, pisemnego uzasadnienia przyczyny odmowy jego
         podpisania.";
6) po art. 15 dodaje się art. 15a i 15b w brzmieniu:
      "Art. 15a.  1. Organy administracji probierczej współdziałają, w zakresie
             sprawowania nadzoru nad przestrzeganiem przepisów ustawy, z innymi
             jednostkami administracji publicznej uprawnionymi do kontroli.
         2. Organy lub upoważnieni pracownicy administracji probierczej mogą
           wezwać, w uzasadnionych przypadkach, także ustnie, do pomocy
           funkcjonariuszy Policji, jeżeli natrafią na opór, który uniemożliwia
           lub utrudnia wykonywanie kontroli.
    Art. 15b. Minister właściwy do spraw gospodarki w porozumieniu z ministrem
           właściwym do spraw wewnętrznych określi, w drodze rozporządzenia,
           tryb i sposób przeprowadzania kontroli oraz wzory upoważnień do
           kontroli, legitymacji i protokołów, uwzględniając w szczególności:
           1) zakres przeprowadzania kontroli, w tym zakres udostępniania
             wyrobów z metali szlachetnych oraz dokumentacji związanej
             z przetwórstwem, naprawami i obrotem tymi wyrobami, a także zabez
             pieczenia dowodów naruszenia ustawy,
           2) zakres współdziałania z jednostkami administracji publicznej oraz
             z Policją.";
7) w art. 17 po pkt 3 dodaje się przecinek oraz pkt  4 w brzmieniu:
  "4) uniemożliwia organom administracji probierczej wykonywanie ich zadań
     w zakresie sprawowania nadzoru przez:
     a) utrudnianie wstępu na teren nieruchomości lub pomieszczeń,
     b) odmowę udostępnienia dokumentów, o których mowa w art. 6 ust. 3 i art.
       7 ust. 3,
     c) uniemożliwianie gromadzenia i zabezpieczania dowodów naruszenia
       przepisów ustawy";
8)  po art. 19 dodaje się art. 19a w brzmieniu :
    "Art. 19a. Przepis art. 7 ust. 1 pkt 3 stosuje się od dnia uzyskania przez
           Rzeczpospolitą Polską członkostwa w Unii Europejskiej.";
9) w art. 1 w ust. 1, w art. 8 w ust. 2 oraz w art. 17 w pkt 1 skreśla się
  wyraz "handlowego".
                                        
                                     Art. 2.
Ustawa wchodzi w życie po upływie 14 dni od dnia ogłoszenia.
 
                                        
