


Tekst ustawy
ustalony ostatecznie po rozpatrzeniu poprawek Senatu
 
 
USTAWA
z dnia 18 marca
2011 r.
 
 o zmianie ustawy
– Kodeks cywilny oraz niektórych innych ustaw[1])
 
Art. 1.
W ustawie z dnia
23 kwietnia 1964 r. – Kodeks cywilny (Dz. U. Nr 16, poz. 93, z późn. zm.[2]))
wprowadza się następujące zmiany:
1)   art. 156
otrzymuje brzmienie:
„Art. 156.           Jeżeli
zawarcie umowy przenoszącej własność nas­tępuje w wykonaniu zobowiązania
wynikającego z uprzednio zawartej umowy zobowiązującej do prze­niesienia
własności, z zapisu zwykłego, z bezpodstaw­nego wzbogacenia lub z innego zdarzenia,
ważność umowy przenoszącej własność zależy od istnienia tego zobowiązania.”;
2)   w art. 510 §
2 otrzymuje brzmienie:
„§ 2. Jeżeli
zawarcie umowy przelewu następuje w wykonaniu zobowiązania wynikającego z uprzednio
zawartej umowy zobowiązującej do przeniesienia wierzytelności, z zapisu
zwykłego, z bezpodstawnego wzbogacenia lub z innego zdarzenia, ważność umowy
przelewu zależy od istnienia tego zobowiązania.”;
3)   w art. 922 §
3 otrzymuje brzmienie:
„§ 3. Do
długów spadkowych należą także koszty pogrzebu spad­kodawcy w takim zakresie, w
jakim pogrzeb ten odpowiada zwyczajom przyjętym w danym środowisku, koszty
postępowania spadkowego, obowiązek zaspoko­jenia roszczeń o zachowek oraz
obowiązek wykonania zapisów zwykłych i poleceń, jak również inne obowiązki
przewidziane w przepisach księgi niniejszej.”;
4)   w art. 932
dodaje się § 6 w brzmieniu:
„§ 6. Jeżeli
jedno z rodziców nie dożyło otwarcia spadku i brak jest rodzeństwa spadkodawcy
lub ich zstępnych, udział spadkowy rodzica dziedziczącego w zbiegu z małżonkiem
spadkodawcy wynosi połowę spadku.”;
5)   w art. 939 §
1 otrzymuje brzmienie:
„§ 1.
Małżonek dziedziczący z ustawy w zbiegu z innymi spadkobiercami, wyjąwszy
zstępnych spadkodawcy, którzy mieszkali z nim razem w chwili jego śmierci, może
żądać ze spadku ponad swój udział spadkowy przedmiotów urządzenia domowego, z
których za życia spadkodawcy korzystał wspólnie z nim lub wyłącznie sam. Do
roszczeń małżonka z tego tytułu stosuje się odpowiednio przepisy o zapisie
zwykłym.”;
6)   w art. 967 §
1 otrzymuje brzmienie:
„§ 1. Jeżeli
osoba powołana jako spadkobierca testamentowy nie chce lub nie może być spadkobiercą,
spadkobierca ustawowy, któremu przypadł przeznaczony dla tej osoby udział
spadkowy, obowiązany jest, w braku odmiennej woli spadkodawcy, wykonać
obciążające tę osobę zapisy zwykłe, polecenia i inne rozrządzenia spadkodawcy.”;
7)   w księdze
czwartej w tytule III w dziale III przed art. 968 dodaje się oznaczenie w
brzmieniu:
      „Rozdział I 
      Zapis
zwykły”;
8)   art. 968
otrzymuje brzmienie:
„Art. 968. § 1.           Spadkodawca
może przez rozrządzenie testa­men­towe zobowiązać spadkobiercę ustawowego lub
testamentowego do spełnienia określonego świadczenia majątkowego na rzecz
oznaczonej osoby (zapis zwykły).
§ 2.     Spadkodawca może obciążyć
zapisem zwykłym także zapisobiercę (dalszy zapis).”;
9)   w księdze
czwartej w tytule III w dziale III po art. 981 dodaje się rozdział II w
brzmieniu:
„Rozdział
II 
Zapis
windykacyjny
Art. 9811. § 1.          W
testamencie sporządzonym w formie aktu notarialnego spadkodawca może
postanowić, że oznaczona osoba nabywa przedmiot zapisu z chwilą otwarcia
spadku (zapis windykacyjny).
§ 2.     Przedmiotem
zapisu windykacyjnego może być: 
1) rzecz oznaczona co do tożsamości, 
2) zbywalne prawo majątkowe, 
3) przedsiębiorstwo lub gospodarstwo rolne, 
4) ustanowienie na rzecz zapisobiercy użytko­wania lub służebności.

Art. 9812.           Zapis
windykacyjny jest bezskuteczny, jeżeli w chwili otwarcia spadku przedmiot
zapisu nie należy do spadkodawcy albo spadkodawca był zobowiązany do jego
zbycia. Jeżeli przedmiotem zapisu jest ustano­wienie dla zapisobiercy
użytkowania lub służebności, zapis jest bezskuteczny, gdy w chwili otwarcia
spadku przedmiot majątkowy, który miał być obciążony użytkowaniem lub służebnością
nie należy do spadku albo spadkodawca był zobowiązany do jego zbycia. 
Art. 9813. § 1.          Zastrzeżenie
warunku lub terminu uczynione przy ustanawianiu zapisu windykacyjnego uważa się
za nieistniejące. Jeżeli jednak z treści testamentu lub z okoliczności wynika,
że bez takiego zastrzeżenia zapis nie zostałby uczyniony, zapis windykacyjny
jest nieważny. Przepisów tych nie stosuje się, jeżeli ziszczenie się lub
nieziszczenie się warunku albo nadejście terminu nastąpiło przed otwarciem
spadku. 
§ 2.     Zapis windykacyjny
nieważny ze względu na zastrzeżenie warunku lub terminu wywołuje skutki zapisu
zwykłego uczynionego pod warun­kiem lub z zastrzeżeniem terminu, chyba że co
innego wynika z treści testamentu lub z oko­liczności.
Art. 9814.           Spadkodawca
może obciążyć zapisem zwykłym oso­bę, na której rzecz uczynił zapis
windykacyjny.
Art. 9815.           Przepisy
o powołaniu spadkobiercy, przyjęciu i od­rzu­ceniu spadku, o zdolności do
dziedziczenia i o nie­godności stosuje się odpowiednio do zapisów windy­kacyjnych.
Art. 9816.           W
sprawach nieuregulowanych w niniejszym roz­dziale oraz w przepisach szczególnych
do zapisu windykacyjnego stosuje się odpowiednio przepisy o zapisie
zwykłym.”;
10)  w księdze
czwartej w tytule III w dziale III przed art. 982 dodaje się ozna­czenie w
brzmieniu:
      „Rozdział
III 
      Polecenie”;
11) w     art.
986 § 1 otrzymuje brzmienie:
„ § 1.
Spadkodawca może w testamencie powołać wykonawcę lub wykonawców testamentu.”;
12)  po art. 986
dodaje się art. 9861 w brzmieniu:
„Art. 9861.          Spadkodawca
może powołać wykonawcę testamentu do sprawowania zarządu spadkiem, jego zorgani­zowaną
częścią lub oznaczonym składnikiem.”;
13)  art. 988 i
989 otrzymują brzmienie:
„Art. 988. § 1.          Jeżeli
spadkodawca nie postanowił inaczej, wykonawca testamentu powinien zarządzać ma­jątkiem
spadkowym, spłacić długi spadkowe, w szczególności wykonać zapisy zwykłe i
pole­cenia, a następnie wydać spadkobiercom majątek spadkowy zgodnie z wolą
spadkodawcy i z usta­wą, a w każdym razie niezwłocznie po dokonaniu działu
spadku.
§ 2. Wykonawca testamentu może
pozywać i być pozywany w sprawach wynikających z zarządu spadkiem, jego zorganizowaną
częścią lub ozna­czonym składnikiem. Może również pozywać w sprawach o
prawa należące do spadku i być pozwany w sprawach o długi spadkowe.
§ 3. Wykonawca testamentu
powinien wydać osobie, na której rzecz został uczyniony zapis windykacyjny,
przedmiot tego zapisu.
 Art. 989. § 1.          Do
wzajemnych roszczeń między spadkobiercą a wykonawcą testamentu wynikających
ze spra­wo­wania zarządu spadkiem, jego zorganizowaną częścią lub oznaczonym
składnikiem stosuje się odpowiednio przepisy o zleceniu za wynagro­dzeniem.
§ 2.     Koszty zarządu
majątkiem spadkowym, jego zorganizowaną częścią lub oznaczonym skład­nikiem
oraz wynagrodzenie wykonawcy testa­mentu należą do długów spadkowych.”;
14) po art. 990
dodaje się art. 9901 w brzmieniu:
„Art. 9901.
Spadkodawca może powołać wykonawcę testamentu do sprawowania zarządu przedmiotem
zapisu windykacyjnego, do chwili objęcia we władanie tego przedmiotu przez
osobę, na której rzecz uczyniono zapis windykacyjny.”; 
15)  art. 993
otrzymuje brzmienie:
„Art. 993.           Przy
obliczaniu zachowku nie uwzględnia się zapisów zwykłych i poleceń, natomiast
dolicza się do spadku, stosownie do przepisów poniższych, darowizny oraz zapisy
windykacyjne dokonane przez spadkodawcę.”;
16)  art. 995 i
996 otrzymują brzmienie:
„Art. 995. § 1.          Wartość
przedmiotu darowizny oblicza się we­dług stanu z chwili jej dokonania, a według
cen z chwili ustalania zachowku.
§ 2.     Wartość przedmiotu
zapisu windykacyjnego ob­li­cza się według stanu z chwili otwarcia spadku, a
według cen z chwili ustalania zachowku.
Art. 996.            Zapis
windykacyjny oraz darowiznę dokonane przez spadkodawcę na rzecz uprawnionego do
zachowku zalicza się na należny mu zachowek. Jeżeli upraw­nionym do zachowku
jest dalszy zstępny spad­kodawcy, zalicza się na należny mu zachowek także
zapis windykacyjny oraz darowiznę dokonane przez spadkodawcę na rzecz jego wstępnego.”;
17)  art. 998
otrzymuje brzmienie:
„Art. 998. § 1.      Jeżeli
uprawniony do zachowku jest powołany do dziedziczenia, ponosi on odpowiedzialność
za zapisy zwykłe i polecenia tylko do wysokości nadwyżki przekraczającej
wartość udziału spad­kowego, który stanowi podstawę do obliczenia należnego
uprawnionemu zachowku.
§ 2.  Przepis powyższy stosuje
się odpowiednio w wypadku, gdy zapis zwykły na rzecz upraw­nionego do
zachowku został obciążony dalszym zapisem lub poleceniem albo uczyniony pod
warunkiem lub z zastrzeżeniem terminu.”;
18)  po art. 999
dodaje się art. 9991 w brzmieniu:
„Art. 9991. § 1.      Jeżeli
uprawniony nie może otrzymać od spad­kobiercy należnego mu zachowku, może on
żądać od osoby, na której rzecz został uczyniony zapis windykacyjny doliczony
do spadku, sumy pieniężnej potrzebnej do uzupełnienia zacho­w­ku. Jednakże
osoba ta jest obowiązana do zapłaty powyższej sumy tylko w granicach wzbo­gacenia
będącego skutkiem zapisu windy­ka­cyjnego.
§ 2.  Jeżeli osoba, na której
rzecz został uczyniony zapis windykacyjny, sama jest uprawniona do zachowku,
ponosi ona odpowiedzialność wzglę­dem innych uprawnionych do zachowku tylko do
wysokości nadwyżki przekraczającej jej własny zachowek.
§ 3.  Osoba, na której rzecz
został uczyniony zapis windykacyjny, może zwolnić się od obowiązku zapłaty sumy
potrzebnej do uzupełnienia za­chow­ku przez wydanie przedmiotu zapisu.
§ 4.  Jeżeli spadkodawca uczynił
zapisy windyka­cyjne na rzecz kilku osób, ich odpowiedzialność względem
uprawnionego do zachowku jest solidarna. Jeżeli jedna z osób, na których rzecz
zostały uczynione zapisy windykacyjne, spełniła świadczenie uprawnionemu do
zachowku, może ona żądać od pozostałych osób części świad­czenia
proporcjonalnych do wartości otrzyma­nych zapisów windykacyjnych.”;
19)  w art. 1000
§ 1 otrzymuje brzmienie:
„§ 1. Jeżeli
uprawniony nie może otrzymać należnego mu zachowku od spadkobiercy lub osoby,
na której rzecz został uczyniony zapis windykacyjny, może on żądać od osoby,
która otrzymała od spadkodawcy darowiznę doliczoną do spadku, sumy pieniężnej
potrzebnej do uzupełnienia zachowku. Jednakże obdarowany jest obowiązany do
zapłaty powyższej sumy tylko w grani­cach wzbogacenia będącego skutkiem
darowizny.”;
20)  art. 1003 –
1007 otrzymują brzmienie:
„Art. 1003.
Spadkobiercy obowiązani do zaspokojenia roszcze­nia z tytułu zachowku mogą
żądać stosunkowego zmniejszenia zapisów zwykłych i poleceń.
Art. 1004. § 1.     Zmniejszenie
zapisów zwykłych i poleceń nas­tępuje w stosunku do ich wartości, chyba że
z treści testamentu wynika odmienna wola spad­kodawcy.
§ 2.  W razie zmniejszenia
zapisu zwykłego obciążo­nego dalszym zapisem lub poleceniem, dalszy zapis lub
polecenie podlega stosunkowemu zmniejszeniu.
Art. 1005. § 1.     Jeżeli
spadkobierca obowiązany do zaspokojenia roszczenia z tytułu zachowku sam jest
upraw­niony do zachowku, może on żądać zmniejszenia zapisów zwykłych i poleceń
w takim stopniu, ażeby pozostał mu jego własny zachowek.
§ 2.  Jeżeli zapisobierca sam
jest uprawniony do zachowku, zapis zwykły uczyniony na jego rzecz podlega
zmniejszeniu tylko do wysokości nadwyżki przekraczającej jego własny za­cho­wek.
Art. 1006.       Jeżeli
zmniejszeniu podlega zapis zwykły, którego przedmiot nie da się podzielić bez
istotnej zmiany lub bez znacznego zmniejszenia wartości, zapiso­bierca może
żądać całkowitego wykonania zapisu, uiszczając odpowiednią sumę pieniężną.
Art. 1007. § 1.       Roszczenia
uprawnionego z tytułu zachowku oraz roszczenia spadkobierców o zmniejszenie
zapisów zwykłych i poleceń przedawniają się z upływem lat pięciu od
ogłoszenia testamentu.
§ 2.  Roszczenie przeciwko
osobie obowiązanej do uzupełnienia zachowku z tytułu otrzymanych od spadkodawcy
zapisu windykacyjnego lub daro­wizny przedawnia się z upływem lat pięciu od otwarcia
spadku.”;
21)  w księdze
czwartej tytuł tytułu VI otrzymuje brzmienie:
      „Stwierdzenie
nabycia spadku lub przedmiotu zapisu windyka­cyjnego, poświadczenie
dziedziczenia i ochrona spadkobiercy”;
22)  po art. 1029
dodaje się art. 10291 w brzmieniu:
„Art. 10291.       Przepisy
niniejszego tytułu stosuje się odpowiednio do stwierdzenia nabycia przedmiotu zapisu
windy­kacyjnego.”;
23)  art. 1033
otrzymuje brzmienie:
„Art. 1033.         Odpowiedzialność
spadkobiercy z tytułu zapisów zwykłych i poleceń ogranicza się do wartości stanu
czynnego spadku.”;
24)  po art. 1034
dodaje się art. 10341 – 10343 w brzmieniu:
„Art. 10341. § 1.
Do chwili działu spadku wraz ze spadko­biercami solidarną odpowiedzialność za
długi spadkowe ponoszą także osoby, na których rzecz spadkodawca uczynił zapisy
windy­ka­cyjne. 
§ 2.     Rozliczenia między
spadkobiercami i osoba­mi, na których rzecz zostały uczynione zapisy
windykacyjne, następują proporcjonalnie do wartości otrzymanych przez nich przysporzeń.
Spadkobiercom uwzględnia się ich udział w wartości ustalonego w inwentarzu
stanu czynnego spadku.
Art. 10342.         Od
chwili działu spadku spadkobiercy i osoby, na których rzecz zostały uczynione
zapisy windyka­cyjne, ponoszą odpowiedzialność za długi spadkowe proporcjonalnie
do wartości otrzymanych przez nich przysporzeń.
Art. 10343.         Odpowiedzialność
osoby, na której rzecz został uczyniony zapis windykacyjny za długi spadkowe,
jest ograniczona do wartości przedmiotu zapisu windykacyjnego według stanu i
cen z chwili otwarcia spadku.”;
25)  art. 1039 –
1041 otrzymują brzmienie:
„Art. 1039. § 1.            Jeżeli
w razie dziedziczenia ustawowego dział spadku następuje między zstępnymi albo
między zstępnymi i małżonkiem, spadkobiercy ci są wzajemnie zobowiązani do zaliczenia
na schedę spadkową otrzymanych od spadko­dawcy darowizn oraz zapisów windyka­cyjnych,
chyba że z oświadczenia spadko­dawcy lub z okoliczności wynika, że darowizna
lub zapis windykacyjny zostały dokonane ze zwolnieniem od obowiązku zaliczenia.
§ 2.     Spadkodawca może włożyć
obowiązek zali­czenia darowizny lub zapisu windykacyjnego na schedę spadkową
także na spadkobiercę ustawowego nie wymienionego w paragrafie poprzedzającym.
§ 3.     Nie podlegają
zaliczeniu na schedę spadkową drobne darowizny zwyczajowo w danych sto­sunkach
przyjęte.
Art. 1040.          Jeżeli
wartość darowizny lub zapisu windykacyjnego podlegających zaliczeniu przewyższa
wartość schedy spadkowej, spadkobierca nie jest obowiązany do zwrotu nadwyżki.
W wypadku takim nie uwzględnia się przy dziale spadku ani darowizny lub zapisu
windykacyjnego, ani spadkobiercy zobowiązanego do ich zaliczenia.
Art. 1041.          Dalszy
zstępny spadkodawcy obowiązany jest do za­li­czenia na schedę spadkową
darowizny oraz zapisu windykacyjnego dokonanych przez spadkodawcę na rzecz jego
wstępnego.”;
26)  w art. 1042:
a)   § 1 otrzymuje
brzmienie:
„§ 1.    Zaliczenie
na schedę spadkową przeprowadza się w ten sposób, że wartość darowizn lub
zapisów windy­kacyjnych podlegających zaliczeniu dolicza się do spadku lub do
części spadku, która ulega podziałowi między spadkobierców obowiązanych
wzajemnie do zaliczenia, po czym oblicza się schedę spadkową każdego z tych
spadkobierców, a następnie każdemu z nich zalicza się na poczet jego
schedy wartość daro­wizny lub zapisu windykacyjnego podlegającej zali­czeniu.”,
b)   po § 2 dodaje
się § 21 w brzmieniu:
„§ 21.
Wartość przedmiotu zapisu windykacyjnego oblicza się według stanu z chwili
otwarcia spadku, a według cen z chwili działu spadku.”,
c)   § 3 otrzymuje
brzmienie: 
„§ 3.   Przy
zaliczaniu na schedę spadkową nie uwzględnia się pożytków przedmiotu darowizny
lub zapisu windy­kacyjnego.”. 
 
Art. 2.
W ustawie z dnia
24 marca 1920 r. o nabywaniu nieruchomości przez cudzoziemców (Dz. U. z 2004 r.
Nr 167, poz. 1758, z późn. zm.[3]))
w art. 7: 
1)   ust. 2
otrzymuje brzmienie:
„2.     Przepisów
ustawy nie stosuje się do nabycia nieruchomości w drodze dziedziczenia lub
zapisu windykacyjnego przez osoby uprawnione do dziedziczenia ustawowego.
Jeżeli prawo ojczyste spadkodawcy nie przewiduje dziedziczenia ustawowego, w
tym zakresie stosuje się prawo polskie.”;
2)   po ust. 3
dodaje się ust. 3a w brzmieniu:
„3a.   Jeżeli
cudzoziemiec, który nabył nieruchomość na podstawie zapisu windykacyjnego, nie
uzyska zezwolenia ministra właściwego do spraw wewnętrznych na podstawie
wniosku złożonego w ciągu dwóch lat od dnia otwarcia spadku, prawo własności
nieruchomości lub prawo użytkowania wieczystego wchodzi do spadku. Stosuje się
wtedy przepisy ust. 2 i 3, z tym że termin, o którym mowa w ust. 3, biegnie od
chwili, gdy cudzoziemiec dowiedział się o wejściu do spadku prawa własności
nieruchomości lub prawa użytkowania wieczystego.”;
3)   ust. 4
otrzymuje brzmienie: 
„4.   Przepisy
ust. 2 – 3a stosuje się odpowiednio do udziałów lub akcji spółki handlowej będącej
właścicielem lub wieczystym użytkownikiem nieruchomości na terytorium Rzeczy­pospo­litej
Polskiej.”.
 
Art. 3. 
W ustawie z dnia
17 listopada 1964 r. – Kodeks postępowania cywilnego (Dz. U. Nr 43, poz. 296, z
późn. zm.[4]))
wprowadza się następujące zmiany:
1)   po art. 636
dodaje się art. 6361 w brzmieniu:
„Art. 6361.               Przepisy
o zabezpieczeniu spadku stosuje się odpowiednio do zabezpieczenia przedmiotu
zapisu windykacyjnego.”;
2)   w art. 665 §
1 otrzymuje brzmienie:
„§ 1. Sąd
spadku albo notariusz wyda osobie powołanej na wykonawcę testamentu, na jej
wniosek, zaświadczenie, w którym wymieni imię, nazwisko, miejsce ostatniego
zamieszkania oraz datę i miejsce śmierci spadkodawcy, imię, nazwisko i miejsce
zamieszkania wykonawcy testamentu, jak również zamieści stwierdzenie, że dana
osoba została powołana na wykonawcę testamentu. W zaś­wiadczeniu wskazuje się
też prawa i obowiązki wykonawcy testamentu, jeżeli zostały one określone przez
spadkodawcę.”;
3)   w części
pierwszej w księdze drugiej w tytule II w dziale IV tytuł rozdziału 8 otrzymuje
brzmienie:
„Stwierdzenie
nabycia spadku i przedmiotu zapisu windyka­cyjnego”;
4)   art. 677
otrzymuje brzmienie:
„Art. 677. § 1.        Sąd stwierdzi nabycie
spadku przez spadko­bierców, choćby były nimi inne osoby niż te, które wskazali
uczestnicy. W postanowieniu o stwierdzeniu nabycia spadku sąd wymienia
spadkodawcę oraz wszystkich spadkobierców, którym spadek przypadł, jak również
wysokość ich udziałów. 
§ 2.  W
postanowieniu o stwierdzeniu nabycia spadku sąd stwierdza także nabycie
przedmiotu zapisu windykacyjnego, wymieniając osobę, dla której spadkodawca
uczynił zapis windykacyjny, oraz przedmiot tego zapisu.
§ 3.  Stwierdzenie
nabycia przedmiotu zapisu windy­ka­cyjnego może nastąpić również przez wydanie
przez sąd postanowienia częścio­wego.”;
5)   w art. 679 §
4 otrzymuje brzmienie:
„§ 4.
Przepisy § 1 – 3 stosuje się odpowiednio do zarejestrowanego aktu poświadczenia
dziedziczenia oraz do stwierdzenia nabycia przedmiotu zapisu windykacyjnego.”; 
6)   art. 686
otrzymuje brzmienie:
„Art. 686.           W
postępowaniu działowym sąd rozstrzyga także o istnieniu zapisów zwykłych,
których przedmiotem są rzeczy lub prawa należące do spadku, jak również o wzajemnych
roszczeniach pomiędzy współspad­kobiercami z tytułu posiadania poszczególnych
przedmiotów spadkowych, pobranych pożytków i innych przychodów, poczynionych
na spadek na­kładów i spłaconych długów spadkowych.”.
 
Art. 4.
W ustawie z dnia
17 czerwca 1966 r. o postępowaniu egzekucyjnym w administracji (Dz. U. z 2005
r. Nr 229, poz. 1954, z późn. zm.[5]))
w art. 57 § 2 i 3 otrzymują brzmienie:
„§ 2. W razie
zawieszenia postępowania z przyczyny określonej w art. 56 § 1 pkt 2 –
organ egzekucyjny podejmie zawieszone postępowanie, gdy organ ten zostanie
zawiadomiony przez wierzyciela o ustaleniu według przepisów prawa cywilnego
spadkobierców zmarłego zobowiązanego, na których prze­szedł egzekwowany
obowiązek, lub osób, na których rzecz zostały uczynione zapisy windykacyjne.
Wierzyciel może również, nie czekając na sądowe stwierdzenie nabycia spadku lub
przedmiotu zapisu windykacyjnego albo sporządzenie aktu poświadczenia dziedziczenia,
wskazać osobę, którą uważa za spadkobiercę zmarłego zobowiązanego, lub osobę,
na której rzecz został uczyniony zapis windykacyjny, odpowiedzialną za
egzekwowany obowiązek. Jednakże organ egzekucyjny obowiązany jest zastosować
się do postanowienia sądu o stwierdzeniu nabycia spadku, postanowienia
częściowego stwierdzającego nabycie przedmiotu zapisu windykacyjnego lub
zarejestrowanego aktu poświadczenia dziedziczenia, jeżeli postanowienie to lub
wypis zarejestrowanego aktu poświad­czenia dziedziczenia zostaną mu złożone
przed zakończeniem postępowania egzekucyjnego.
§ 3. Jeżeli
szczególne przepisy przewidują wydanie przez wie­rzy­ciela decyzji o
odpowiedzialności za zmarłego zobowią­zanego innej osoby, jako spadkobiercy lub
zapisobiercy, organ egzekucyjny może podjąć postępowanie egzekucyjne, zawie­szone
z przyczyny określonej w art. 56 § 1 pkt 2, po wydaniu takiej decyzji.”.
 
Art. 5.
W ustawie z dnia
28 lipca 1983 r. o podatku od spadków i darowizn (Dz. U. z 2009 r. Nr 93, poz.
768) wprowadza się następujące zmiany:                
1)   w art. 1 w
ust. 1 pkt 1 otrzymuje brzmienie:
„1)     dziedziczenia,
zapisu zwykłego, dalszego zapisu, zapisu windykacyjnego, pole­cenia testamentowego;”;
2)   w art. 3 pkt
2 otrzymuje brzmienie:
„2)     nabycie w
drodze spadku, zapisu windykacyjnego lub daro­wizny praw autorskich i praw pokrewnych,
praw do pro­jektów wynalazczych, znaków towarowych i wzorów zdobniczych oraz
wierzytelności wynikających z nabycia tych praw;”;
3)   w art. 4 w
ust. 1 w pkt 9 wprowadzenie do wyliczenia otrzymuje brzmienie:
      „nabycie w
drodze spadku lub zapisu windykacyjnego:”;
4)   w art. 6 w
ust. 1:
a)   pkt 2
otrzymuje brzmienie:
„2)   przy
nabyciu w drodze zapisu zwykłego, dalszego za­pisu lub z polecenia
testamentowego – z chwilą wyko­nania zapisu zwykłego, dalszego zapisu lub polecenia;”,
b)   po pkt 2a
dodaje się pkt 2b w brzmieniu:
„2b) przy nabyciu
w drodze zapisu windykacyjnego – z chwi­­lą uprawomocnienia się orzeczenia sądu
stwierdzają­cego nabycie spadku, postanowienia czę­ścio­wego stwierdzającego
nabycie przedmiotu zapisu windyka­cyjnego lub zarejestrowania aktu poświad­czenia
dzie­dziczenia;”;
5)   w art. 7 ust.
2 otrzymuje brzmienie:
„2.     Jeżeli
spadkobierca, obdarowany lub osoba, na której rzecz został uczyniony zapis
zwykły lub windykacyjny, zostali obcią­żeni obowiązkiem wykonania polecenia lub
zapisu zwy­kłego, wartość obciążenia z tego tytułu stanowi ciężar spadku,
darowizny, zapisu zwykłego lub windykacyjnego, a w przypadku polecenia, o ile
zostało wy­konane.”;
6)   w art. 16
ust. 1 otrzymuje brzmienie:
„1.     W
przypadku nabycia własności (współwłasności) budynku mieszkalnego lub lokalu
mieszkalnego stanowiącego od­rębną nieruchomość, spółdzielczego własnościowego
prawa do lokalu mieszkalnego lub udziału w takim prawie, spół­dzielczego prawa
do domu jednorodzinnego albo udziału w takim prawie:
1)  w drodze
dziedziczenia, zapisu zwykłego, zapisu windy­ka­cyjnego, dalszego zapisu, polecenia
testamentowego, darowizny lub polecenia darczyńcy przez osoby zali­czane do I
grupy podatkowej,
2)  w drodze
dziedziczenia, zapisu zwykłego, zapisu windy­kacyjnego, dalszego zapisu lub polecenia
testamen­towego przez osoby zaliczane do II grupy podatkowej,
3)  w drodze
dziedziczenia, zapisu zwykłego, zapisu windy­kacyjnego, dalszego zapisu lub polecenia
testamento­wego przez osoby zaliczane do III grupy podatkowej, które sprawowały
opiekę nad wymagającym takiej opieki spadkodawcą, na podstawie pisemnej umowy
z podpisem notarialnie poświadczonym, przez co naj­mniej dwa lata od dnia
poświadczenia podpisów przez notariusza
       – nie
wlicza się do podstawy opodatkowania ich czystej wartości do łącznej wysokości
nieprzekraczającej 110 m2 powierzchni użytkowej budynku lub lokalu.
W przypadku nabycia części (udziału) budynku mieszkalnego lub lokalu albo
udziału w spółdzielczym prawie do budynku miesz­kalnego lub lokalu ulga
przysługuje stosownie do wielkości udziału.”. 
 
Art. 6.
W ustawie z dnia
14 lutego 1991 r. – Prawo o notariacie (Dz. U. z 2008 r. Nr 189, poz.
1158, z 2009 r. Nr 37, poz. 286 i Nr 166, poz. 1317 oraz z 2010 r. Nr 182, poz.
1228) wprowadza się następujące zmiany:
1)   art. 95b
otrzymuje brzmienie:
„Art. 95b.           Przed
sporządzeniem aktu poświadczenia dziedzicze­nia notariusz spisuje protokół
dziedziczenia przy udziale wszystkich osób, które mogą wchodzić w rachubę
jako spadkobiercy ustawowi i testamen­towi, a także osób, na których rzecz
spadkodawca uczynił zapisy windykacyjne.”;
2)   w art. 95c w
§ 2 pkt 7 otrzymuje brzmienie:
„7)     oświadczenia,
czy były składane oświadczenia o przyjęciu lub odrzuceniu spadku lub zapisu
windykacyjnego, czy zostało wydane orzeczenie dotyczące niegodności spadko­biercy
lub osoby, na której rzecz został uczyniony zapis windykacyjny, oraz czy były
zawierane umowy z przy­szłym spadkodawcą w przedmiocie zrzeczenia się dzie­dziczenia
po nim;”;
3)   w art. 95c §
3 otrzymuje brzmienie:
„§ 3. Jeżeli od
dnia otwarcia spadku nie upłynęło sześć mie­sięcy, w protokole dziedziczenia
należy zamieścić oświad­czenia spadkobierców o prostym przyjęciu spadku lub
przyjęciu spadku z dobrodziejstwem inwentarza albo o od­rzuceniu spadku, chyba
że oświadczenia tej treści zostały już przez spadkobierców uprzednio złożone. W
takim przypadku należy zamieścić wzmiankę o dacie, miejscu i treści
złożonych przez poszczególnych spadkobierców oświadczeń. Przepisy te stosuje
się także do oświadczeń osób, na których rzecz spadkodawca uczynił zapisy
windykacyjne.”;
4)   w art. 95e:
a) § 1 otrzymuje
brzmienie:
„§ 1. Po spisaniu
protokołu dziedziczenia notariusz sporządza akt poświadczenia dziedziczenia,
jeżeli nie ma wątpliwości co do osoby spadkobiercy i wysokości udziałów w
spadku, a w przypadku gdy spadkodawca uczynił zapis windy­kacyjny, co do osoby,
na której rzecz spadkodawca uczynił zapis windykacyjny i przedmiotu zapisu.”,
b) w § 2 pkt 2
otrzymuje brzmienie:
„2)   w toku
sporządzania protokołu dziedziczenia ujawnią się oko­liczności wskazujące, że
przy jego sporządzeniu nie były obecne wszystkie osoby, które mogą wchodzić
w rachubę jako spadkobiercy ustawowi lub testamentowi, lub też osoby, na
których rzecz spadkodawca uczynił zapisy windykacyjne, albo istnieją lub
istniały testamenty, które nie zostały otwarte lub ogłoszone;”;
5)   w art. 95f w § 1 po pkt 7 dodaje się pkt 7a w brzmieniu:
„7a)  wskazanie
osób, na których rzecz spadkodawca uczynił zapisy windykacyjne, oraz przedmiotów
tych zapisów, chyba że osoby te nie chcą lub nie mogą być zapiso­biercami;”;
6)   art. 95l
otrzymuje brzmienie:
„Art. 95l.            Jeżeli
w akcie poświadczenia dziedziczenia nie wskazano spadkobierców dziedziczących
gospo­darstwo rolne lub osób, na których rzecz spadko­dawca uczynił zapisy
windykacyjne, notariusz spo­rządzi w tym przedmiocie akt uzupełniający, stosując
odpowiednio przepisy niniejszego rozdziału.”.
 
Art. 7.
W ustawie z dnia
28 lutego 2003 r. – Prawo upadłościowe i naprawcze (Dz. U. z 2009 r. Nr
175, poz. 1361, z późn. zm.[6]))
art. 123 otrzymuje brzmienie:
„Art. 123.           Oświadczenie
upadłego o odrzuceniu spadku lub zapisu windykacyjnego jest bezskuteczne w
stosunku do masy upadłości, jeżeli zostało złożone po ogłoszeniu upa­dłości.”.
 
Art. 8.
Do roszczeń, o
których mowa w art. 1007 ustawy, o której mowa w art. 1, powstałych przed dniem
wejścia w życie niniejszej ustawy i w tym dniu jeszcze nie przedawnionych,
stosuje się przepisy tego artykułu w brzmieniu nadanym niniejszą ustawą.
 
Art. 9.
Ustawa wchodzi w
życie po upływie 6 miesięcy od dnia ogłoszenia.
 
 
 
 
                                                                                                                                     MARSZAŁEK
SEJMU
 
 
                                                                                                                                    /-/
Grzegorz Schetyna
 




[1]) Niniejszą ustawą zmienia się: ustawę z dnia 24 marca
1920 r. o nabywaniu nieruchomości przez cudzoziemców, ustawę z dnia 17
listopada 1964 r. – Kodeks postępowania cywilnego, ustawę z dnia
17 czerwca 1966 r. o postępowaniu egzekucyjnym w administracji, ustawę z
dnia 28 lipca 1983 r. o podatku od spadków i darowizn, ustawę z dnia 14
lutego 1991 r. – Prawo o notariacie i ustawę z dnia 28 lutego 2003 r. – Prawo
upadłościowe i naprawcze.


[2]) Zmiany wymienionej ustawy zostały ogłoszone w Dz. U.
z 1971 r. Nr 27, poz. 252, z 1976 r. Nr 19, poz. 122, z 1982 r. Nr 11, poz. 81,
Nr 19, poz. 147 i Nr 30, poz. 210, z 1984 r. Nr 45, poz. 242,
z 1985 r. Nr 22, poz. 99, z 1989 r. Nr 3, poz. 11, z 1990 r. Nr 34,
poz. 198, Nr 55, poz. 321 i Nr 79, poz. 464, z 1991 r. Nr 107, poz. 464 i
Nr 115, poz. 496, z 1993 r. Nr 17, poz. 78, z 1994 r. Nr 27, poz. 96, Nr
85, poz. 388 i Nr 105, poz. 509, z 1995 r. Nr 83, poz. 417, z 1996 r. Nr 114,
poz. 542, Nr 139, poz. 646 i Nr 149, poz. 703, z 1997 r. Nr 43, poz. 272,
Nr 115, poz. 741, Nr 117, poz. 751 i Nr 157, poz. 1040, z 1998 r. Nr
106, poz. 668 i Nr 117, poz. 758, z 1999 r. Nr 52, poz. 532, z 2000 r. Nr 22,
poz. 271, Nr 74, poz. 855 i 857, Nr 88, poz. 983 i Nr 114, poz. 1191, z 2001 r.
Nr 11, poz. 91, Nr 71, poz. 733, Nr 130, poz. 1450 i Nr 145, poz. 1638, z 2002
r. Nr 113, poz. 984 i Nr 141, poz. 1176, z 2003 r. Nr 49, poz. 408, Nr 60, poz.
535, Nr 64, poz. 592 i Nr 124, poz. 1151, z 2004 r. Nr 91, poz. 870, Nr
96, poz. 959, Nr 162, poz. 1692, Nr 172, poz. 1804 i Nr 281, poz. 2783, z 2005
r. Nr 48, poz. 462, Nr 157, poz. 1316 i Nr 172, poz. 1438, z 2006 r. Nr 133,
poz. 935 i Nr 164, poz. 1166, z 2007 r. Nr 80, poz. 538, Nr 82, poz.
557 i Nr 181, poz. 1287, z 2008 r. Nr 116, poz. 731, Nr 163, poz. 1012, Nr
220, poz. 1425 i 1431 i Nr 228, poz. 1506, z 2009 r. Nr 42, poz. 341, Nr
79, poz. 662 i Nr 131, poz. 1075 oraz z 2010 r. Nr 40, poz. 222 i Nr
155, poz. 1037.


[3]) Zmiany tekstu jednolitego wymienionej ustawy zostały
ogłoszone w Dz. U. z 2005 r. Nr 94, poz. 788 i Nr 183, poz. 1538 oraz z
2008 r. Nr 180, poz. 1112 i Nr 216, poz. 1367.


[4]) Zmiany wymienionej ustawy zostały ogłoszone w Dz. U.
z 1965 r. Nr 15, poz. 113, z 1974 r. Nr 27, poz. 157 i Nr 39, poz. 231, z
1975 r. Nr 45, poz. 234, z 1982 r. Nr 11, poz. 82 i Nr 30, poz. 210,
z 1983 r. Nr 5, poz. 33, z 1984 r. Nr 45, poz. 241 i 242, z 1985
r. Nr 20, poz. 86, z 1987 r. Nr 21, poz. 123, z 1988 r. Nr 41, poz. 324, z
1989 r. Nr 4, poz. 21 i Nr 33, poz. 175, z 1990 r. Nr 14, poz. 88, Nr 34, poz.
198, Nr 53, poz. 306, Nr 55, poz. 318 i Nr 79, poz. 464, z 1991 r. Nr 7, poz.
24, Nr 22, poz. 92 i Nr 115, poz. 496, z 1993 r. Nr 12, poz. 53, z
1994 r. Nr 105, poz. 509, z 1995 r. Nr 83, poz. 417, z 1996 r. Nr 24, poz.
110, Nr 43, poz. 189, Nr 73, poz. 350 i Nr 149, poz. 703, z 1997 r.
Nr 43, poz. 270, Nr 54, poz. 348, Nr 75, poz. 471, Nr 102, poz. 643,
Nr 117, poz. 752, Nr 121, poz. 769 i 770, Nr 133, poz. 882, Nr 139, poz. 934,
Nr 140, poz. 940 i Nr 141, poz. 944, z 1998 r. Nr 106, poz. 668 i Nr
117, poz. 757, z 1999 r. Nr 52, poz. 532, z 2000 r. Nr 22, poz. 269 i 271,
Nr 48, poz. 552 i 554, Nr 55, poz. 665, Nr 73, poz. 852, Nr 94, poz. 1037,
Nr 114, poz. 1191 i 1193 i Nr 122, poz. 1314, 1319 i 1322, z 2001 r. Nr 4, poz.
27, Nr 49, poz. 508, Nr 63, poz. 635, Nr 98, poz. 1069, 1070 i 1071, Nr
123, poz. 1353, Nr 125, poz. 1368 i Nr 138, poz. 1546, z 2002 r. Nr 25, poz.
253, Nr 26, poz. 265, Nr 74, poz. 676, Nr 84, poz. 764, Nr 126, poz. 1069
i 1070, Nr 129, poz. 1102, Nr 153, poz. 1271, Nr 219, poz. 1849 i Nr
240, poz. 2058, z 2003 r. Nr 41, poz. 360, Nr 42, poz. 363, Nr 60, poz.
535, Nr 109, poz. 1035, Nr 119, poz. 1121, Nr 130, poz. 1188, Nr 139,
poz. 1323, Nr 199, poz. 1939 i Nr 228, poz. 2255, z 2004 r. Nr 9,
poz. 75, Nr 11, poz. 101, Nr 68, poz. 623, Nr 91, poz. 871, Nr 93, poz. 891, Nr
121, poz. 1264, Nr 162, poz. 1691, Nr 169, poz. 1783, Nr 172, poz. 1804,
Nr 204, poz. 2091, Nr 210, poz. 2135, Nr 236, poz. 2356 i Nr 237, poz.
2384, z 2005 r. Nr 13, poz. 98, Nr 22, poz. 185, Nr 86, poz. 732, Nr 122, poz.
1024, Nr 143, poz. 1199, Nr 150, poz. 1239, Nr 167, poz. 1398, Nr 169, poz.
1413 i 1417, Nr 172, poz. 1438, Nr 178, poz. 1478, Nr 183, poz. 1538, Nr 264,
poz. 2205 i Nr 267, poz. 2258, z 2006 r. Nr 12, poz. 66, Nr 66, poz. 466,
Nr 104, poz. 708 i 711, Nr 186, poz. 1379, Nr 208, poz. 1537 i 1540, Nr
226, poz. 1656 i Nr 235, poz. 1699, z 2007 r. Nr 7, poz. 58, Nr 47, poz.
319, Nr 50, poz. 331, Nr 61, poz. 418, Nr 99, poz. 662, Nr 106, poz. 731, Nr
121, poz. 831, Nr 123, poz. 849, Nr 176, poz. 1243, Nr 181, poz. 1287, Nr 192,
poz. 1378 i Nr 247, poz. 1845, z 2008 r. Nr 59, poz. 367, Nr 96, poz.
609 i 619, Nr 110, poz. 706, Nr 116, poz. 731, Nr 119, poz.
772, Nr 120, poz. 779, Nr 122, poz. 796, Nr 171, poz. 1056, Nr 220, poz.
1431, Nr 228, poz. 1507, Nr 231, poz. 1547 i Nr 234, poz. 1571, z 2009 r.
Nr 26, poz. 156, Nr 67, poz. 571 i Nr 69, poz. 592 i 593, z 2010 r. Nr 3, poz.
13, Nr 7, poz. 45, Nr 24, poz. 125, Nr 40, poz. 229, Nr 108, poz. 684, Nr 109,
poz. 724, Nr 125, poz. 842, Nr 152, poz. 1018, Nr 155, poz. 1037, Nr 182, poz.
1228, Nr 197, poz. 1307, Nr 215, poz. 1418, Nr 217, poz. 1435 i Nr 241, poz.
1621 oraz z 2011 r. Nr 34, poz. 173.


[5]) Zmiany tekstu jednolitego wymienionej ustawy zostały
ogłoszone w Dz. U. z 2006 r. Nr 104, poz. 708 i 711, Nr 133, poz. 935, Nr
157, poz. 1119 i Nr 187, poz. 1381, z 2007 r. Nr 89, poz. 589, Nr 115,
poz. 794, Nr 176, poz. 1243 i Nr 192, poz. 1378, z 2008 r. Nr 209, poz.
1318, z 2009 r. Nr 3, poz. 11, Nr 39, poz. 308, Nr 131, poz. 1075, Nr 157, poz.
1241 i Nr 201, poz. 1540 oraz z 2010 r. Nr 28, poz. 143, Nr 40, poz. 229,
Nr 75, poz. 474, Nr 122, poz. 826, Nr 152, poz. 1018 i Nr 229, poz. 1497.


[6]) Zmiany tekstu jednolitego wymienionej ustawy zostały
ogłoszone w Dz. U. z 2009 r. Nr 191, poz. 1484 oraz z 2010 r. Nr 155, poz.
1037, Nr 230, poz. 1509 i Nr 257, poz. 1724.
