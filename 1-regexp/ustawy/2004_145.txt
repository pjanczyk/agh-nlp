


Tekst ustawy przyjęty przez Senat bez poprawek
 
 
 
USTAWA
z dnia 13 stycznia
2012 r.
 
o zmianie ustawy o
refundacji leków, środków spożywczych specjalnego 
przeznaczenia żywieniowego oraz wyrobów medycznych 
oraz niektórych innych ustaw1)
 
 
Art. 1.
W ustawie z
dnia 12 maja 2011 r. o refundacji leków, środków spożywczych specjalnego
przeznaczenia żywieniowego oraz wyrobów medycznych (Dz. U. Nr 122, poz. 696) wprowadza
się następujące zmiany:
1) w art. 7 ust.
7 otrzymuje brzmienie:
„7.     Dla leków oraz środków spożywczych specjalnego
przeznaczenia żywieniowego, wydawanych w trybie, o którym mowa w art. 39 ust.
1, ustala się marżę hurtową w wysokości 10%. Marża detaliczna wynosi 100%
wartości urzędowej marży detalicznej ustalonej w ust. 4 dla danego przedziału
ceny hurtowej.”;
2) w art. 40 w
ust. 1 część wspólna otrzymuje brzmienie:
„–      decyzję administracyjną o
objęciu refundacją leku przy danych klinicznych, w zakresie wskazań do
stosowania lub dawkowania, lub sposobu podawania odmiennych niż określone w
Charakterystyce Produktu Leczniczego w rozumieniu ustawy z dnia 6 września 2001
r. – Prawo farmaceutyczne.”;
3) w art. 41 w
ust. 6 pkt 1 otrzymuje brzmienie:
„1) uniemożliwiania
czynności kontrolnych;”;
4) w art. 47:
a) w ust. 14
uchyla się zdanie czwarte,
b) ust. 15
otrzymuje brzmienie:
„15. Na podstawie
ustaleń zawartych w protokole kontroli oddział wojewódzki Funduszu wydaje
zalecenia pokontrolne, zobowiązujące kierownika apteki oraz podmiot prowadzący
aptekę do usunięcia, w określonym terminie, stwierdzonych uchybień oraz do
złożenia, w terminie 14 dni od dnia doręczenia zaleceń pokontrolnych, informacji
o podjętych działaniach. Od zaleceń pokontrolnych przysługuje kierownikowi
apteki lub podmiotowi prowadzącemu aptekę zażalenie do dyrektora oddziału wojewódzkiego
Funduszu. Zażalenie wnosi się w terminie 7 dni od dnia otrzymania zaleceń pokontrolnych.
Dyrektor oddziału wojewódzkiego Funduszu rozpatruje zażalenie w terminie 14 dni
od dnia jego otrzymania i w przypadku jego uwzględnienia zmienia zalecenia
pokontrolne.”,
c) dodaje się
ust. 16 i 17 w brzmieniu:
„16. W przypadku
nieuwzględnienia zażalenia, o którym mowa w ust. 15, w części lub w całości,
kierownikowi apteki lub podmiotowi prowadzącemu aptekę przysługuje odwołanie do
Prezesa Funduszu. Przepisy art. 42 ust. 6 i 7 stosuje się odpowiednio.
17. Wniesienie zażalenia lub odwołania wstrzymuje wykonanie
zaleceń pokontrolnych.”;
5) w art. 48:
a) uchyla się
ust. 8 i 9,
b) w ust. 10 pkt
1 otrzymuje brzmienie:
„1)
uniemożliwiania czynności kontrolnych;”.
 
Art. 2.
W ustawie z
dnia 20 lipca 1950 r. o zawodzie felczera (Dz. U. z 2004 r. Nr 53, poz. 531, z
późn. zm.2)) w
art. 4 ust. 1a otrzymuje brzmienie:
„1a.   W przypadku gdy ustawa lub
przepisy odrębne uprawniają felczera do wystawiania recept stosuje się
odpowiednio art. 45 ust. 2, 2a i 5 ustawy z dnia 5 grudnia 1996 r. o zawodach
lekarza i lekarza dentysty (Dz. U. z 2011 r. Nr 277, poz. 1634 i Nr 291, poz.
1707).”.
 
Art. 3.     
W ustawie z
dnia 5 grudnia 1996 r. o zawodach lekarza i lekarza dentysty (Dz. U. z 2011 r.
Nr 277, poz. 1634 i Nr 291, poz. 1707) w art.
45:
1) ust. 2
otrzymuje brzmienie:
„2.     Lekarz może również wystawiać
recepty na leki osobom, o których mowa w art. 43–46 ustawy z dnia 27 sierpnia
2004 r. o świadczeniach opieki zdrowotnej finansowanych ze środków publicznych
(Dz. U. z 2008 r. Nr 164, poz. 1027, z późn. zm.3)), na
zasadach określonych w tej ustawie oraz w ustawie z dnia 12 maja 2011 r. o
refundacji leków, środków spożywczych specjalnego przeznaczenia żywieniowego
oraz wyrobów medycznych (Dz. U. Nr 122, poz. 696). Lekarz jest obowiązany do
odnotowania uprawnień tych osób na recepcie w sposób określony w przepisach
wydanych na podstawie ust. 5.”;
2) po ust. 2
dodaje się ust. 2a w brzmieniu:
„2a.   W przypadku wystawiania recept
na leki, środki spożywcze specjalnego przeznaczenia żywieniowego, wyroby
medyczne określone w wykazach, o których mowa w art. 37 ustawy z dnia 12
maja 2011 r. o refundacji leków, środków spożywczych specjalnego przeznaczenia
żywieniowego oraz wyrobów medycznych, lekarz jest obowiązany do odnotowania na
recepcie, w sposób określony w przepisach wydanych na podstawie ust. 5,
odpłatności, jeżeli lek, środek spożywczy specjalnego przeznaczenia
żywieniowego, wyrób medyczny występuje w tych wykazach w co najmniej dwóch
odpłatnościach, o których mowa w art. 6 ust. 2 ustawy z dnia 12 maja 2011 r. o
refundacji leków, środków spożywczych specjalnego przeznaczenia żywieniowego
oraz wyrobów medycznych.”;
3) w ust. 5:
a)   pkt 2
otrzymuje brzmienie:
„2)   wzór
recepty uprawniającej do nabycia leku, środka spożywczego specjalnego przeznaczenia
żywieniowego lub wyrobu medycznego, wyposażenia wyrobu medycznego, wyrobu
medycznego do diagnostyki in vitro, wyposażenia wyrobu medycznego do diagnostyki
in vitro,”,
b)   część
wspólna otrzymuje brzmienie:
„– uwzględniając konieczność zapewnienia prawidłowego wystawiania
recept, w szczególności w zakresie przepisów ust. 2 i 2a, oraz zapewnienia
prawidłowej realizacji recepty i zadań kontrolnych podmiotów uprawnionych do
kontroli recept.”.
 
Art. 4.
W ustawie z
dnia 18 marca 2011 r. o Urzędzie Rejestracji Produktów Leczniczych, Wyrobów
Medycznych i Produktów Biobójczych (Dz. U. Nr 82, poz. 451) w art. 6
dotychczasową treść oznacza się jako ust. 1 i dodaje się ust. 2 w brzmieniu:
„2.     Prezes Urzędu udostępnia w
dniu ogłoszenia obwieszczenia, o którym mowa w art. 37 ust. 1 ustawy z dnia 12
maja 2011 r. o refundacji leków, środków spożywczych specjalnego przeznaczenia
żywieniowego oraz wyrobów medycznych (Dz. U. Nr 112, poz. 696), na
stronie internetowej Urzędu oraz w Biuletynie Informacji Publicznej, Charakterystyki
Produktów Leczniczych leków objętych tym obwieszczeniem.”.
 
Art. 5.
Do marży
detalicznej leków, o których mowa w art. 7 ust. 7 ustawy, o której mowa w art.
1, dla których zgoda na refundację została wydana przed dniem wejścia w życie
niniejszej ustawy stosuje się przepisy dotychczasowe.
 
Art. 6.
Postępowań w
związku z naruszeniem przed dniem wejścia w życie ustawy art. 48 ust. 8 ustawy,
o której mowa w art. 1, nie wszczyna się, a wszczęte umarza.
 
Art. 7.
1. Apteka nie
jest obowiązana do zwrotu refundacji ceny leku, środka spożywczego specjalnego
przeznaczenia żywieniowego, wyrobu medycznego na zasadach określonych w art. 43
ust. 1 pkt 6 ustawy, o której mowa w art. 1, realizowanej na podstawie recept,
które zostały wystawione przed dniem wejścia w życie niniejszej ustawy, przez
osoby uprawnione niezgodnie z art. 48 ust. 8 ustawy, o której mowa w art. 1.
2. Postępowania
w sprawach, o których mowa w ust. 1, nie wszczyna się, a wszczęte umarza.
 
Art. 8.     
Dotychczasowy
akt wykonawczy wydany na podstawie art. 45 ust. 5 ustawy, o której mowa w art.
3, zachowuje moc do dnia wejścia w życie aktu wykonawczego
wydanego na podstawie art. 45 ust. 5 ustawy, o której mowa w art. 3, w
brzmieniu nadanym niniejszą ustawą, jednak nie dłużej
niż przez okres miesiąca od dnia wejścia w życie niniejszej ustawy.
 
Art. 9.
Ustawa
wchodzi w życie po upływie 14 dni od dnia ogłoszenia.
 
 
 
 
                                                                                                                                     MARSZAŁEK
SEJMU
 
 
                                                                                                                                                       
                                                                                                                                         /
- / Ewa Kopacz




1)
  Niniejszą ustawą zmienia się ustawy: ustawę z dnia 20 lipca 1950 r. o
zawodzie felczera, ustawę z dnia 5 grudnia 1996 r. o zawodach lekarza i lekarza
dentysty oraz ustawę z dnia 18 marca 2011 r. o Urzędzie Rejestracji Produktów
Leczniczych, Wyrobów Medycznych i Produktów Biobójczych.


2)
  Zmiany tekstu jednolitego wymienionej ustawy zostały ogłoszone w Dz. U. z
2004 r. Nr 210, poz. 2135, z 2009 r. Nr 98, poz. 817, z 2010 r. Nr 107, poz.
679 oraz z 2011 r. Nr 112, poz. 654, Nr 113, poz. 657 i Nr 122, poz. 696.


3)
  Zmiany tekstu jednolitego wymienionej ustawy zostały ogłoszone w Dz. U.
z 2008 r. Nr 216, poz. 1367, Nr 225, poz. 1486, Nr 227, poz. 1505, Nr 234,
poz. 1570 i Nr 237, poz. 1654, z 2009 r. Nr 6, poz. 33, Nr 22, poz.
120, Nr 26, poz. 157, Nr 38, poz. 299, Nr 92, poz. 753, Nr 97, poz. 800, Nr 98,
poz. 817, Nr 111, poz. 918, Nr 118, poz. 989, Nr 157, poz. 1241, Nr 161, poz.
1278 i Nr 178, poz. 1374, z 2010 r. Nr 50, poz. 301, Nr 107, poz.
679, Nr 125, poz. 842, Nr 127, poz. 857, Nr 165, poz. 1116, Nr 182, poz. 1228,
Nr 205, poz. 1363, Nr 225, poz. 1465, Nr 238, poz. 1578 i Nr 257, poz.
1723 i 1725 oraz z 2011 r. Nr 45, poz. 235, Nr 73, poz. 390, Nr 81,
poz. 440, Nr 106, poz. 622, Nr 112, poz. 654, Nr 113, poz. 657, Nr 122, poz.
696, Nr 138, poz. 808, Nr 149, poz. 887, Nr 171, poz. 1016, Nr 205, poz. 1203 i
Nr 232, poz. 1378.
 
