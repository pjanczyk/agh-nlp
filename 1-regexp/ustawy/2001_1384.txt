



Dz.U. z 2001 r. Nr 126, poz. 1384
                                        
                                        
                                        
                                        
                                     USTAWA
                            z dnia 6 września 2001 r.
                                        
                       o chorobach zakaźnych i zakażeniach
                                   Rozdział 1
                                 Przepisy ogólne
                                        
                                     Art. 1.
Ustawa określa zasady i tryb postępowania w zakresie zapobiegania i zwalczania
chorób zakaźnych i zakażeń u ludzi, a w szczególności rozpoznawanie i śledzenie
sytuacji epidemiologicznej oraz podejmowanie działań przeciwepidemicznych i
zapobiegawczych celem unieszkodliwienia źródła zakażenia i przecięcia dróg
szerzenia, w tym również uodpornienie osób wrażliwych na zakażenie.
                                        
                                     Art. 2.
Użyte w ustawie określenia oznaczają:
   1) badanie diagnostyczne " kliniczne lub laboratoryjne badanie medyczne
     wykonywane w celu identyfikacji zakażenia lub ustalenia rozpoznania
     choroby,
   2) choroby zakaźne " choroby, które zostały wywołane przez drobnoustroje,
     ich toksyczne produkty, a także przez pasożyty lub inne biologiczne
     czynniki chorobotwórcze, które ze względu na charakter i sposób szerzenia
     się stanowią zagrożenie dla zdrowia i życia ludzi,
   3) dezynfekcja  niszczenie form wegetatywnych drobnoustrojów za pomocą metod
     fizycznych, chemicznych lub biologicznych,
   4) dochodzenie epidemiologiczne " wykrywanie przyczyn, źródeł i mechanizmów
     szerzenia się choroby,
   5) epidemia " wystąpienie na danym obszarze zachorowań na chorobę zakaźną w
     liczbie wyraźnie większej niż w poprzedzającym okresie lub nagłe
     wystąpienie chorób zakaźnych wcześniej niewystępujących,
   6) hospitalizacja " umieszczenie zakaźnie chorego lub podejrzanego o chorobę
     zakaźną w szpitalu w celu diagnozowania, leczenia lub izolacji,
   7) izolacja " odosobnienie zakaźnie chorego lub podejrzanego o chorobę
     zakaźną w celu uniemożliwienia przeniesienia zakażenia,
   8) kwarantanna " odosobnienie osoby zdrowej narażonej na zakażenie w celu
     wczesnego rozpoznania choroby zakaźnej lub zakażenia,
   9) lekarz " również lekarza stomatologa,
  10) nadzór epidemiologiczny " indywidualną kliniczno-epidemiologiczną
     obserwację osoby przewlekle zakażonej lub podejrzanej o chorobę zakaźną
     lub zakażenie, bez ograniczenia jej swobody przemieszczania się,
  11) niepożądany odczyn poszczepienny " objawy kliniczne czasowo związane z
     dokonanym szczepieniem ochronnym,
  12) nosiciel " osobę bez objawów chorobowych, w której organizmie bytują
     i rozmnażają się drobnoustroje chorobotwórcze, stanowiącą potencjalne
     źródło zakażenia innych osób,
  13) osoba ubezpieczona " osobę objętą ubezpieczeniem zdrowotnym na podstawie
     ustawy z dnia 6 lutego 1997 r. o powszechnym ubezpieczeniu zdrowotnym
     (Dz.U. Nr 28, poz. 153 i Nr 75, poz. 468, z 1998 r. Nr 117, poz. 756, Nr
     137, poz. 887, Nr 144, poz.  929 i  Nr 162, poz. 1116,  z 1999 r. Nr 45,
     poz. 439, Nr 49, poz. 483, Nr 63, poz. 700, Nr 70, poz. 777, Nr 72, poz.
     802, Nr 109, poz. 1236, Nr 110, poz. 1255 i 1256, z 2000 r. Nr 12, poz.
     136, Nr 18, poz. 230, Nr 95, poz. 1041, Nr 122, poz. 1311 i 1324 oraz z
     2001 r. Nr 8, poz. 64 i Nr 52, poz. 539),
  14) podejrzany o chorobę zakaźną " osobę, u której występują objawy kliniczne
     wskazujące na chorobę zakaźną lub która pozostawała w bezpośredniej bądź
     pośredniej styczności ze źródłem zakażenia,
  15) podejrzany o zakażenie " osobę bez objawów choroby zakaźnej, która
     pozostawała w bezpośredniej bądź pośredniej styczności ze źródłem
     zakażenia, jeżeli rodzaj styczności zagrażał przeniesieniem
     drobnoustrojów,
  16) przedsiębiorca  przedsiębiorcę w rozumieniu przepisów ustawy z dnia  19
     listopada 1999 r. " Prawo działalności gospodarczej (Dz.U. Nr 101, poz.
     1178, z 2000 r. Nr 86, poz. 958 i Nr 114, poz. 1193 oraz z 2001 r. Nr 49,
     poz. 509), a także:
     a) osobę fizyczną, osobę prawną bądź jednostkę organizacyjną niemającą
       osobowości prawnej, organizującą lub świadczącą usługi o charakterze
       użyteczności publicznej, które nie są działalnością gospodarczą w
       rozumieniu przepisów o działalności gospodarczej,
     b) osobę fizyczną wykonującą zawód we własnym imieniu i na własny rachunek
       lub prowadzącą działalność w ramach wykonywania takiego zawodu,
  17) skażenie " zanieczyszczenie drobnoustrojami lub ich toksynami powierzchni
     przedmiotów, żywności, gleby, wody i powietrza,
  18) stan epidemii " sytuację wymagającą podjęcia określonych w ustawie
     działań w związku z wystąpieniem epidemii w celu zminimalizowania jej
     skutków,
  19) stan zagrożenia epidemicznego " stan wysokiego prawdopodobieństwa
     powstania epidemii lub zawleczenia choroby zakaźnej wymagający podjęcia
     określonych działań w celu zapobieżenia epidemii lub zminimalizowaniu jej
     skutków,
  20) sterylizacja  zniszczenie wszystkich drobnoustrojów oraz ich form
     przetrwalnikowych przez zastosowanie czynników fizycznych lub chemicznych,
  21) szczepienie ochronne " podanie szczepionki przeciw chorobie zakaźnej w
     celu sztucznego uodpornienia przeciwko tej chorobie,
  22) świadczenie zdrowotne  świadczenie zdrowotne w rozumieniu ustawy z dnia
     30 sierpnia 1991 r. o zakładach opieki zdrowotnej (Dz.U. Nr 91, poz. 408,
     z 1992 r. Nr 63, poz. 315, z 1994 r. Nr 121, poz. 591, z 1995 r. Nr 138,
     poz. 682, z 1996 r. Nr 24, poz. 110, z 1997 r. Nr 104, poz. 661, Nr 121,
     poz. 769 i Nr 158, poz. 1041, z 1998 r. Nr 106, poz. 668, Nr 117, poz. 756
     i Nr 162, poz. 1115, z 1999 r. Nr 28, poz. 255 i 256 i Nr 84, poz. 935, z
     2000 r. Nr 3, poz. 28, Nr 12, poz. 136, Nr 43, poz. 489, Nr 84, poz. 948,
     Nr 114, poz. 1193 i Nr 120, poz. 1268 oraz z 2001 r. Nr 5, poz. 45),
  23) świadczeniodawca " świadczeniodawcę w rozumieniu art. 7 pkt 23 ustawy o
     powszechnym ubezpieczeniu zdrowotnym,
  24) zagrożenie epidemiczne " prawdopodobieństwo narastania liczby zachorowań
     występujących dotąd sporadycznie lub niewystępujących wcześniej na danym
     terenie,
  25) zakażenie " wniknięcie do organizmu i rozwój w nim żywego biologicznego
     czynnika chorobotwórczego,
  26) zakażenie zakładowe " zakażenie, które zostało nabyte w czasie pobytu w
     zakładzie opieki zdrowotnej udzielającym całodobowych lub całodziennych
     świadczeń zdrowotnych, a które nie było w okresie inkubacji w chwili
     przyjęcia do zakładu,
  27) zatrucie pokarmowe " ostre zachorowanie o charakterze zakaźnym,
     inwazyjnym lub toksycznym, którego przyczyną było spożycie skażonej
     żywności lub wody.
                                        
                                     Art. 3.
1. Wykaz chorób zakaźnych i zakażeń, do których stosuje się przepisy ustawy,
  określa załącznik nr 1 do ustawy.
2. Wykaz biologicznych czynników chorobotwórczych, do których stosuje się
  przepisy ustawy, określa załącznik nr 2 do ustawy.
3. Minister właściwy do spraw zdrowia może określić, w drodze rozporządzenia,
  kryteria rozpoznawania niektórych chorób i zakażeń, objętych wykazami, o
  których mowa w ust. 1 i 2, uwzględniając w szczególności objawy i wyniki
  badań niezbędnych do ustalenia rozpoznania.
                                        
                                     Art. 4.
Minister właściwy do spraw zdrowia, w porozumieniu z ministrem właściwym do
spraw rolnictwa oraz ministrem właściwym do spraw środowiska, określi, w drodze
rozporządzenia, formy i tryb współdziałania między organami Inspekcji
Sanitarnej, Inspekcji Weterynaryjnej oraz Inspekcji Ochrony Środowiska w
zakresie zwalczania chorób zakaźnych, które mogą być przenoszone ze zwierząt na
ludzi lub z ludzi na zwierzęta, uwzględniając w szczególności:
   1) wykaz chorób zakaźnych, których dotyczy współdziałanie,
   2) sposoby wymiany informacji epidemiologicznych i epizootiologicznych oraz
     opracowań statystycznych,
   3) sposoby uzgadniania postępowania między organami przy zwalczaniu chorób,
     które mogą być przenoszone ze zwierząt na ludzi lub z ludzi na zwierzęta,
   4) formy powiadamiania o wykryciu ognisk chorób zakaźnych, które mogą być
     przenoszone ze zwierząt na ludzi lub z ludzi na zwierzęta.
                                        
                                   Rozdział 2
                   Zapobieganie chorobom zakaźnym i zakażeniom
                                        
                                     Art. 5.
 
1. Osoby przebywające na obszarze Rzeczypospolitej Polskiej są obowiązane na
  zasadach określonych w ustawie do:
   1) poddawania się badaniom mającym na celu wykrywanie zakażeń i chorób
     zakaźnych, w tym również poddawania się postępowaniu mającemu na celu
     pobranie lub dostarczenie materiału do tych badań,
   2) poddawania się obowiązkowym szczepieniom ochronnym,
   3) poddawania się obowiązkowemu leczeniu, obowiązkowej hospitalizacji,
     izolacji, kwarantannie i nadzorowi epidemiologicznemu,
   4) udzielania wyjaśnień istotnych dla zapobiegania chorobom zakaźnym.
2. W przypadku osoby małoletniej lub nieposiadającej zdolności do czynności
  prawnych odpowiedzialność za wypełnienie obowiązków, o których mowa  w ust.
  1, spoczywa na osobie, która sprawuje nad nią prawną lub faktyczną opiekę.
3. W stosunku do osób przebywających w zakładach karnych, aresztach śledczych,
  zakładach poprawczych, schroniskach dla nieletnich, placówkach opiekuńczowychowawczych
oraz innych placówkach sprawujących całodobową opiekę
  odpowiedzialność za  umożliwienie wypełnienia obowiązków, o których mowa w
  ust. 1, spoczywa na kierowniku zakładu albo placówki, w której te osoby
  przebywają.
4. Obowiązek wynikający z ust. 1 pkt 2 nie dotyczy osób przebywających na
  obszarze  Rzeczypospolitej Polskiej przez okres krótszy niż trzy miesiące, z
  wyjątkiem szczepień przeciwko wściekliźnie i tężcowi osób  podejrzanych  o
  zakażenie.
                                        
                                     Art. 6.
1. Badaniom mającym na celu wykrywanie zakażeń i chorób zakaźnych podlegają:
   1) kobiety w ciąży, które były narażone na zakażenie HIV, oraz noworodki
     urodzone przez matki zakażone HIV lub krętkiem bladym - badaniom w
     kierunku tych zakażeń,
   2) osoby, które były narażone na zakażenie poprzez kontakt z osobami
     zakażonymi, chorymi lub materiałem zakaźnym " badaniom w kierunku błonicy,
     cholery, czerwonki, duru brzusznego, durów rzekomych A, B i C, nagminnego
     porażenia dziecięcego,
   3) nosiciele i ozdrowieńcy po błonicy, cholerze, durze brzusznym, durach
     rzekomych A, B, C, salmonelozach i czerwonce wywołanej pałeczkami Shigella
     - badaniom na nosicielstwo,
   4) osoby podejmujące lub wykonujące prace, przy wykonywaniu których istnieje
     możliwość przeniesienia zakażenia na inne osoby " badaniom w kierunku
     zakażenia prątkami gruźlicy, pałeczkami duru brzusznego, durów rzekomych
     A, B, C, innymi pałeczkami z rodzaju Salmonella  i Shigella,
   5) uczniowie szkół oraz studenci szkół wyższych kształcących do wykonywania
     prac, o których mowa w pkt 4  badaniom w kierunku zakażenia prątkami
     gruźlicy, pałeczkami duru brzusznego, durów rzekomych A, B, C, innymi
     pałeczkami z rodzaju Salmonella i Shigella, bezpośrednio przed
     rozpoczęciem praktycznej nauki zawodu.
2. Minister właściwy do spraw zdrowia określi, w drodze rozporządzenia, rodzaje
  badań lekarskich i laboratoryjnych, którym podlegają osoby, o których mowa w
  ust. 1 pkt 1 i 2,  oraz tryb ich przeprowadzania, uwzględniając  w
  szczególności:
   1) terminy przeprowadzania badań lekarskich i laboratoryjnych w celu
     wykrywania  określonych zakażeń,
   2) sposób dokumentowania badań lekarskich i laboratoryjnych i ich wyników,
   3) postępowanie kliniczno-epidemiologiczne z osobami zakażonymi.
3. Minister właściwy do spraw zdrowia określi, w drodze rozporządzenia, rodzaje
  badań lekarskich i laboratoryjnych, którym podlegają osoby, o których mowa w
  ust. 1 pkt 4 i 5, oraz tryb ich przeprowadzania, uwzględniając w
  szczególności:
   1) terminy przeprowadzania badań lekarskich i laboratoryjnych w celu
     wykrywania określonych zakażeń,
   2) sposób dokumentowania badań lekarskich i laboratoryjnych i ich wyników, w
     tym  wzór karty badań  dla celów epidemiologicznych.
4. Minister właściwy do spraw zdrowia określi, w drodze rozporządzenia, wykaz
  prac, przy wykonywaniu których istnieje możliwość przeniesienia zakażenia na
  inne osoby, uwzględniając drogi szerzenia się zakażeń.
5. Osoby chore na gruźlicę płuc w okresie prątkowania oraz osoby zakażone
  pałeczkami duru brzusznego, durów rzekomych A, B, C, innymi pałeczkami  z
  rodzaju Salmonella i Shigella nie mogą wykonywać prac określonych w wykazie,
  o którym mowa w ust. 4.
6. Badania, o których mowa w ust. 1 pkt 1 i 2, przeprowadzają świadczeniodawcy,
  z którymi Kasy Chorych zawarły umowy o udzielanie tych świadczeń zdrowotnych.
7. Koszty badań, o których mowa w ust. 1 pkt 1 i 2, osób ubezpieczonych są
  finansowane na zasadach określonych w przepisach o powszechnym ubezpieczeniu
  zdrowotnym.
8. Koszty badań, o których mowa w ust. 1 pkt 1 i 2, osób nieubezpieczonych oraz
  osób, o których mowa w ust 1 pkt 3, są finansowane z budżetu państwa z
  części, której dysponentem jest minister właściwy do spraw zdrowia.
9. Minister właściwy do spraw zdrowia określi, w drodze rozporządzenia, tryb
  finansowania kosztów, o których mowa w ust. 8, uwzględniając sposób
  dokumentowania wykonania badań oraz terminy rozliczeń.
10. Badania, o których mowa w ust. 1 pkt 3-5, przeprowadzają stacje sanitarnoepidemiologiczne.

11.  Koszty badań, o których mowa w ust. 1 pkt 4, ponosi przedsiębiorca.
12. Koszty badań, o których mowa w ust. 1 pkt 5, są finansowane przez właściwe
  jednostki samorządu terytorialnego ze środków na zadania zlecone z zakresu
  administracji rządowej.
13. Badania w kierunku chorób zakaźnych i zakażeń kandydatów na dawców oraz
  dawców komórek, tkanek i narządów oraz krwi regulują odrębne przepisy.
14. Badania, o których mowa w ust. 1, przeprowadza się bez względu na badania
  wynikające z odrębnych przepisów.
                                        
                                     Art. 7.
1. Orzeczenie o braku przeciwwskazań bądź o czasowym lub trwałym
  przeciwwskazaniu do wykonywania prac, przy wykonywaniu których istnieje
  możliwość przeniesienia zakażenia na inne osoby, lekarz wpisuje do karty
  badań dla celów epidemiologicznych, o której mowa w art. 6 ust. 3 pkt 2.
2. W przypadku stwierdzenia w wyniku badań, o których mowa w art. 6 ust. 1 pkt
  4, przeciwwskazań do wykonywania prac określonych w wykazie, o którym mowa w
  art. 6 ust. 4:
   1) osoby z przeciwwskazaniami obowiązane są zawiadomić pracodawcę o
     zakażeniu,
   2) pracodawca jest obowiązany, z zachowaniem poufności, niezwłocznie odsunąć
     pracownika od takich prac.
                                        
                                     Art. 8.
1. W przypadku wystąpienia określonych chorób zakaźnych i zakażeń minister
  właściwy do spraw zdrowia może wprowadzić jednolite procedury postępowania w
  celu ich zwalczania.
2. W sytuacji, o której mowa w ust. 1, minister właściwy do spraw zdrowia
  określi, w drodze rozporządzenia, jednolite procedury postępowania wobec osób
  chorych, zakażonych lub osób narażonych na czynniki zakaźne wywołujące te
  choroby lub zakażenia, uwzględniając w szczególności sposób diagnozowania,
  leczenia i zapobiegania powstawaniu antybiotykooporności.
                                        
                                     Art. 9.
1. Rada Ministrów  może określić, w  drodze rozporządzenia, programy
  zapobiegania, eliminacji i wykorzenienia określonych zakażeń i chorób
  zakaźnych, wynikające z sytuacji epidemiologicznej kraju i dostosowane do
  programów międzynarodowych.
2. Koszty realizacji zadań objętych programami, o których mowa w ust. 1, są
  finansowane z budżetu państwa odpowiednio z części, których dysponentami są
  właściwi ministrowie realizujący programy.
3. Zadania objęte programami, o których mowa w ust. 1, realizowane są przez
  podmioty wskazane w tych programach, na podstawie umów zawieranych przez
  ministrów, o których mowa w ust. 2, z tymi podmiotami, chyba że obowiązek ich
  realizacji wynika z odrębnych przepisów.
                                        
                                    Art. 10.
1. Kierownicy zakładów opieki zdrowotnej i osoby wykonujące zawody medyczne
  poza zakładami opieki zdrowotnej są obowiązani do zapewnienia przestrzegania
  wymagań higienicznych i zdrowotnych obejmujących  w szczególności:
   1) zapewnienie warunków skutecznej sterylizacji materiałów medycznych,
     narzędzi i innego sprzętu medycznego oraz prowadzenia prawidłowych
     procesów dezynfekcji,
   2) stosowanie indywidualnych środków ochrony pracowników.
2. Kierownicy zakładów opieki zdrowotnej udzielających całodobowych lub
  całodziennych świadczeń zdrowotnych obowiązani są do postępowania
  przeciwdziałającego szerzeniu się zakażeń zakładowych przez opracowanie i
  wdrożenie procedur zapewniających ochronę przed zakażeniami zakładowymi
  zgodnie z obowiązującymi standardami, a w szczególności do:
   1) bieżącego dozoru i przestrzegania standardów higieny wewnątrzzakładowej,
   2) kontroli stosowanych metod leczenia, w tym antybiotykoterapii,
   3) wprowadzenia zakładowego systemu badań, identyfikacji i rejestracji
     szczepów bakteryjnych w celu oceny stanu zakażenia hospitalizowanych
     pacjentów i skażenia środowiska zakładu wieloopornymi szczepami
     szpitalnymi,
   4) zapewnienia, w razie potrzeby, warunków do izolacji pacjentów szczególnie
     podatnych na zakażenia zakładowe oraz
   5) zapewnienia środków na realizację zadań, o których mowa w pkt 1"4.
                                        
                                    Art. 11.
1.  Kierownicy zakładów opieki zdrowotnej udzielających całodobowych lub
  całodziennych świadczeń zdrowotnych obowiązani są do bieżącej oceny sytuacji
  epidemiologicznej w zakładzie, do prowadzenia rejestrów zakażeń zakładowych
  oraz sporządzania i przekazywania powiatowemu inspektorowi sanitarnemu
  raportów o występowaniu tych zakażeń.  Do rejestrów stosuje się przepisy o
  dokumentacji medycznej.
2.  Minister właściwy do spraw zdrowia określi, w drodze rozporządzenia, sposób
  prowadzenia rejestrów zakażeń zakładowych oraz sposób sporządzania raportów o
  występowaniu zakażeń zakładowych i tryb ich przekazywania a także wzory tych
  dokumentów, uwzględniając w szczególności rodzaje informacji o występowaniu
  zakażeń zakładowych oraz drobnoustrojów chorobotwórczych o szczególnej
  oporności i oporności wielolekowej.
                                        
                                    Art. 12.
1. Kierownicy zakładów opieki zdrowotnej udzielających całodobowych lub
  całodziennych świadczeń zdrowotnych obowiązani są do powołania zespołu oraz
  komitetu kontroli zakażeń zakładowych.
2. W skład zespołu kontroli zakażeń zakładowych wchodzi lekarz jako
  przewodniczący zespołu oraz pielęgniarki  jedna przypadająca na 250 łóżek.
3. Do zadań zespołu kontroli zakażeń zakładowych należy nadzór nad
  przestrzeganiem procedur zapewniających ochronę przed zakażeniami
  zakładowymi, analiza występujących zakażeń zakładowych, opracowywanie
  raportów o występowaniu zakażeń zakładowych oraz szkolenie personelu w
  zakresie zasad, praktyki i metod kontroli zakażeń zakładowych.
4. W skład komitetu kontroli zakażeń zakładowych wchodzi przewodniczący
  zespołu, o którym mowa w ust. 2, kierownik zakładu lub jego przedstawiciel,
  kierownicy właściwych komórek organizacyjnych, naczelna pielęgniarka oraz
  lekarz sprawujący opiekę profilaktyczną nad pracownikami zakładu.
5. Do zadań komitetu, o którym mowa w ust. 4, należy planowanie, ocena i
  wdrażanie metod kontroli zakażeń zakładowych oraz podejmowanie decyzji o
  rozdziale środków, o których mowa w art. 10 ust. 2.
6. Minister właściwy do spraw zdrowia określi, w drodze rozporządzenia,
  wymagane kwalifikacje członków zespołu kontroli zakażeń zakładowych, o
  których mowa w ust. 2, uwzględniając w szczególności wymagane specjalizacje i
  kursy specjalistyczne.
                                        
                                    Art. 13.
1. Użytkownicy nieruchomości obowiązani są utrzymywać je w stanie sanitarnym
  nienaruszającym wymagań higienicznych i zdrowotnych, w tym w szczególności
  niestwarzającym zagrożenia przeniesienia chorób zakaźnych i zakażeń.
 2. Minister właściwy do spraw zdrowia może określić, w drodze rozporządzeń,
  szczegółowe wymagania sanitarne, jakim powinny odpowiadać niektóre obiekty
  produkcyjne, usługowe, handlowe, a także sposoby postępowania, mające na celu
  zapobieganie zakażeniom i chorobom zakaźnym, uwzględniając w szczególności
  rodzaje prowadzonej działalności oraz procedury postępowania
  przeciwepidemicznego.
                                        
                                    Art. 14.
1. Osoby przebywające na obszarze Rzeczypospolitej Polskiej są obowiązane do
  poddawania się szczepieniom ochronnym przeciw chorobom zakaźnym zgodnie z
  programem szczepień ochronnych oraz w przypadku, o którym mowa w art. 15 ust.
  1.
2. Przeprowadzenie szczepienia ochronnego obejmuje kwalifikacyjne badanie
  lekarskie i wykonanie szczepienia.
3. Kwalifikacyjne badanie lekarskie, o którym mowa w ust. 2, powinno być
  przeprowadzone bezpośrednio przed szczepieniem w celu wykluczenia
  przeciwwskazań do szczepienia.
4. Szczepienia ochronne wykonują lekarze, felczerzy, pielęgniarki i położne,
  którzy posiadają kwalifikacje, o których mowa w ust. 8.
5. Osoby wystawiające zaświadczenie o urodzeniu żywym obowiązane są do
  założenia karty uodpornienia i przekazania jej świadczeniodawcy sprawującemu
  opiekę profilaktyczną nad dzieckiem.
6. Osoby przeprowadzające szczepienia ochronne prowadzą dokumentację medyczną
  dotyczącą szczepień ochronnych oraz sporządzają sprawozdania z wykonanych
  szczepień, które przekazują powiatowemu inspektorowi sanitarnemu.
7. Do szczepień mogą być stosowane wyłącznie preparaty dopuszczone do obrotu na
  podstawie odrębnych przepisów.
8. Minister właściwy do spraw zdrowia określi, w drodze rozporządzenia, wykaz
  obowiązkowych szczepień ochronnych, zasady przeprowadzania i dokumentacji
  szczepień, uwzględniając w szczególności:
   1) choroby zakaźne, przeciw którym prowadzone są szczepienia ochronne, wiek
     i grupy osób objętych obowiązkiem szczepień,
   2) kwalifikacje osób przeprowadzających szczepienia i sposób prowadzenia
     szczepień,
   3) szczegółowe zasady dotyczące prowadzenia dokumentacji i sprawozdawczości
     ze szczepień z podaniem form, rodzajów, wzorów, terminów i sposobu obiegu
     dokumentów, w których odnotowuje się szczepienia.
9. Program szczepień ochronnych ze szczegółowym schematem stosowania
  poszczególnych szczepionek oraz wskazaniami do szczepień obowiązkowych i
  zalecanych, wynikający z aktualnej sytuacji epidemiologicznej i rozporządzeń,
  o których mowa w ust. 8 i art. 9 ust. 1, podaje Główny Inspektor Sanitarny w
  formie komunikatu publikowanego do końca I kwartału każdego roku.
10. Obowiązkiem lekarza podstawowej opieki zdrowotnej, wybranego przez osobę
  ubezpieczoną, jest powiadomienie osoby ubezpieczonej o obowiązku poddania się
  szczepieniom ochronnym i poinformowanie o szczepieniach zalecanych.
                                        
                                    Art. 15.
1. W przypadku stanu epidemii lub stanu zagrożenia epidemicznego na obszarze
  całego kraju lub na obszarze obejmującym tereny należące do więcej niż
  jednego województwa, minister właściwy do spraw zdrowia, może w drodze
  rozporządzenia, nałożyć obowiązek szczepień ochronnych przeciw chorobom
  epidemicznym na inne osoby i inne choroby niż wymienione w rozporządzeniu, o
  którym mowa w art. 14 ust. 8.
2. W przypadku wystąpienia sytuacji, o której mowa w ust. 1, na obszarze
  jednego województwa, rozporządzenie takie wydaje wojewoda na wniosek
  wojewódzkiego inspektora sanitarnego i w porozumieniu z ministrem właściwym
  do spraw zdrowia oraz publikuje je w wojewódzkim dzienniku urzędowym.
                                        
                                    Art. 16.
1. Obowiązkowe szczepienia ochronne osób ubezpieczonych przeprowadzają
  świadczeniodawcy, z którymi Kasy Chorych zawarły umowy na te świadczenia.
2. Koszty przeprowadzenia obowiązkowych szczepień ochronnych, o których mowa w
  ust. 1, są finansowane na zasadach określonych w przepisach o powszechnym
  ubezpieczeniu zdrowotnym, z zastrzeżeniem ust. 3 i 6.
3. Jeżeli osoba ubezpieczona dokona obowiązkowego szczepienia ochronnego u
  innego świadczeniodawcy niż określony w ust. 1, koszty preparatu oraz koszty
  przeprowadzenia szczepienia ponosi ta osoba.
4. Koszty przeprowadzenia obowiązkowych szczepień ochronnych osób
  nieubezpieczonych finansowane są z budżetu państwa z części, której
  dysponentem jest minister właściwy do spraw zdrowia.
5. Minister właściwy do spraw zdrowia określi, w drodze rozporządzenia, tryb
  finansowania kosztów, o których mowa w ust. 4, uwzględniając w szczególności
  sposób dokumentowania przeprowadzenia szczepień oraz terminy rozliczeń.
6. Koszty preparatów służących przeprowadzaniu obowiązkowych szczepień
  ochronnych finansowane są z budżetu państwa z części, której dysponentem jest
  minister właściwy do spraw zdrowia.
7. Preparaty do szczepień, o których mowa w ust. 6, zakupuje minister właściwy
  do spraw zdrowia zgodnie z przepisami o zamówieniach publicznych.
8. Preparaty zakupione przez ministra właściwego do spraw zdrowia są
  transportowane i przechowywane, z zachowaniem łańcucha chłodniczego, na
  zasadach określonych w odrębnych przepisach.
9. Minister właściwy do spraw zdrowia określi, w drodze rozporządzenia, tryb i
  sposób przekazywania preparatów, o których mowa w ust. 6, uwzględniając w
  szczególności:
   1) podmioty, którym przekazywane są preparaty i ich obowiązki w zakresie
     ustalania rocznego zapotrzebowania na preparaty,
   2) sposób przechowywania i rotacji preparatów stanowiących rezerwę
     przeciwepidemiczną kraju z zachowaniem odrębnych przepisów,
   3) zaopatrywanie się świadczeniodawców prowadzących szczepienia w preparaty.
                                        
                                    Art. 17.
1. W celu zapobiegania szerzeniu się chorób zakaźnych u osób pracujących,
  narażonych na działanie czynników biologicznych przeprowadza się, po
  uzyskaniu ich zgody, szczepienia ochronne wskazane na danym stanowisku pracy.
2. Minister właściwy do spraw zdrowia, w porozumieniu z ministrem właściwym do
  spraw pracy, określi, w drodze rozporządzenia, wykaz stanowisk pracy oraz
  szczepień ochronnych wskazanych do wykonania pracownikom podejmującym pracę
  lub zatrudnionym na tych stanowiskach, uwzględniając w szczególności
  standardy Unii Europejskiej.
3. O rodzaju wskazanego szczepienia ochronnego pracodawca informuje pracownika.
4. Koszty przeprowadzania szczepień ochronnych, o których mowa w ust. 1, oraz
  preparatów do tych szczepień ponosi pracodawca.
5. Przy przeprowadzaniu szczepień wskazanych na danym stanowisku pracy
  obowiązują zasady określone w art. 14 ust. 2-7.
                                        
                                    Art. 18.
1. Minister właściwy do spraw zdrowia może ogłosić, w drodze obwieszczenia,
  wykaz zalecanych szczepień ochronnych dla określonych grup osób z uwagi na
  wiek, stan zdrowia, sytuację epidemiologiczną występującą na danym terenie
  oraz przemieszczanie się poza granice Rzeczypospolitej Polskiej, z
  uwzględnieniem wymagań innych krajów oraz zaleceń Światowej Organizacji
  Zdrowia.
2. Przy przeprowadzaniu szczepień zalecanych obowiązują zasady określone  w
  art. 14 ust.  2-7.
3. Koszty zakupu preparatów do szczepień określonych w ust. 1 ponosi osoba
  poddająca się szczepieniu.
4. Zalecane szczepienia ochronne osób ubezpieczonych przeprowadzają
  świadczeniodawcy, z którymi Kasy Chorych zawarły umowy na te świadczenia.
5. Koszty przeprowadzania zalecanych szczepień ochronnych, o których mowa w
  ust. 1, osób ubezpieczonych są finansowane na zasadach określonych w
  przepisach o powszechnym ubezpieczeniu zdrowotnym, z wyjątkiem szczepień
  wykonywanych  w związku z podróżą za granicę.
6. Jeżeli osoba ubezpieczona dokona zalecanego szczepienia ochronnego u innego
  świadczeniodawcy niż określony w ust. 4, koszty przeprowadzenia szczepienia
  ponosi ta osoba.
7. Koszty przeprowadzania zalecanych szczepień ochronnych osób
  nieubezpieczonych ponoszą te osoby.
                                        
                                    Art. 19.
1. Lekarz, który podejrzewa wystąpienie niepożądanego odczynu poszczepiennego,
  ma obowiązek niezwłocznego zgłoszenia takiego przypadku do powiatowego
  (portowego) inspektora sanitarnego, właściwego ze względu na miejsce
  udzielania świadczenia zdrowotnego przez tego lekarza.
2. Powiatowy (portowy) inspektor sanitarny prowadzi rejestry niepożądanych
  odczynów poszczepiennych.
3. Minister właściwy do spraw zdrowia  określi, w drodze rozporządzenia,
  kategorie i kryteria rozpoznawania niepożądanych odczynów poszczepiennych,
  sposób i tryb ich zgłaszania oraz wzory formularzy i obieg dokumentacji,
  uwzględniając w szczególności objawy ogólne i miejscowe.
4. Leczenie niepożądanych odczynów poszczepiennych u osób ubezpieczonych
  prowadzone jest na zasadach określonych w przepisach o powszechnym
  ubezpieczeniu zdrowotnym.
5. Koszty leczenia niepożądanych odczynów poszczepiennych u osób
  nieubezpieczonych finansowane są z budżetu państwa z części, której
  dysponentem jest  minister właściwy do spraw zdrowia.
6. Minister właściwy do spraw zdrowia określi, w drodze rozporządzenia, tryb
  finansowania kosztów, o których mowa w ust. 5, uwzględniając w szczególności
  sposób dokumentowania przeprowadzonego leczenia oraz terminy rozliczeń.
                                        
                                   Rozdział 3
    Postępowanie w przypadku podejrzenia lub rozpoznania choroby zakaźnej lub
     zakażenia oraz w przypadku stwierdzenia zgonu z powodu choroby zakaźnej
                                        
                                    Art. 20.
1. Lekarz lub felczer, który podejrzewa lub rozpoznaje chorobę zakaźną lub
  zakażenie, jest obowiązany pouczyć pacjenta, jego ustawowego przedstawiciela
  lub osobę sprawującą nad pacjentem faktyczną opiekę o środkach ostrożności
  zapobiegających przeniesieniu zakażenia na inne osoby oraz o obowiązku
  wynikającym z art. 7 ust. 2.
2. W przypadku rozpoznania zakażenia, które może przenosić się drogą kontaktów
  seksualnych, lekarz jest obowiązany poinformować pacjenta o konieczności
  zgłoszenia się do lekarza jego partnera lub partnerów seksualnych. Fakt
  powiadomienia pacjenta powinien być odnotowany w dokumentacji medycznej i
  potwierdzony podpisem pacjenta.
 3. W przypadku podejrzenia zakażenia lub zachorowania na chorobę zakaźną,
  określoną w wykazie, o którym mowa w art. 3 ust. 1, lub rozpoznania takiej
  choroby lekarz lub felczer ma obowiązek zgłoszenia tego faktu, w ciągu 24
  godzin, właściwemu ze względu na miejsce zachorowania powiatowemu (portowemu)
  inspektorowi sanitarnemu, z zastrzeżeniem ust. 4"6.
4. Podejrzenie lub rozpoznanie zachorowania na gruźlicę lekarz lub felczer ma
  obowiązek zgłosić właściwemu ze względu na miejsce zachorowania wojewódzkiemu
  inspektorowi sanitarnemu lub wskazanej przez niego specjalistycznej jednostce
  właściwej w zakresie gruźlicy i chorób płuc.
5. Podejrzenie lub rozpoznanie zachorowania na AIDS, kiłę, rzeżączkę,
  nierzeżączkowe zakażenia dolnych odcinków narządów moczowo-płciowych i inne
  chlamydiozy oraz rzęsistkowicę lekarz lub felczer ma obowiązek zgłosić
  bezpośrednio właściwemu ze względu na miejsce zachorowania wojewódzkiemu
  inspektorowi sanitarnemu lub wskazanej przez niego specjalistycznej jednostce
  właściwej w zakresie chorób przenoszonych drogą płciową.
6. W przypadku stwierdzenia lub podejrzenia, że  zgon nastąpił z powodu choroby
  zakaźnej określonej w wykazie, o którym mowa w art. 3 ust. 1, lekarz ma
  obowiązek powiadomić o tym fakcie wojewódzkiego inspektora sanitarnego.
7. W zgłoszeniach, o których mowa w ust. 3"6, z zastrzeżeniem ust. 8,
  zamieszcza się następujące dane osoby, której dotyczy zgłoszenie:
   1) imię i nazwisko,
   2) datę urodzenia,
   3) nr PESEL,
   4) płeć,
   5) adres zamieszkania (lub zameldowania),
   6) rozpoznanie oraz kod jednostki chorobowej zgodnie z międzynarodową
     klasyfikacją chorób,
   7) inne informacje niezbędne do przeciwdziałania chorobom zakaźnym i
     zakażeniom oraz rozpoznania i oceny sytuacji epidemiologicznej.
8. W zgłoszeniu zachorowań na AIDS lekarz zamieszcza dane określone  w ust. 7,
  a jeżeli pacjent je zastrzeże, to następujące dane  osoby, której dotyczy
  zgłoszenie:
   1) inicjały imienia i nazwiska lub hasło,
   2) wiek,
   3) płeć,
   4) obywatelstwo,
   5) województwo, na obszarze którego posiada stałe zameldowanie, a w
     przypadku niemożliwości ustalenia " województwo, na obszarze którego
     przebywa osoba, której dotyczy zgłoszenie,
   6) rozpoznanie.
 9. W zgłoszeniach, o których mowa w ust. 3"6, należy zamieścić imię, nazwisko,
  adres i numer telefonu lekarza dokonującego zgłoszenia.
10. Minister właściwy do spraw zdrowia określi, w drodze rozporządzenia, wzory
  formularzy zgłoszeń, o których mowa w ust. 3"6, oraz sposób ich
  przekazywania, uwzględniając w szczególności wymogi zabezpieczenia ochrony
  danych osobowych.
                                        
                                    Art. 21.
1. Kierownik laboratorium wykonującego badania mikrobiologiczne, serologiczne i
  molekularne ma obowiązek zgłaszania, w ciągu 24 godzin, dodatnich wyników
  badań w kierunku biologicznych czynników chorobotwórczych, określonych w
  wykazie, o którym mowa w art. 3 ust. 2, do powiatowego (portowego) inspektora
  sanitarnego, z zastrzeżeniem ust. 2 i 3.
2. Zgłoszenie zakażenia gruźlicą należy kierować bezpośrednio do wojewódzkiego
  inspektora sanitarnego lub wskazanej przez niego specjalistycznej jednostki
  właściwej w zakresie gruźlicy i chorób płuc.
3. Zgłoszenie zakażenia HIV, kiłą, rzeżączką, nierzeżączkowymi zakażeniami
  dolnych odcinków narządów moczowo-płciowych i innymi chlamydiozami oraz
  rzęsistkowicą należy kierować bezpośrednio do wojewódzkiego inspektora
  sanitarnego lub wskazanej przez niego specjalistycznej jednostki właściwej w
  zakresie chorób przenoszonych drogą płciową.
4. W zgłoszeniach, o których mowa w ust. 1"3, z zastrzeżeniem ust. 5, kierownik
  laboratorium umieszcza następujące dane osoby, której dotyczy zgłoszenie:
   1) imię i nazwisko,
   2) datę urodzenia,
   3) nr PESEL,
   4) płeć,
   5) adres zamieszkania (lub zameldowania),
   6) wynik badania i datę pobrania próby,
   7) inne informacje niezbędne do rozpoznania i oceny sytuacji
     epidemiologicznej oraz przeciwdziałania zakażeniom.
5. W zgłoszeniu zakażenia HIV kierownik laboratorium zamieszcza dane określone
  w ust. 4, a jeżeli pacjent je zastrzeże (badanie anonimowe), to następujące
  dane:
   1) inicjały imienia i nazwiska lub hasło,
   2) wiek,
   3) płeć,
   4) obywatelstwo,
   5) miejsce stałego pobytu: województwo, typ miejscowości (miastowieś),
   6) wynik badania i datę pobrania próby.
6. W zgłoszeniach, o których mowa w ust. 1"3, należy zamieścić imię, nazwisko,
  adres i numer telefonu kierownika laboratorium dokonującego zgłoszenia oraz
  nazwę i adres placówki.
7. Minister właściwy do spraw zdrowia określi, w drodze rozporządzenia, wzory
  formularzy zgłoszeń, o których mowa w ust. 1"3, oraz sposób ich
  przekazywania, uwzględniając w szczególności wymogi zabezpieczenia ochrony
  danych osobowych.
                                        
                                    Art. 22.
1. Weryfikację poprawności rozpoznań zakażeń oraz wykonywania
  wysokospecjalistycznych badań diagnostycznych przeprowadzają krajowe ośrodki
  referencyjne do spraw diagnostyki mikrobiologicznej i serologicznej.
2. Krajowymi ośrodkami referencyjnymi do spraw diagnostyki mikrobiologicznej i
  serologicznej są podmioty, które uzyskały akredytację na podstawie przepisów
  ustawy z dnia 28 kwietnia 2000 r. o systemie oceny zgodności, akredytacji
  oraz zmianie niektórych ustaw (Dz.U. Nr 43, poz. 489), z którymi minister
  właściwy do spraw zdrowia zawarł umowę w zakresie zadań, o których mowa w
  ust. 1.
3. W umowie, o której mowa w ust. 2, określa się w szczególności zakres badań,
  sposób dokumentacji badań, rodzaje analiz dla celów epidemiologicznych,
  sposób udostępniania wzorców niezbędnych do kontroli jakości diagnostycznych
  badań mikrobiologicznych i serologicznych, tryb uczestniczenia w zewnętrznych
  sprawdzianach jakości badań.
4. Koszty szczegółowej identyfikacji zakaźnych czynników chorobotwórczych dla
  celów epidemiologicznych finansowane są z budżetu państwa z części, której
  dysponentem jest minister właściwy do spraw zdrowia.
5. Minister właściwy do spraw zdrowia określi, w drodze rozporządzenia, tryb
  finansowania kosztów, o których mowa w ust. 4, uwzględniając w szczególności
  sposób dokumentowania przeprowadzonych badań oraz terminy rozliczeń.
                                        
                                    Art. 23.
1. Powiatowy (portowy) inspektor sanitarny prowadzi rejestr zachorowań na
  choroby zakaźne podlegające zgłoszeniu oraz dodatnich wyników badań
  laboratoryjnych, z zastrzeżeniem ust. 3. W rejestrze mogą być przetwarzane
  dane osobowe pacjenta, określone w art. 20 ust 7 i 8 oraz  w art. 21 ust. 4 i
  5.
2. Powiatowy (portowy) inspektor sanitarny sporządza zbiorcze raporty
  zawierające dane liczbowe o wystąpieniu zachorowań na choroby zakaźne
  podlegające zgłoszeniu oraz o dodatnich wynikach badań laboratoryjnych  i
  przekazuje właściwemu wojewódzkiemu inspektorowi sanitarnemu.
3. Wojewódzki inspektor sanitarny lub wskazana przez niego specjalistyczna
  jednostka prowadzi rejestr zachorowań na choroby określone w art. 20 ust. 4 i
  5, dodatnich wyników badań laboratoryjnych określonych w art. 21 ust. 2 i 3
  oraz zgonów, o których mowa w art. 20 ust. 6. W rejestrze mogą być
  przetwarzane dane osobowe pacjenta określone  w art. 20 ust. 7 i 8 oraz w
  art. 21 ust. 4 i 5.
4. Wojewódzki inspektor sanitarny lub wskazana przez niego specjalistyczna
  jednostka sporządza zbiorcze raporty zawierające dane liczbowe o występowaniu
  zachorowań na choroby określone w art. 20 ust. 4 i 5, o dodatnich wynikach
  badań laboratoryjnych określonych w art. 21 ust. 2 i 3 oraz zgonach, o
  których mowa w art. 20 ust. 6.
5. Wojewódzki inspektor sanitarny sporządza na podstawie raportów przekazanych
  przez powiatowych (portowych) inspektorów sanitarnych oraz raportów
  określonych w ust. 4 raporty wojewódzkie i przekazuje je Głównemu
  Inspektorowi Sanitarnemu.
6. W przypadku chorób zawlekanych z innych  krajów, rzadko występujących lub o
  ciężkim przebiegu klinicznym albo objętych programami, o których mowa w art.
  9 ust. 1, inspektorzy sporządzają raporty indywidualne na podstawie
  przeprowadzonych wywiadów kliniczno-epidemiologicznych.
7. Główny Inspektor Sanitarny sporządza i publikuje raporty krajowe o
  zachorowaniach i zgonach na choroby zakaźne podlegające zgłoszeniu oraz o
  dodatnich wynikach badań laboratoryjnych.
8. Minister właściwy do spraw zdrowia określi, w drodze rozporządzenia, sposób
  prowadzenia rejestrów, o których mowa w ust. 1 i 3, oraz wzory raportów, o
  których mowa w ust. 2 i w ust. 4"7 oraz terminy ich przekazywania,
  uwzględniając w szczególności zasady ochrony danych osobowych w rejestrach.
                                        
                                    Art. 24.
1. Właściwy inspektor sanitarny lub wskazana przez niego jednostka, o której
  mowa w art. 20 ust. 4 i 5, po otrzymaniu zgłoszenia chorób i zakażeń
  podlegających rejestracji jest obowiązany niezwłocznie podjąć czynności
  mające na celu zapobieżenie szerzeniu się tych chorób i zakażeń, a w wypadku
  chorób odzwierzęcych powiadomić także właściwego lekarza weterynarii.
2. W przypadku powzięcia podejrzenia epidemicznego wzrostu zachorowań lub
  zaistnienia zagrożenia epidemią bądź wystąpienia choroby o wysokiej
  zaraźliwości, powiatowy (portowy) inspektor sanitarny ma obowiązek
  bezzwłocznego zgłoszenia tego faktu wojewódzkiemu inspektorowi sanitarnemu.
                                        
                                    Art. 25.
1. W przypadku stwierdzenia lub podejrzenia choroby zakaźnej lub zakażenia
  właściwy inspektor sanitarny, w przypadkach określonych w ustawie, w drodze
  decyzji administracyjnej, może nakazać poddanie się chorego lub podejrzanego
  o zachorowanie lub zakażenie badaniom, o których mowa  w art. 6 ust. 1 pkt 1
  i 2, obowiązkowemu leczeniu, obowiązkowej hospitalizacji, izolacji,
  kwarantannie lub nadzorowi epidemiologicznemu.
2. W celu zapobieżenia szerzeniu się choroby zakaźnej powiatowy (portowy)
  inspektor sanitarny, w drodze decyzji administracyjnej, może:
   1) nakazać podejrzanemu o chorobę zakaźną lub podejrzanemu o zakażenie
     wstrzymanie się od wykonywania pracy lub uczęszczania do przedszkoli,
     szkół i placówek działających w systemie oświaty oraz szkół wyższych,
   2) zakazać korzystania z wody do picia i na potrzeby gospodarcze pochodzącej
     z ujęć, co do których istnieje podejrzenie skażenia,
   3) nakazać przeprowadzenie niezbędnych zabiegów z zakresu dezynfekcji,
     dezynsekcji i deratyzacji,
   4) wprowadzić czasowy zakaz wstępu do pomieszczeń skażonych,
   5) wprowadzić zakaz spożywania żywności podejrzanej o skażenie, a w razie
     potrzeby zarządzić jej odkażenie, zniszczenie lub przeznaczenie do innych
     celów niż spożywcze, z wyjątkiem przeznaczenia do żywienia zwierząt,
   6) nakazać sekcję zwłok osoby zmarłej na chorobę zakaźną lub podejrzanej o
     taką chorobę,
   7) zakazać wykonywania sekcji zwłok, gdy sekcja zwłok mogłaby prowadzić do
     zakażenia osób lub skażenia środowiska, chyba że zachodzi podejrzenie, że
     zgon nastąpił w wyniku popełnienia przestępstwa.
                                        
                                    Art. 26.
1. W celu monitorowania sytuacji epidemiologicznej chorób zakaźnych oraz
  zapewnienia systemu wczesnego powiadamiania o zagrożeniu epidemicznym tworzy
  się sieć nadzoru epidemiologicznego i kontroli chorób zakaźnych  w kraju.
2. Sieć określoną w ust. 1 stanowią organy i jednostki realizujące zadania
  określone w art. 14 i art. 20"24.
                                        
                                    Art. 27.
1. Osoby, przybywające z zagranicy chore lub co do których istnieje uzasadnione
  podejrzenie choroby zakaźnej, mogą być poddane badaniom, o których mowa w
  art. 5 ust. 1 pkt 1, i obowiązkowemu leczeniu lub obowiązkowej
  hospitalizacji, izolacji, kwarantannie lub nadzorowi epidemiologicznemu, na
  zasadach określonych w art. 25 ust. 1.
 2. Obowiązkowej kwarantannie lub nadzorowi epidemiologicznemu podlegają
  osoby zdrowe, które pozostawały w styczności z chorymi na cholerę, dżumę
  płucną i wirusowe gorączki krwotoczne przez okres nie dłuższy niż w przypadku
  cholery " 5 dni, dżumy płucnej " 6 dni, wirusowych gorączek krwotocznych
  " 21 dni od ostatniego dnia styczności.
3. W przypadku uzasadnionego podejrzenia wystąpienia skażenia bagaży,
  przedmiotów, materiałów i środków transportu mogą być one poddane dezynfekcji
  i dezynsekcji, a środki transportu ponadto deratyzacji. Postępowanie ze
  zwierzętami określają odrębne przepisy.
4. W przypadku konieczności izolowania lub poddania kwarantannie osób wojewoda
  obowiązany jest zorganizować warunki izolacji lub kwarantanny przez
  zapewnienie odpowiednich pomieszczeń, wyposażenia oraz osób posiadających
  odpowiednie kwalifikacje.
                                        
                                    Art. 28.
Obowiązkowej hospitalizacji podlegają:
   1) osoby chore na gruźlicę płuc w okresie prątkowania oraz osoby  z
     uzasadnionym podejrzeniem o prątkowanie,
   2) osoby chore i podejrzane o zachorowanie na:
     a) błonicę,
     b) cholerę,
     c) dur brzuszny,
     d) dury rzekome A, B, C,
     e) dżumę,
     f) nagminne porażenie dziecięce oraz inne ostre porażenia wiotkie, w tym
       zespół Guillaina-Barrgo.
     g) tularemię,
     h) zapalenie mózgu,
     i) zapalenie opon mózgowo-rdzeniowych,
     j) żółtą gorączkę i wirusowe gorączki krwotoczne.
                                        
                                    Art. 29.
1. Koszty świadczeń zdrowotnych, o których mowa w art. 27 i 28, udzielane
  osobom ubezpieczonym są finansowane na zasadach określonych w przepisach o
  powszechnym ubezpieczeniu zdrowotnym.
2. Koszty świadczeń zdrowotnych, o których mowa w art. 27 i 28, udzielane
  osobom nieubezpieczonym są finansowane z budżetu państwa z części, której
  dysponentem jest minister właściwy do spraw zdrowia.
3. Minister właściwy do spraw zdrowia określi, w drodze rozporządzenia, tryb
  finansowania kosztów świadczeń, o których mowa w ust. 2, uwzględniając w
  szczególności sposób dokumentowania udzielonych świadczeń oraz terminy
  rozliczeń.
                                        
                                    Art. 30.
1. Lekarz sprawujący opiekę nad osobą poddaną obowiązkowej hospitalizacji,
  izolacji lub kwarantannie, na podstawie decyzji, o której mowa w art. 25 ust.
  1, ma obowiązek poinformowania tej osoby o przyczynach zastosowania tego
  środka.
2. Wyrażenie zgody na obowiązkową hospitalizację, izolację lub kwarantannę
  następuje w formie złożenia podpisu w dokumentacji medycznej przez osobę,
  wobec której zastosowano ten środek, lub w odniesieniu do osób, o których
  mowa w art. 5 ust. 2, przez osobę sprawującą nad nimi prawną lub faktyczną
  opiekę.
3. W przypadku braku zgody na obowiązkową hospitalizację, izolację lub
  kwarantannę kierownik jednostki, w której umieszczona jest osoba poddana
  obowiązkowi, o którym mowa w ust. 1, jest obowiązany powiadomić tę osobę o
  przysługującym jej prawie odwołania się do sądu w celu niezwłocznego
  ustalenia legalności pozbawienia wolności oraz umożliwić tej osobie odwołanie
  się do sądu.
4. Kierownik jednostki, w której wykonywana jest obowiązkowa hospitalizacja,
  izolacja lub kwarantanna, jest obowiązany do powiadomienia rodziny lub osoby
  wskazanej przez osobę poddaną obowiązkowej hospitalizacji, izolacji lub
  kwarantannie o zastosowaniu tego środka.
5. Czynności, o których mowa w ust. 1, 3  i 4, odnotowuje się w dokumentacji
  medycznej.
                                        
                                    Art. 31.
1. Obowiązkowemu leczeniu ambulatoryjnemu podlegają osoby chore na gruźlicę
  płuc. Wypełnienie obowiązku polega na poddawaniu się badaniom lekarskim oraz
  innym badaniom diagnostycznym i stosowaniu zaleconego leczenia.
2. Świadczenie zdrowotne polegające na leczeniu, o którym mowa w ust. 1,
  obejmuje również podawanie leków.
3. Koszty świadczeń zdrowotnych, o których mowa w ust. 2, osób ubezpieczonych
  finansowane są na zasadach określonych w przepisach o powszechnym
  ubezpieczeniu zdrowotnym.
4. Koszty świadczeń zdrowotnych, o których mowa w ust. 2, osób
  nieubezpieczonych finansowane są z budżetu państwa z części, której
  dysponentem jest minister właściwy do spraw zdrowia.
5. Minister właściwy do spraw zdrowia określi, w drodze rozporządzenia, tryb
  finansowania kosztów, o których mowa w ust. 4, uwzględniając w szczególności
  sposób dokumentowania udzielania świadczeń oraz terminy rozliczeń.
                                        
                                    Art. 32.
1. Środki transportu, którymi przewożone były osoby chore lub podejrzane o
  zakażenie, podlegają zabiegom dezynfekcyjnym po każdym przewozie takiej
  osoby.
2. Chorzy na choroby zakaźne są hospitalizowani w specjalistycznych jednostkach
  zapewniających warunki ograniczenia przenoszenia zakażenia.
                                        
                                   Rozdział 4
      Zasady postępowania w razie stanu zagrożenia epidemicznego i epidemii
                                        
                                    Art. 33.
1. Stan zagrożenia epidemicznego lub stan epidemii na obszarze województwa lub
  jego części ogłasza i odwołuje wojewoda, w drodze rozporządzenia, po
  zasięgnięciu opinii Głównego Inspektora Sanitarnego.
2. Jeżeli stan zagrożenia epidemicznego lub stan epidemii występuje na obszarze
  więcej niż jednego województwa, stan zagrożenia epidemicznego lub stan
  epidemii ogłasza i odwołuje, w drodze rozporządzenia, minister właściwy do
  spraw zdrowia w porozumieniu z ministrem właściwym do spraw administracji.
3. W rozporządzeniach, o których mowa w ust. 1 i 2, organ je wydający może
  wprowadzić:
   1) czasowe ograniczenie w ruchu osobowym,
   2) czasowe ograniczenie lub zakaz obrotu i używania  przedmiotów lub
     artykułów spożywczych,
   3) czasowe ograniczenie funkcjonowania określonych instytucji lub zakładów
     pracy,
   4) zakaz organizowania widowisk, zgromadzeń i innych skupisk ludności,
   5) obowiązek wykonania określonych zabiegów sanitarnych, jeżeli wykonanie
     ich wiąże się z funkcjonowaniem określonych obiektów produkcyjnych,
     usługowych, handlowych i innych,
   6) nakaz poddania się określonym szczepieniom ochronnym,
   7) nakaz udostępnienia nieruchomości, lokali, terenów i dostarczenia środków
     transportu do działań przeciwepidemicznych.
4. Rozporządzenia, o których mowa w ust. 1 i 2, są niezwłocznie ogłaszane w
  odpowiednim dzienniku urzędowym, w rozumieniu ustawy o ogłaszaniu aktów
  normatywnych i niektórych innych aktów prawnych, i wchodzą w życie z dniem
  ogłoszenia. Wojewoda ma obowiązek poinformowania obywateli o obowiązkach
  wynikających z przepisów, o których mowa w ust. 13, w sposób zwyczajowo
  przyjęty na danym terenie.
                                        
                                    Art. 34.
1. Pracownicy zakładów opieki zdrowotnej i inne osoby, z zastrzeżeniem ust. 2,
  mogą być skierowani do pracy przy zwalczaniu epidemii w drodze decyzji
  administracyjnej.
2. Skierowaniu do pracy niosącej ryzyko zakażenia  przy zwalczaniu epidemii nie
  podlegają:
   1) osoby, które nie ukończyły 18 lat bądź ukończyły 60 lat,
   2) kobiety w ciąży lub wychowujące dzieci w wieku do 14 lat,
   3) osoby niepełnosprawne.
3. Decyzję o skierowaniu do pracy przy zwalczaniu epidemii na terenie
  województwa, w którym osoba skierowana mieszka lub jest zatrudniona, wydaje
  wojewoda, a w razie skierowania do pracy na obszarze innego województwa
  minister właściwy do spraw zdrowia.
4. Od decyzji wojewody przysługuje odwołanie do ministra właściwego do spraw
  zdrowia. Wniesienie odwołania nie wstrzymuje wykonania decyzji wojewody.
5. Decyzja o skierowaniu do pracy przy zwalczaniu epidemii stwarza obowiązek
  pracy przez okres do 3 miesięcy w zakładzie opieki zdrowotnej wskazanym w
  decyzji.
6. Osobie skierowanej do pracy przy zwalczaniu epidemii dotychczasowy
  pracodawca jest obowiązany udzielić urlopu bezpłatnego na czas określony w
  decyzji, o której mowa w ust. 3. Okres urlopu bezpłatnego zalicza się do
  okresu pracy, od którego zależą uprawnienia pracownicze u tego pracodawcy.
 7. Zakład opieki zdrowotnej, o którym mowa w ust. 5, nawiązuje z osobą
  skierowaną do pracy stosunek pracy na czas wykonywania określonej pracy na
  okres nie dłuższy niż wskazany w decyzji.
8. Osobie skierowanej do pracy na podstawie decyzji, o której mowa w ust. 3,
  przysługuje wyłącznie wynagrodzenie zasadnicze w wysokości nie niższej niż
  150% przeciętnego wynagrodzenia zasadniczego przewidzianego na danym
  stanowisku pracy w zakładzie wskazanym w tej decyzji lub w innym podobnym
  zakładzie, jeżeli w zakładzie wskazanym nie ma takiego stanowiska.
9. Osobie, o której mowa w ust. 7, przysługuje zwrot kosztów przejazdu,
  zakwaterowania i wyżywienia na zasadach określonych w przepisach o ustalaniu
  oraz wysokości należności przysługującej pracownikom z tytułu podróży
  służbowych na obszarze kraju. Zwrot kosztów z tytułu zakwaterowania lub
  wyżywienia nie przysługuje w przypadku zapewnienia w miejscu wykonywania
  pracy bezpłatnego zakwaterowania lub wyżywienia.
10. Koszty świadczeń zdrowotnych udzielanych w związku ze zwalczaniem epidemii
  oraz koszty, o których mowa w ust. 8 i 9, finansowane są z budżetu państwa z
  części, której dysponentem jest wojewoda właściwy ze względu na miejsce
  udzielania świadczeń.
11. Przez czas trwania obowiązku, o którym mowa w ust. 6, z osobą skierowaną do
  pracy przy zwalczaniu epidemii nie może być rozwiązany dotychczasowy stosunek
  pracy ani nie może być dokonane wypowiedzenie umowy o pracę, chyba że
  istnieje podstawa do rozwiązania umowy o pracę bez wypowiedzenia z winy
  pracownika.
12. Minister właściwy do spraw zdrowia, w porozumieniu z ministrem właściwym do
  spraw pracy, ministrem właściwym do spraw wewnętrznych oraz Ministrem Obrony
  Narodowej, określi, w drodze rozporządzenia:
    1) tryb kierowania osób do pracy przy zwalczaniu epidemii, uwzględniając w
     szczególności sposoby powiadamiania osób skierowanych do zwalczania
     epidemii oraz ich pracodawców,
   2) tryb finansowania kosztów, o których mowa w ust. 10, uwzględniając w
     szczególności sposób dokumentowania poniesionych kosztów oraz terminy
     rozliczeń.
                                        
                                   Rozdział 5
                                 Przepisy karne
                                        
                                    Art. 35.
1. Kto:
   1) wbrew ciążącemu na nim obowiązkowi, o którym mowa w art. 20 ust. 36, oraz
     art. 21 ust. 13, nie zgłasza przypadków zakażenia, zachorowania,
     podejrzenia o zakażenie, zachorowanie lub zgonu na chorobę zakaźną,
   2) nie stosuje się do obowiązków wynikających z art. 5 i 13, nakazów lub
     zakazów określonych w art. 25,
    podlega grzywnie.
2. Postępowanie w sprawach o czyny określone w ust. 1 jest prowadzone na
  podstawie przepisów Kodeksu postępowania w sprawach o wykroczenia.
                                        
                                   Rozdział 6
                         Zmiany w przepisach obowiązujących,
                              przepisy przejściowe i końcowe
                                        
                                    Art. 36.
W ustawie z dnia 30 sierpnia 1991 r. o zakładach opieki zdrowotnej (Dz.U. Nr 91,
poz. 408, z 1992 r. Nr 63, poz. 315, z 1994 r. Nr 121, poz. 591, z 1995 r. Nr
138, poz. 682, z 1996 r. Nr 24, poz. 110, z 1997 r. Nr 104, poz. 661, Nr 121,
poz. 769 i Nr 158, poz. 1041, z 1998 r. Nr 106, poz. 668, Nr 117, poz. 756 i Nr
162, poz. 1115, z 1999 r. Nr 28, poz. 255 i 256 i Nr 84, poz. 935, z 2000 r. Nr
3, poz. 28, Nr 12, poz. 136, Nr 43, poz. 489, Nr 84, poz. 948, Nr 114, poz. 1193
i Nr 120, poz. 1268 oraz z 2001 r. Nr 5, poz. 45) w art. 24 w ust. 4 w pkt 3
kropkę zastępuje się przecinkiem i dodaje się pkt 4 w brzmieniu:
   '4) określonych w przepisach o chorobach zakaźnych i zakażeniach'.
                                        
                                    Art. 37.
W ustawie z dnia 6 lutego 1997 r. o powszechnym ubezpieczeniu zdrowotnym (Dz.U.
Nr 28, poz. 153 i Nr 75, poz. 468, z 1998 r. Nr 117, poz. 756, Nr 137, poz. 887,
Nr 144, poz. 929 i Nr 162, poz. 1116, z 1999 r. Nr 45, poz. 439, Nr 49, poz.
483, Nr 63, poz. 700, Nr 70, poz. 777, Nr 72, poz. 802, Nr 109, poz. 1236, Nr
110, poz. 1255 i 1256, z 2000 r. Nr 12, poz. 136, Nr 18, poz. 230, Nr 95, poz.
1041, Nr 122, poz. 1311 i 1324 oraz z 2001 r. Nr 8, poz. 64 i Nr 52, poz. 539) w
art. 165:
1) w ust. 1 skreśla się pkt 2 i 3,
2) w ust. 2 skreśla się wyrazy 'oraz zapobieganiem i zwalczaniem chorób
  wenerycznych',
3) dodaje się ust. 4 w brzmieniu:
   '4. Zasady i tryb finansowania z budżetu państwa kosztów świadczeń
     zdrowotnych związanych ze zwalczaniem chorób zakaźnych i zakażeń
     udzielanych na rzecz osób nieposiadających uprawnień z tytułu
     ubezpieczenia zdrowotnego określają przepisy ustawy z dnia
     ....................... o chorobach zakaźnych i zakażeniach (Dz.U. Nr
     ........, poz. ........)'.
                                        
                                    Art. 38.
Do czasu wydania przepisów wykonawczych przewidzianych w ustawie zachowują moc
dotychczasowe przepisy wykonawcze, o ile nie są z nią sprzeczne, nie dłużej
jednak niż przez rok od dnia wejścia w życie ustawy.
                                        
                                    Art. 39.
Tracą moc:
   1) dekret z dnia 16 kwietnia 1946 r. o zwalczaniu chorób wenerycznych (Dz.U.
     z 1949 r. Nr 51, poz. 394, z 1975 r. Nr 17, poz. 94 oraz z 2000 r. Nr 120,
     poz. 1268),
   2) ustawa z dnia 22 kwietnia 1959 r. o zwalczaniu gruźlicy (Dz.U. Nr 27,
     poz. 170, z 1974 r. Nr 47, poz. 280, z 1975 r. Nr 17, poz. 94, z 1989 r.
     Nr 35, poz. 192, z 1990 r. Nr 34, poz. 198, z 1998 r. Nr 106, poz. 668
     oraz z 2000 r. Nr 120, poz. 1268),
   3) ustawa z dnia 13 listopada 1963 r. o zwalczaniu chorób zakaźnych (Dz.U.
     Nr 50, poz. 279, z 1971 r. Nr 12, poz. 115, z 1974 r. Nr 47, poz. 280, z
     1989 r. Nr 35, poz. 192, z 1990 r. Nr 34, poz. 198, z 1997 r. Nr 60, poz.
     369, z 1998 r. Nr 106, poz. 668 oraz z 2000 r. Nr 12, poz. 136 i Nr 120,
     poz. 1268).
                                        
                                    Art. 40.
Ustawa wchodzi w życie z dniem 1 stycznia 2002 r., z wyjątkiem art. 17 i 22,
które wchodzą w życie z dniem 1 stycznia 2003 r., oraz art. 11 i 12, które
wchodzą w życie z dniem 1 stycznia 2004 r.
                                        
                                        
                                        
                                Załączniki
               do ustawy o chorobach zakaźnych i zakażeniach
                                                   (poz.   )
                                                           
                                                           
                                                           
                                             Załącznik Nr 1
                             
                           WYKAZ
                chorób zakaźnych i zakażeń
 
Wykaz chorób zakaźnych i zakażeń:
  1) AIDS i zakażenie HIV,
  2) biegunki dzieci do lat 2,
  3) błonica,
  4) borelioza,
  5) bruceloza,
  6) cholera,
  7) choroba Creutzfeldta-Jakoba i inne encefalopatie
  gąbczaste,
  8) choroba kociego pazura,
  9 cytomegalia,
10) czerwonka bakteryjna,
11) dur brzuszny i zakażenia pałeczkami durowymi,
12) dur wysypkowy i inne riketsjozy,
13) dury rzekome A, B, C i zakażenia pałeczkami
  rzekomodurowymi,
14) dżuma,
15) glistnica i inwazje innymi nicieniami przewodu
  pokarmowego,
16) gorączka powrotna,
17) gorączka Q,
18) gruźlica i inne mykobakteriozy,
19) grypa,
20) grzybice,
21) jaglica,
22) jersinioza,
23) kampylobakterioza,
24) kiła,
25) krwotoczne zapalenie jelit E. coli,
26) kryptosporydioza,
27) krztusiec,
28) lamblioza (giardioza),
29) legioneloza,
30) leptospirozy,
31) listerioza,
32) mononukleoza,
33) mykoplazmoza wywołana przez Mycoplasma pneumoniae,
34) nagminne porażenie dziecięce oraz inne ostre porażenie
  wiotkie (w tym zespół Guillaina- Barrégo),
35) nagminne zapalenie przyusznic (świnka),
36) nierzeżączkowe zakażenia dolnych odcinków narządów
  moczowo- płciowych i inne chlamydiozy,
37) nosacizna,
38) odra,
39) ornitozy,
40) ospa wietrzna,
41) owsica,
42) pastereloza,
43) pełzakowica,
44) płonica,
45) pneumocystodoza,
46) posocznica,
47) promienica,
48) pryszczyca,
49) róża,
50) różyca,
51) różyczka,
52) rzeżączka,
53) rzęsistkowica,
54) salmonelozy odzwierzęce,
55) świerzb,
56) tasiemczyce (w tym bąblowica),
57) tężec,
58) toksokaroza,
59) toksoplazmoza,
60) trąd,
61) tularemia,
62) twardziel,
63) wąglik,
64) włośnica,
65) wszawica,
66) wścieklizna i podejrzenie o zakażenie wirusem
  wścieklizny,
67) zakażenia Haemophilus influenzae typ b,
68) zakażenia meningokokowe,
69) zakażenia wirusami hepatotropowymi (HAV, HBV, HCV, HDV
  i HEV),
70) zapalenia mózgu,
71) zapalenia opon mózgowo-rdzeniowych,
72) zapalenia płuc o etiologii zakaźnej,
73) zatrucie jadem kiełbasianym
74) zatrucia pokarmowe,
75) zespół hemolityczno-mocznicowy w przebiegu zakażenia
  enterokrwotocznymi i enterotoksycznymi pałeczkami
  E.coli,
76) zgorzel gazowa,
77) zimnica,
78) żółta gorączka i inne wirusowe gorączki krwotoczne.
                                             Załącznik Nr 2
                                                           
                           WYKAZ
         biologicznych czynników chorobotwórczych
                             
  1) Bacillus anthracis,
  2) Bordetella pertussis,
  3) Borrelia species,
  4) Campylobacter jejuni,
  5) Chlamydia trachomatis i pneumoniae,
  6) Clostridium botulinum, difficile i perfringens,
  7) Corynebacterium diphtheriae,
  8) Coxiella burneti,
  9) Enterococcus faecalis lub faecium (VRE),
10) enterowirusy,
11) Escherichia coli  (EHEC, ETEC, EPEC, EIEC),
12) Francisella tularensis,
13) Haemophilus influezae typ b,
14) Helicobacter pylori,
15) Legionella pneumophila,
16) Leptospira species,
17) Listeria monocytogenes,
18) Mycobacterium tuberculosis i inne prątki
  chorobotwórcze,
19) Mycoplasma pneumoniae,
20) Neisseria meningitidis i gonorrhoeae,
21) Plasmodium species,
22) pneumokoki,
23) riketsje,
24) rotawirusy,
25) Salmonella " odzwierzęce typy serologiczne,
26) Salmonella paratyphi A, B i C,
27) Salmonella typhi,
28) Shigella sonnei i pozostałe gatunki,
29) Staphylococcus aureus wankomycynooporne,
30) Streptococcus pyogenes " inwazyjne i penicylinooporne,
31) Toxoplasma gondii,
32) Trichinella spiralis,
33) Vibrio cholerae,
34) wirus grypy i paragrypy,
35) wirus kleszczowego zapalenia mózgu,
36) wirus ludzkiego upośledzenia odporności (HIV),
37) wirus odry,
38) wirus różyczki,
39) wirus wścieklizny,
40) wirusy zapalenia wątroby przenoszone drogą krwi,
41) Yersinia enterocolitica i pseudotuberculosis,
42) Yersinia pestis.
                                                           
                                             Załącznik Nr 3
                                                           
                                                           
                           WYKAZ
            obowiązkowych szczepień ochronnych
 
 
Obowiązkowe szczepienia ochronne przeprowadza się:
1) przeciw błonicy - u dzieci i młodzieży od 7 tygodnia
  życia do ukończenia 19 lat oraz osób w wieku powyżej 19
  lat narażonych w sposób szczególny na zakażenie,
2) przeciw krztuścowi " u dzieci od 7 tygodnia życia do
  ukończenia 7 lat,
3) przeciw tężcowi - u dzieci i młodzieży od 7 tygodnia
  życia do ukończenia 19 lat oraz osób w wieku powyżej 19
  lat narażonych w sposób szczególny na zakażenie,
4) przeciw nagminnemu porażeniu dziecięcemu - u dzieci i
  młodzieży od tygodnia życia do ukończenia 19 lat,
5) przeciw odrze - u dzieci i młodzieży od 13 miesiąca
  życia do ukończenia 19 lat,
6) przeciw różyczce - u dziewcząt od 13 roku życia do
  ukończenia 19 lat,
7) przeciw śwince - u dzieci i młodzieży od 13 miesiąca
  życia do ukończenia 19 lat,
8) przeciw wirusowemu zapaleniu wątroby typu B u:
   a) dzieci i młodzieży od dnia urodzenia do ukończenia
     15 lat,
   b) uczniów szkół medycznych,
   c) studentów wyższych szkół medycznych,
   d) osób wykonujących zawód medyczny narażonych na
     zakażenie HBV,
   e) osób z otoczenia chorych na wirusowe zapalenie
     wątroby typu B i nosicieli HBV,
   f) innych osób narażonych w sposób szczególny na
     zakażenie,
9) przeciw gruźlicy - dla dzieci i młodzieży od dnia
  urodzenia do ukończenia 19 lat,
10) przeciw wściekliźnie - dla osób podejrzanych o
  zakażenie wirusem wścieklizny.
  
