


Tekst ustawy ustalony ostatecznie po rozpatrzeniu poprawek Senatu
 
 
 
USTAWA
z dnia 24 maja
2013 r.
 
o zmianie ustawy o
księgach wieczystych i hipotece
 
 
Art. 1.
 W ustawie z
dnia 6 lipca 1982 r. o księgach wieczystych i hipotece (Dz. U. z 2001 r.
Nr 124, poz. 1361, z późn. zm.[1]))
wprowadza się następujące zmiany:
1)   art. 251
otrzymuje brzmienie:
„Art. 251. 1. Księgi wieczyste
są zakładane i prowadzone w systemie informatycznym.
2. Minister
Sprawiedliwości określi, w drodze rozporządzenia, sposób zakładania oraz
prowadzenia ksiąg wieczystych w systemie informatycznym, uwzględniając
strukturę księgi wieczystej określoną w art. 25.”;
2)   art. 364
i art. 365 otrzymują brzmienie:
„Art. 364. 1. Informacji z
centralnej bazy danych ksiąg wieczystych udziela Centralna Informacja Ksiąg
Wieczystych, zwana dalej „Centralną Informacją”, z ekspozyturami przy
wydziałach sądów rejonowych prowadzących księgi wieczyste.
2. Centralna
Informacja wydaje na wniosek odpisy ksiąg wieczystych, wyciągi z ksiąg
wieczystych oraz zaświadczenia o zamknięciu ksiąg wieczystych, prowadzonych w
systemie informatycznym.
3. Odpisy,
wyciągi i zaświadczenia, o których mowa w ust. 2, wydawane przez Centralną
Informację mają moc dokumentów wydawanych przez sąd.
4. W
przypadku złożenia za pośrednictwem systemu teleinformatycznego wniosku o
wydanie dokumentów, o których mowa w ust. 2, Centralna Informacja umożliwia samodzielne
wydrukowanie tych dokumentów za pośrednictwem systemu teleinformatycznego. Wydruki
tych dokumentów mają moc dokumentów wydawanych przez sąd, jeżeli posiadają
cechy umożliwiające ich weryfikację z danymi zawartymi w centralnej bazie
danych ksiąg wieczystych.
5. Centralna
Informacja umożliwia, za pośrednictwem systemu teleinformatycznego,
przeglądanie ksiąg wieczystych prowadzonych w systemie informatycznym.
6. Każdy, kto
zna numer księgi wieczystej prowadzonej w systemie informatycznym, może bezpłatnie
przeglądać księgę wieczystą za pośrednictwem systemu teleinformatycznego.
7. Wydruki
treści wyświetlonych w trybie przeglądania księgi wieczystej nie posiadają mocy
dokumentów wydawanych przez sąd. 
8. Jeżeli
jest to niezbędne do realizacji zadań ustawowych, o zgodę do Ministra
Sprawiedliwości na wielokrotne, nieograniczone w czasie wyszukiwanie ksiąg
wieczystych w centralnej bazie danych ksiąg wieczystych mogą wystąpić:
1)   sądy,
2)   prokuratura,
3)   organy
kontroli skarbowej,
4)   organy
celne,
5)   administracyjne
organy egzekucyjne,
6)   organy
podatkowe,
7)   komornicy
sądowi, 
8)   Policja,
9)   Najwyższa
Izba Kontroli,
10)   Straż Graniczna,
11)   Agencja Bezpieczeństwa
Wewnętrznego,
12)   Agencja Wywiadu,
13)   Centralne Biuro Antykorupcyjne,
14)   Służba Kontrwywiadu Wojskowego,
15)   Służba Wywiadu Wojskowego,
16)   Zakład Ubezpieczeń Społecznych,
17)   Prokuratoria Generalna Skarbu
Państwa,
18) notariusze.
9. O zgodę, o
której mowa w ust. 8, może wystąpić także podmiot uprawniony do występowania w
imieniu grupy podmiotów, o których mowa w ust. 8 pkt 1–8, 10 i 18.
10. Minister
Sprawiedliwości odmawia zgody na wielokrotne, nieograniczone w czasie
wyszukiwanie ksiąg wieczystych, w drodze decyzji, jeżeli:
1)   podmiot
występujący o zgodę  nie jest podmiotem wymienionym w ust. 8,
2)   nie
wykazano, że wielokrotne, nieograniczone w czasie wyszukiwanie ksiąg
wieczystych jest niezbędne do realizacji zadań ustawowych,
3)   nie
istnieją warunki techniczne po stronie Centralnej Informacji.
11. Minister
Sprawiedliwości cofa, w drodze decyzji, zgodę na wielokrotne, nieograniczone w
czasie wyszukiwanie ksiąg wieczystych w centralnej bazie danych ksiąg
wieczystych, jeżeli wystąpiły przesłanki, o których mowa w ust. 10 pkt 1 i 3.
12. Centralna
Informacja, po otrzymaniu zgody, o której mowa w ust. 8, przez podmiot
wymieniony w tym przepisie i na jego wniosek, umożliwia za pośrednictwem systemu
teleinformatycznego wyszukanie ksiąg wieczystych w centralnej bazie danych
ksiąg wieczystych.
13. Minister
Sprawiedliwości wyraża zgodę, w drodze decyzji, na wielokrotne, nieograniczone
w czasie wyszukiwanie ksiąg wieczystych w centralnej bazie danych ksiąg
wieczystych, bez konieczności każdorazowego składania wniosku do Centralnej
Informacji o wyszukanie ksiąg wieczystych przez podmiot wymieniony w ust. 8,
jeżeli:
1)   posiada
on urządzenia lub systemy teleinformatyczne umożliwiające identyfikację osoby
uzyskującej dane z centralnej bazy danych ksiąg wieczystych, zakresu danych
oraz daty ich uzyskania,
2)   posiada
on zabezpieczenia techniczne i organizacyjne chroniące przed wykorzystaniem
uzyskanych danych niezgodnie z celem,
3)   jest to
uzasadnione specyfiką i zakresem realizowanych zadań ustawowych,
4)   po
stronie Centralnej Informacji istnieją odpowiednie warunki techniczne.
14. Minister
Sprawiedliwości odmawia, w drodze decyzji, zgody na wielokrotne, nieograniczone
w czasie wyszukiwanie ksiąg wieczystych, bez konieczności każdorazowego
składania wniosku, jeżeli nie zostały spełnione przesłanki, o których mowa w
ust. 13.
15. Minister
Sprawiedliwości cofa, w drodze decyzji, zgodę na wielokrotne, nieograniczone w
czasie wyszukiwanie ksiąg wieczystych w centralnej bazie danych ksiąg
wieczystych, bez konieczności każdorazowego składania wniosku, jeżeli przestały
istnieć przesłanki, o których mowa w ust. 13.
16. Centralna
Informacja umożliwia organom prowadzącym kataster nieruchomości, dla
nieruchomości z określonej miejscowości, gminy lub powiatu, w celu weryfikacji
zgodności danych ewidencji gruntów i budynków z danymi zawartymi w księgach
wieczystych, bezpłatne pozyskiwanie, za pośrednictwem systemu teleinformatycznego,
danych zawartych w dziale pierwszym i drugim ksiąg wieczystych prowadzonych w
systemie informatycznym, bez prawa udostępniania osobom trzecim.
17. Minister
Sprawiedliwości określi, w drodze rozporządzenia:
1)   sposób
funkcjonowania Centralnej Informacji oraz jej strukturę organizacyjną,
2)   tryb
składania wniosków i rodzaje dokumentów wydawanych przez Centralną Informację,
3)   wzory
wniosków składanych do Centralnej Informacji, w tym zakres danych we wniosku
składanym za pośrednictwem systemu teleinformatycznego,
4)   tryb
postępowania z wnioskami i sposób pobierania od nich opłaty,
5)   tryb
przeglądania księgi wieczystej,
6)   cechy
dokumentów mających moc dokumentów wydawanych przez sąd, wydrukowanych
samodzielnie oraz sposób i tryb ich weryfikacji z danymi zawartymi w centralnej
bazie danych ksiąg wieczystych,
7)   warunki
techniczne i organizacyjne wykonania decyzji, o której mowa w ust. 13,
8)   tryb,
sposób i kryteria wyszukiwania ksiąg wieczystych
– uwzględniając zasadę jawności ksiąg
wieczystych i powszechność dostępu do nich, szybkość postępowania, zakres
danych zawartych we wniosku, konieczność zapewnienia możliwości weryfikacji samodzielnie
wydrukowanego dokumentu z danymi zawartymi w centralnej bazie danych ksiąg
wieczystych oraz konieczność zapewnienia ochrony centralnej bazy danych ksiąg
wieczystych przed nieuprawnionym dostępem osób trzecich, a także treść i
strukturę księgi wieczystej.
Art. 365.1.        Centralna
Informacja pobiera opłaty od wniosków o wydanie odpisu księgi wieczystej,
wyciągu z księgi wieczystej, zaświadczenia o zamknięciu księgi wieczystej oraz
od wniosku o wyszukanie ksiąg wieczystych.
2. Minister
Sprawiedliwości, w porozumieniu z ministrem właściwym do spraw finansów
publicznych, określi, w drodze rozporządzenia, wysokość opłat, o których mowa w
ust. 1, uwzględniając potrzebę pokrycia kosztów administracyjnych oraz
zróżnicowania opłat od wniosków o uzyskanie poszczególnych dokumentów
w zależności od sposobu złożenia wniosku, sposobu doręczenia dokumentów
oraz samodzielnego wydruku dokumentów, o którym mowa w art. 364 ust.
 4, a także konieczność realizacji ustawowych zadań przez podmiot wnioskujący o
wyszukanie ksiąg wieczystych.
3. Nie
pobiera się opłat od wniosków o wydanie odpisu księgi wieczystej, wyciągu z
księgi wieczystej, zaświadczenia o zamknięciu księgi wieczystej oraz wniosku
o wyszukanie ksiąg wieczystych złożonego przez podmioty, o których mowa w
art. 364 ust. 8 pkt 1–6 oraz pkt 8–17, lub organ administracji
rządowej.”;
3)   art. 58
otrzymuje brzmienie:
„Art. 58. Minister Sprawiedliwości określi,
w drodze rozporządzenia:
1)   sądy
rejonowe prowadzące księgi wieczyste oraz obszary ich właściwości miejscowej,
2)   czynności,
które przy prowadzeniu i przechowywaniu ksiąg wieczystych mogą spełniać
samodzielnie pracownicy sądowi
– uwzględniając zasady sprawności, racjonalności i szybkiego
działania sądu oraz zasadę jawności ksiąg wieczystych.”.
 
Art. 2.
Do sposobu prowadzenia
ksiąg wieczystych i dokonywania wpisów w księgach wieczystych, których treść
nie została przeniesiona do struktury księgi wieczystej prowadzonej w systemie
informatycznym, stosuje się przepisy dotychczasowe.
 
Art. 3.
Ustawa
wchodzi w życie z dniem 1 grudnia 2013 r.
 
 
 
                                                                                                                        MARSZAŁEK
SEJMU
 
 
                                                                                                                            /
– / Ewa Kopacz
 




[1])   Zmiany tekstu jednolitego wymienionej ustawy
zostały ogłoszone w Dz. U. z 2001 r. Nr 125, poz. 1368, z 2002 r. Nr 169,
poz. 1387, z 2003 r. Nr 42, poz. 363, z 2004 r. Nr 172, poz. 1804, z 2008 r. Nr
116, poz. 731, z 2009 r. Nr 131, poz. 1075, z 2011 r. Nr 230, poz. 1370
oraz z 2012 r. poz. 827.
