


Tekst ustawy ustalony ostatecznie po
rozpatrzeniu poprawek Senatu 
 
 
 
USTAWA
z dnia 29 czerwca
2007 r. 
 
o zmianie ustawy o
Krajowym Rejestrze Karnym
 
 
Art. 1.
W ustawie z dnia 24 maja 2000 r. o Krajowym
Rejestrze Karnym (Dz. U. Nr 50, poz. 580, z późn. zm.[1]))
wprowadza się następujące zmiany:
1) w art. 1 w ust.
2 pkt 4 otrzymuje brzmienie:
„4) prawomocnie
skazanych przez sądy państw obcych,”;
2) w art. 4 w ust.
1 w pkt 3 kropkę zastępuje się przecinkiem i dodaje się pkt 4 i 5 w
brzmieniu:
„4) przekazywanie
organom centralnym państw członko­wskich Unii Europejskiej informacji na temat
wyroków skazujących oraz zastosowania późniejszych środków w odniesieniu do
obywateli tych państw członkowskich, podlegających groma­dzeniu
w Rejestrze,
5) występowanie do
organów centralnych państw człon­kowskich Unii Europejskiej z zapytaniem o
wyciąg z rejestru karnego oraz udzielanie informacji z Rejestru zgodnie
z prawem krajowym.”;
3) ­w art. 6 w
ust. 1 w pkt 11 kropkę zastępuje się przecinkiem i dodaje się pkt 12 w brzmieniu:
„12) organom
centralnym państw członkowskich Unii Europejskiej w terminie nieprzekraczającym
10 dni roboczych od dnia otrzymania zapytania, a w przypadku, gdy zapytanie
zostało złożone w celu udzielenia przez te organy informacji osobie fizycznej
na jej temat, w terminie nieprzekraczającym 20 dni roboczych od dnia otrzymania
zapytania.”;
4) w art. 7:
a) po ust. 1
dodaje się ust. 1a w brzmieniu:
„1a. Każdemu
obywatelowi lub rezydentowi państwa członkowskiego Unii Europejskiej przysługuje
prawo do złożenia zapytania do Rejestru o informację zawartą w Rejestrze lub w
rejestrze karnym innego państwa członkowskiego Unii Europejskiej, dotyczącą
jego osoby, jeżeli jest lub był obywatelem lub rezydentem państwa
członkowskiego Unii Europejskiej, do którego kierowane jest zapytanie.”,
b) dodaje się ust.
3 w brzmieniu:
„3. Minister
Sprawiedliwości określi, w drodze rozpo­rzą­dzenia, wzór formularza zapytania o
udzielenie informacji pochodzących z rejestru karnego i odpo­wiedzi na
zapytanie, wykorzystywany między organami centralnymi państw członkowskich Unii
Europejskiej.”;
5) w art. 11:
a) w ust. 1 w pkt
3 kropkę zastępuje się przecinkiem i dodaje się pkt 4 w brzmieniu:
„4) zawiadomienie
o skazaniu przez sąd państwa obcego oraz informacje z tym skazaniem związane.”,
b) dodaje się ust.
5 w brzmieniu:
„5. Zawiadomienie
o skazaniu przez sąd państwa obcego oraz informacje z tym skazaniem związane
spo­rządza i przesyła organ centralny państwa skazującego.”;
6) w art. 12 w
ust. 1 pkt 6 otrzymuje brzmienie:
„6) orzeczone
kary lub środki karne, zabezpieczające, wychowawcze, poprawcze,
wychowawczo-lecznicze, okres próby, dozór kuratora i nałożone obowiązki oraz
podstawę prawną ich orzeczenia,”;
7) w art. 13 pkt 1
otrzymuje brzmienie:
„1) kart
rejestracyjnych i zawiadomień, zawierających infor­macje o osobach
odpowiadających na zasadach określonych w Kodeksie karnym, Kodeksie karnym
skarbowym, Kodeksie wykroczeń oraz zawiadomień o skazaniu przez sąd państwa
obcego i informacji z tymi skazaniami związanymi,”;
8) w art. 24 ust.
1 otrzymuje brzmienie:
„1. Za wydanie z
Rejestru informacji o osobie pobiera się opłatę stanowiącą dochód budżetu państwa.
Od uiszczenia opłaty zwolnione są podmioty wymienione w art. 6 ust. 1 pkt 1-9,
11 i 12.”. 
 
Art. 2.
Ustawa wchodzi w
życie po upływie 14 dni od dnia ogłoszenia.
 
 
                                                                                                                              MARSZAŁEK
SEJMU
 
 
 
                                                                                                                                   /-/
Ludwik Dorn




[1])
Zmiany wymienionej ustawy
zostały ogłoszone w Dz. U. z 2001 r. Nr 56, poz. 579, z 2002 r. Nr 74,
poz. 676 i Nr 197, poz. 1661, z 2003 r. Nr 137, poz. 1302, z 2005 r. Nr
183, poz. 1537 oraz z 2006 r. Nr 104, poz. 708 i 711 i Nr 157, poz. 1119.  
