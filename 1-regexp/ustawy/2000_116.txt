



Dz.U. z 2000 r. Nr 9, poz. 116
                                                                               
                                                                               
                                                                               
                                                                               
                                    USTAWA
                          z dnia 20 stycznia 2000 r.
                                       
      o zmianie ustawy o utworzeniu Urzędu Kultury Fizycznej i Turystyki
                                       
                                       
                                    Art. 1.
W ustawie z dnia 25 stycznia 1991 r. o utworzeniu Urzędu Kultury Fizycznej i
Turystyki (Dz.U. Nr 16, poz. 74, z 1997 r. Nr 141, poz. 943 oraz z 1999 r. Nr
62, poz. 689) wprowadza się następujące zmiany:
1) tytuł ustawy otrzymuje brzmienie:
    "o utworzeniu Urzędu Kultury Fizycznej i Sportu";
2) w art. 1:
   a) ust. 1 otrzymuje brzmienie:
     "1. Tworzy się Urząd Kultury Fizycznej i Sportu, zwany dalej "Urzędem".",
   b) w ust. 3 wyraz "państwowej" zastępuje się wyrazem "rządowej",
   c) ust. 4 otrzymuje brzmienie:
     "4. Prezesa Urzędu powołuje i odwołuje Prezes Rady Ministrów na wniosek
       ministra właściwego do spraw kultury fizycznej i sportu. Nadzór nad
       Prezesem Urzędu sprawuje minister właściwy do spraw kultury fizycznej i
       sportu.";
3) art. 2 otrzymuje brzmienie:
     "Art. 2. Do zadań Prezesa Urzędu należy realizacja polityki państwa w
           zakresie rekreacji i rehabilitacji ruchowej oraz sportu, z
           zastrzeżeniem przepisów o Polskiej Organizacji Turystycznej.";
4) w art. 3:
   a) w ust. 1:
      - w pkt 1 wyrazy "w zakresie profilaktyki zdrowotnej przez ruch, sportu,
       turystyki i wypoczynku," zastępuje się wyrazami "w zakresie
       profilaktyki zdrowotnej przez ruch oraz sportu,",
      - w pkt 3 skreśla się wyrazy "turystyki i krajoznawstwa dla dzieci i
       młodzieży,",
      - w pkt 4 wyrazy "w dziedzinie rekreacji ruchowej, sportu, turystyki i
       wypoczynku" zastępuje się wyrazami "w dziedzinie rekreacji ruchowej
       oraz sportu",
      - w pkt 5 po wyrazie "rekreacji" skreśla się przecinek oraz wyrazy
       "turystyki",
      - w pkt 6 skreśla się wyrazy "turystyki i wypoczynku,",
      - skreśla się pkt 7,
   b) w ust. 2 wyraz "turystyki" zastępuje się wyrazem "sportu";
5) art. 4 otrzymuje brzmienie:
     "Art. 4. Prezes Urzędu dysponuje środkami budżetowymi przeznaczonymi na
           cele kultury fizycznej i sportu oraz środkami specjalnymi
           określonymi na podstawie odrębnych przepisów.";
6) art. 6 otrzymuje brzmienie:
       "Art. 6. 1. Prezes Rady Ministrów, na wniosek ministra właściwego do
              spraw kultury fizycznej i sportu, w drodze rozporządzenia, może
              określić szczegółowy zakres działania Prezesa Urzędu,
              uwzględniając zadania określone w odrębnych przepisach.
         2. Prezes Rady Ministrów, na wniosek ministra właściwego do spraw
           kultury fizycznej i sportu, nadaje, w drodze rozporządzenia, statut
           Urzędu uwzględniający organizację Urzędu, wykaz jednostek
           organizacyjnych podporządkowanych Prezesowi Urzędu oraz
           przedsiębiorstw państwowych, dla których Prezes Urzędu jest organem
           założycielskim.".
         
         
                                    Art. 2.
1. Prezes Urzędu Kultury Fizycznej i Sportu przejmuje prowadzenie postępowań
  administracyjnych wszczętych oraz prowadzonych przez Prezesa Urzędu Kultury
  Fizycznej i Turystyki w sprawach dotyczących kultury fizycznej i sportu.
2. Minister właściwy do spraw turystyki przejmuje prowadzenie postępowań
  administracyjnych wszczętych oraz prowadzonych przez Prezesa Urzędu Kultury
  Fizycznej i Turystyki w sprawach dotyczących turystyki.
3. Urząd Kultury Fizycznej i Sportu przejmuje składniki majątkowe, środki
  pieniężne oraz prawa i obowiązki Urzędu Kultury Fizycznej i Turystyki, w
  części dotyczącej kultury fizycznej i sportu.
4. Minister właściwy do spraw turystyki przejmuje składniki majątkowe, środki
  pieniężne oraz prawa i obowiązki Prezesa Urzędu Kultury Fizycznej i
  Turystyki, w części dotyczącej turystyki.
5. Pracownicy Urzędu Kultury Fizycznej i Turystyki stają się z dniem wejścia w
  życie ustawy pracownikami Urzędu Kultury Fizycznej i Sportu, urzędu ministra
  właściwego do spraw turystyki lub Polskiej Organizacji Turystycznej.
                                    Art. 3.
Ustawa wchodzi w życie po upływie 14 dni od dnia ogłoszenia z mocą obowiązującą
od dnia 1 stycznia 2000 r.
