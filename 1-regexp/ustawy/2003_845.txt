



Dz.U. z 2003 r. Nr 90, poz. 845
                                                                                
                                                                                
                                                                                
                                                                                
                                   U S T A W A
                           z dnia 10 kwietnia 2003 r.
                                        
        o zmianie ustawy o zawodzie lekarza oraz ustawy o zmianie ustawy
                 o zawodzie lekarza oraz o zmianie innych ustaw
                                        
                                     Art. 1.
W ustawie z dnia 5 grudnia 1996 r. o zawodzie lekarza (Dz.U. z 2002 r. Nr 21,
poz. 204, Nr 76, poz. 691, Nr 152, poz. 1266 i Nr 153, poz. 1271) wprowadza się
następujące zmiany:
1) użyte w art. 1, art. 2 ust. 2, art. 3, art. 5 ust. 1 w zdaniu wstępnym oraz
  w pkt 2 lit. a-c i w pkt 4, w ust. 4 i 5, art. 6 ust. 1, 3 i 7, art. 7 ust. 1
  i 2, art. 8 ust. 2, art. 9 ust. 2 w zdaniu wstępnym oraz w pkt 1 i 2, art. 10
  ust. 1 i 2, art. 15 ust. 2, 3a, 3d, 5 pkt 7 oraz w ust. 6a, 6b, 7, 7a i 10,
  art. 16 ust. 1, art. 19 ust. 1 i 2 oraz art. 50 ust. 5a w różnych przypadkach
  i liczbie wyrazy "lekarz stomatolog" zastępuje się użytymi w odpowiednich
  przypadkach i liczbie wyrazami "lekarz dentysta";
2) w art. 2:
   a) w ust. 2 skreśla się wyrazy " , z zastrzeżeniem ust. 2a",
   b) uchyla się ust. 2a;
3) w art. 5:
   a) w ust. 1 w zdaniu wstępnym wyrazy "ust. 2 i 3 oraz art. 5a" zastępuje się
     wyrazami "ust. 2-3 oraz art. 5a i 5b",
   b) ust. 2 otrzymuje brzmienie:
     "2. Lekarzowi będącemu obywatelem państwa członkowskiego Unii Europejskiej
       spełniającemu warunki, o których mowa w ust. 1, okręgowa rada lekarska
       przyznaje prawo wykonywania zawodu lekarza albo prawo wykonywania zawodu
       lekarza dentysty, jeżeli:
         1) przedstawi zaświadczenie wydane przez odpowiednie władze państwa
           członkowskiego Unii Europejskiej, że posiada na terenie tego państwa
           prawo do wykonywania zawodu lekarza lub lekarza dentysty, które nie
           zostało zawieszone, ani którego nie został pozbawiony, oraz że nie
           toczy się przeciwko niemu postępowanie w sprawie pozbawienia albo
           zawieszenia prawa do wykonywania zawodu,
         2) złoży oświadczenie, że włada językiem polskim w mowie i piśmie w
           zakresie koniecznym do wykonywania zawodu lekarza lub lekarza
           dentysty.",
   c) po ust. 2 dodaje się ust. 2a w brzmieniu:
     "2a. Wymóg, o którym mowa w ust. 2 pkt 2, nie dotyczy obywateli polskich,
       którzy ukończyli studia medyczne w języku polskim.",
   d) ust. 3 otrzymuje brzmienie:
     "3. Lekarzowi lub lekarzowi dentyście, który spełnia warunki określone w
       ust. 1 pkt 1, pkt 2 lit. a) lub c) oraz pkt 3-5, okręgowa rada lekarska
       przyznaje prawo wykonywania zawodu lekarza albo prawo wykonywania zawodu
       lekarza dentysty, jeżeli ponadto:
         1) odbył staż podyplomowy oraz
         2) złożył z wynikiem pozytywnym państwowy egzamin kończący staż
           podyplomowy lekarza albo państwowy egzamin kończący staż podyplomowy
           lekarza dentysty.";
4) w art. 5a:
   a) ust. 1 otrzymuje brzmienie:
     "1. Okręgowa rada lekarska przyznaje prawo wykonywania zawodu lekarza
       lekarzowi będącemu obywatelem państwa członkowskiego Unii Europejskiej,
       niespełniającemu wymagań określonych w art. 5 ust. 1 pkt 2, ale:
         1) posiadającemu dokument poświadczający formalne kwalifikacje
           lekarza, świadczący o rozpoczęciu kształcenia przed:
           a) 1 stycznia 1995 r. w Austrii, Finlandii i Szwecji,
           b) 3 kwietnia 1992 r. w Niemieckiej Republice Demokratycznej, pod
             warunkiem że dokument uprawnia do wykonywania zawodu lekarza na
             terytorium Republiki Federalnej Niemiec na tych samych zasadach jak
             dokument poświadczający tego rodzaju kwalifikacje przyznany przez
             odpowiednie władze Republiki Federalnej Niemiec,
           c) 1 stycznia 1986 r. w Hiszpanii lub Portugalii,
           d) 1 stycznia 1981 r. w Grecji,
           e) 20 grudnia 1976 r. w Belgii, Danii, Francji, Holandii, Irlandii,
             Luksemburgu, Republice Federalnej Niemiec, Wielkiej Brytanii i
             Włoszech
          oraz zaświadczenie wydane przez odpowiednie władze danego państwa
           członkowskiego potwierdzające, że lekarz ten wykonywał zawód przez
           okres co najmniej trzech kolejnych lat z pięciu lat bezpośrednio
           poprzedzających wydanie zaświadczenia, albo
         2) posiadającemu zaświadczenie wydane przez odpowiednie władze państwa
           członkowskiego Unii Europejskiej potwierdzające, że posiadany przez
           niego dokument poświadczający formalne kwalifikacje został wydany po
           uzyskaniu odpowiedniego wykształcenia niezbędnego do wykonywania
           zawodu i jest w tym państwie uznawany za odpowiadający dokumentom
           poświadczającym kwalifikacje wymienionym w wykazie, o którym mowa w
           art. 6b.",
   b) uchyla się ust. 3;
5) po art. 5a dodaje się art. 5b - 5e w brzmieniu:
      "Art. 5b. 1. Okręgowa rada lekarska przyznaje prawo wykonywania zawodu
             lekarza dentysty osobie będącej obywatelem państwa członkowskiego
             Unii Europejskiej, która nabyła kwalifikacje lekarza we Włoszech,
             posiadającej zaświadczenie wydane przez odpowiednie włoskie władze
             stwierdzające, że osoba ta:
           1) zdała egzamin specjalizacyjny przed właściwymi włoskimi władzami,
             w celu ustalenia, że posiadana przez nią wiedza i umiejętności
             odpowiada kwalifikacjom potwierdzonym w dokumentach wymienionych w
             wykazie, o którym mowa w art. 6b,
           2) wykonywała zawód lekarza dentysty zgodnie z prawem przez okres co
             najmniej trzech kolejnych lat z pięciu lat bezpośrednio
             poprzedzających wydanie zaświadczenia,
           3) jest uprawniona do wykonywania zawodu lekarza dentysty na takich
             samych zasadach jak posiadacze dyplomów lub dokumentów wymienionych
             w wykazie, o którym mowa w art. 6b.
         2. Okręgowa rada lekarska przyznaje prawo wykonywania zawodu lekarza
           dentysty osobie będącej obywatelem państwa członkowskiego Unii
           Europejskiej, która posiada dyplom lub inne dokumenty poświadczające
           formalne kwalifikacje lekarza nabyte we Włoszech, świadczące
           o rozpoczęciu kształcenia przed dniem 28 stycznia 1980 r., jeżeli
           osoba ta przedstawi zaświadczenie wydane przez odpowiednie władze,
           że wykonywała zawód lekarza dentysty przez okres co najmniej trzech
           kolejnych lat z pięciu lat bezpośrednio poprzedzających wydanie
           zaświadczenia oraz że jest uprawniona do wykonywania zawodu lekarza
           dentysty na takich samych zasadach jak posiadacze dyplomów lub
           dokumentów wymienionych w wykazie, o którym mowa w art. 6b.
         3. Okręgowa rada lekarska przyznaje prawo wykonywania zawodu lekarza
           dentysty osobie będącej obywatelem państwa członkowskiego Unii
           Europejskiej, która posiada dyplom lub inne dokumenty poświadczające
           formalne kwalifikacje lekarza nabyte w Hiszpanii, świadczące
           o rozpoczęciu kształcenia przed dniem 1 stycznia 1986 r., jeżeli
           osoba ta przedstawi zaświadczenie wydane przez odpowiednie władze,
           że wykonywała zawód lekarza dentysty przez okres co najmniej trzech
           kolejnych lat z pięciu lat bezpośrednio poprzedzających wydanie
           zaświadczenia oraz że jest uprawniona do wykonywania zawodu lekarza
           dentysty na takich samych zasadach jak posiadacze dyplomów lub
           dokumentów wymienionych w wykazie, o którym mowa w art. 6b.
         4. Okręgowa rada lekarska przyznaje prawo wykonywania zawodu lekarza
           dentysty osobie będącej obywatelem państwa członkowskiego Unii
           Europejskiej, która posiada dyplom lub inne dokumenty poświadczające
           formalne kwalifikacje lekarza nabyte w Austrii, świadczące
           o rozpoczęciu kształcenia przed dniem 1 stycznia 1994 r., jeżeli
           osoba ta przedstawi zaświadczenie wydane przez odpowiednie władze,
           że wykonywała zawód lekarza dentysty przez okres co najmniej trzech
           kolejnych lat z pięciu lat bezpośrednio poprzedzających wydanie
           zaświadczenia oraz że jest uprawniona do wykonywania zawodu lekarza
           dentysty na takich samych zasadach jak posiadacze dyplomów lub
           dokumentów wymienionych w wykazie, o którym mowa w art. 6b.
     Art. 5c. Okręgowa rada lekarska uznaje dyplomy lub inne dokumenty
           poświadczające formalne kwalifikacje lekarza lub lekarza dentysty
           posiadane przez obywatela innego niż Rzeczpospolita Polska państwa
           członkowskiego Unii Europejskiej, inne niż dyplomy lub dokumenty
           wymienione w wykazie, o którym mowa w art. 6b, jeżeli osoba ta
           posiada zaświadczenie wydane przez odpowiednie władze państwa
           członkowskiego Unii Europejskiej potwierdzające, że dyplom lub
           dokument poświadczający formalne kwalifikacje został uzyskany w
           wyniku ukończenia kształcenia zgodnego z przepisami obowiązującymi w
           Unii Europejskiej i jest traktowany przez te władze jako równoważny
           dyplomom lub dokumentom wymienionym w wykazie, o którym mowa w art.
           6b.
     Art. 5d. Zaświadczenia, o których mowa w art. 5b i w art. 5c, mogą być
           przedstawiane w ciągu 12 miesięcy od daty ich wydania.
     Art. 5e. Okręgowa rada lekarska, rozpatrując wniosek o przyznanie prawa
           wykonywania zawodu, bierze pod uwagę:
           1) dyplomy lub dokumenty poświadczające formalne kwalifikacje
             lekarza lub lekarza dentysty uzyskane w państwie innym niż państwo
             członkowskie Unii Europejskiej, jeżeli te dyplomy lub dokumenty
             zostały uznane w jednym z państw członkowskich Unii Europejskiej,
           2) odbyte kształcenie oraz doświadczenie zawodowe zdobyte w państwie
             członkowskim Unii Europejskiej.";
6) w art. 6:
   a) uchyla się ust. 2,
   b) ust. 4 otrzymuje brzmienie:
     "4. Poza dokumentami, o których mowa w ust. 1 i 3, lekarz, lekarz dentysta
       składa okręgowej radzie lekarskiej oświadczenie odnoszące się do
       okoliczności, o których mowa w art. 5 ust. 1 pkt 3.",
   c) ust. 5 otrzymuje brzmienie:
     "5. Za wystarczające w stosunku do obywatela państwa członkowskiego Unii
       Europejskiej, w zakresie spełnienia wymagań:
         1) o których mowa w art. 5 ust. 1 pkt 4 - uznaje się dokumenty
           odnoszące się do stanu zdrowia wymagane do wykonywania zawodu
           lekarza, lekarza dentysty w państwie członkowskim, którego
           obywatelem jest lekarz, lekarz dentysta, lub w państwie
           członkowskim, z którego lekarz, lekarz dentysta przybywa; w
           przypadku gdy dokumenty tego rodzaju nie są wymagane, za
           wystarczające uważa się dokumenty wydane w tym państwie odnoszące
           się do stanu zdrowia,
         2) o których mowa w art. 5 ust. 1 pkt 5 - uznaje się dokumenty wydane
           przez odpowiednie władze państwa, którego lekarz, lekarz dentysta
           jest obywatelem, lub państwa, z którego przybywa, poświadczające, że
           obowiązujące w tym państwie wymagania dotyczące postawy etycznej do
           podjęcia zawodu lekarza, lekarza dentysty zostały spełnione; jeżeli
           w państwie, którego obywatelem jest lub z którego przybywa lekarz,
           lekarz dentysta, nie wydaje się dokumentu poświadczającego
           spełnienie wymagań dotyczących postawy etycznej, za wystarczający
           uznaje się wyciąg z rejestru skazanych wydany w państwie, którego
           lekarz, lekarz dentysta jest obywatelem lub z którego przybywa.",
   d) po ust. 8 dodaje się ust. 9 w brzmieniu:
     "9. Okręgowa rada lekarska, na wniosek lekarza lub lekarza dentysty,
       wydaje zaświadczenie stwierdzające, że lekarz lub lekarz dentysta
       posiada kwalifikacje zgodne z wymaganiami wynikającymi z przepisów
       obowiązujących w Unii Europejskiej oraz że posiadany dyplom ukończenia
       studiów wyższych odpowiada dokumentom poświadczającym formalne
       kwalifikacje lekarza lub lekarza dentysty wynikającym z przepisów
       obowiązujących w Unii Europejskiej.";
7) art. 6b otrzymuje brzmienie:
    "Art. 6b. Minister właściwy do spraw zdrowia ogłosi, w drodze
           obwieszczenia, w Dzienniku Urzędowym Rzeczypospolitej Polskiej
           "Monitor Polski", wykaz dyplomów i innych dokumentów
           poświadczających formalne kwalifikacje do wykonywania zawodu lekarza
           lub lekarza dentysty przez obywateli państw członkowskich Unii
           Europejskiej, wydanych przez inne niż Rzeczpospolita Polska państwo
           członkowskie Unii Europejskiej, uwzględniając oryginalne i polskie
           brzmienie nazw dokumentów oraz podmiotów właściwych do ich wydania,
           w zakresie wynikającym z przepisów obowiązujących w Unii
           Europejskiej.";
8) w art. 7 po ust. 3 dodaje się ust. 3a w brzmieniu:
     "3a. Przepis ust. 3 ma zastosowanie do obywateli państw członkowskich Unii
       Europejskiej do dnia uzyskania przez Rzeczpospolitą Polską członkostwa w
       Unii Europejskiej.";
9) w art. 10 ust. 4 otrzymuje brzmienie:
     "4. Przepisów ust. 1-3 nie stosuje się do lekarza będącego obywatelem
       państwa członkowskiego Unii Europejskiej, który posiada dyplom lub inne
       dokumenty poświadczające formalne kwalifikacje wymienione w wykazie, o
       którym mowa w art. 6b, i dotychczas nie uzyskał prawa wykonywania zawodu
       lekarza albo prawa wykonywania zawodu lekarza dentysty na terytorium
       Rzeczypospolitej Polskiej.";
10) w art. 15:
   a) ust. 3 otrzymuje brzmienie:
     "3. Egzamin państwowy kończący staż podyplomowy lekarza i egzamin
       państwowy kończący staż podyplomowy lekarza dentysty organizuje
       i przeprowadza Centrum Egzaminów Medycznych, działające przy ministrze
       właściwym do spraw zdrowia.",
   b) w ust. 4 wyrazy "lekarsko-stomatologicznych" zastępuje się wyrazami
     "lekarsko-dentystycznych",
   c) ust. 9 otrzymuje brzmienie:
     "9. Staż podyplomowy i egzamin kończący staż podyplomowy albo staż
       podyplomowy, o ile nie jest wymagany egzamin kończący staż podyplomowy,
       odbyty w kraju członkowskim Unii Europejskiej przez lekarza będącego
       obywatelem Rzeczypospolitej Polskiej lub innego kraju członkowskiego
       Unii Europejskiej, minister właściwy do spraw zdrowia uznaje za
       równoważny ze stażem podyplomowym i egzaminem kończącym staż podyplomowy
       lub stażem podyplomowym odbytym w kraju.";
11) w art. 16:
   a) w ust. 2 wyrazy "lekarsko-stomatologicznych" zastępuje się wyrazami
     "lekarsko-dentystycznych",
   b) w ust. 3 użyte w różnych przypadkach wyrazy "Minister Spraw Wewnętrznych
     i Administracji" zastępuje się użytymi w odpowiednich przypadkach wyrazami
     "minister właściwy do spraw wewnętrznych",
   c) po ust. 3 dodaje się ust. 4 i 5 w brzmieniu:
     "4. Minister właściwy do spraw zdrowia może, w ramach środków budżetu
       państwa, których jest dysponentem, dofinansować koszty związane ze
       szkoleniem specjalizacyjnym w dziedzinach określonych w przepisach
       wydanych na podstawie ust. 5.
     5. Minister właściwy do spraw zdrowia może, w drodze rozporządzenia,
       kierując się bieżącą strategią rządu, uznać dziedziny medycyny za
       priorytetowe.";
12) w art. 16a po ust. 3 dodaje się ust. 4 w brzmieniu:
     "4. Za równoważne z tytułem specjalisty w dziedzinie medycyny uważa się
       również kwalifikacje potwierdzone dokumentem, wydanym przez właściwe
       władze hiszpańskie, poświadczającym formalne kwalifikacje w zakresie
       danej specjalności medycznej, świadczącym o odbyciu specjalistycznego
       kształcenia przed dniem 1 stycznia 1995 r. w Hiszpanii oraz
       zaświadczeniem o zdaniu egzaminu specjalizacyjnego, odpowiadające
       kwalifikacjom w zakresie danej specjalności, o których mowa w ust. 3.";
13) art. 19 otrzymuje brzmienie:
      "Art. 19. 1. Kształcenie podyplomowe lekarzy i lekarzy stomatologów mogą
             prowadzić jednostki organizacyjne uprawnione do tego na podstawie
             odrębnych przepisów oraz inne jednostki organizacyjne i osoby
             fizyczne po uzyskaniu zgody właściwej okręgowej rady lekarskiej.
         2. Minister właściwy do spraw zdrowia, po zasięgnięciu opinii
           Naczelnej Rady Lekarskiej, określa, w drodze rozporządzenia, sposób,
           warunki i tryb wydawania zgód na prowadzenie szkolenia podyplomowego
           lekarzy i lekarzy stomatologów, o których mowa w ust. 1, oraz zasady
           prowadzenia rejestru udzielonych zgód, uwzględniając w szczególności
           wymagania dotyczące sposobu realizacji programu kształcenia, kadry
           prowadzącej kształcenie, bazy dydaktycznej, w tym szkolenia
           praktycznego, rodzaju i liczby udzielanych świadczeń zdrowotnych
           oraz posiadania wewnętrznego systemu oceny jakości kształcenia .";
14) art. 20a i 20b otrzymują brzmienie:
      "Art. 20a. 1. Lekarz będący obywatelem państwa członkowskiego Unii
             Europejskiej i posiadający dokumenty, o których mowa w art. 16a,
             ma prawo do używania określonych tytułów specjalisty w danej
             dziedzinie medycyny, uzyskiwanych w Rzeczypospolitej Polskiej.
         2. Minister właściwy do spraw zdrowia ogłosi, w drodze obwieszczenia,
           w Dzienniku Urzędowym Rzeczypospolitej Polskiej "Monitor Polski",
           wykaz specjalności lekarskich i lekarsko-dentystycznych uzyskiwanych
           w państwach członkowskich Unii Europejskiej, które odpowiadają
           specjalnościom uzyskiwanym w Rzeczypospolitej Polskiej,
           uwzględniając oryginalne brzmienie nazw tych specjalności wynikające
           z przepisów obowiązujących w Unii Europejskiej.
      Art. 20b. 1. Lekarz, lekarz dentysta będący obywatelem państwa
             członkowskiego Unii Europejskiej ma prawo, z zastrzeżeniem ust. 2,
             posługiwać się na terytorium Rzeczypospolitej Polskiej oryginalnym
             tytułem lub jego skrótem uzyskanym w toku kształcenia
             akademickiego w innym niż Rzeczpospolita Polska państwie
             członkowskim Unii Europejskiej w przypadku gdy tytuł ten nie jest
             tożsamy z posiadanym przez tego lekarza, lekarza dentystę tytułem
             zawodowym.
         2. Okręgowa rada lekarska może wymagać, aby tytuł uzyskany w toku
           kształcenia akademickiego przez lekarza, lekarza dentystę używany
           był wraz ze wskazaniem nazwy i siedziby instytucji, która ten tytuł
           przyznała.
         3. Jeżeli tytuł uzyskany w toku kształcenia akademickiego przez
           lekarza, lekarza dentystę będącego obywatelem państwa członkowskiego
           Unii Europejskiej jest tożsamy z tytułem, do używania którego jest
           wymagane w Rzeczypospolitej Polskiej odbycie dodatkowego szkolenia,
           którego lekarz ten nie posiada, okręgowa rada lekarska może określić
           brzmienie tego tytułu, którym lekarz może się posługiwać na
           terytorium Rzeczypospolitej Polskiej.";
15) w art. 43 ust. 2 i 3 otrzymują brzmienie:
     "2. W uzasadnionych przypadkach lekarz, z wyłączeniem lekarza dentysty,
       może uzależnić wystawienie karty zgonu od przeprowadzenia sekcji zwłok.
     3. Lekarz, z wyłączeniem lekarza dentysty, może wystawić kartę zgonu na
       podstawie dokumentacji badania pośmiertnego, przeprowadzonego przez
       innego lekarza lub inną uprawnioną osobę.";
16) w art. 57 w ust. 1 wyrazy "art. 9 pkt 1 i 2" zastępuje się wyrazami "art. 9
  ust. 1 pkt 1 i 2";
17) w art. 63 w ust. 2 wyrazy "art. 6 ust. 3" zastępuje się wyrazami "art. 6
  ust. 7";
18) art. 63a otrzymuje brzmienie:
      "Art. 63a. 1. Warunku, o którym mowa w art. 5 ust. 3 pkt 2, nie stosuje
             się do osób kończących staż podyplomowy przed dniem 1 października
             2004 r.
         2. Egzaminu państwowego, o którym mowa w art. 15 ust. 3, nie
           przeprowadza się do dnia 30 września 2004 r.".
                                        
                                     Art. 2.
W ustawie z dnia 6 września 2001 r. o zmianie ustawy o zawodzie lekarza oraz o
zmianie innych ustaw (Dz.U. Nr 126, poz. 1383 i Nr 154, poz. 1801) w art. 8
wyrazy "pkt 6 lit. a) i b)" zastępuje się wyrazami "pkt 6 lit. a) i b) w
zakresie dotyczącym art. 7 ust. 2".
                                        
                                     Art. 3.
Ilekroć w przepisach obowiązujących jest mowa o "lekarzu stomatologu", należy
przez to rozumieć lekarza dentystę.
                                     Art. 4.
Dokumenty i zaświadczenia wydane lub wystawione przez lekarza stomatologa na
podstawie dotychczasowych przepisów są równoważne z wydanymi lub wystawionymi
przez lekarza dentystę.
                                     Art. 5.
Osoby, które nabyły uprawnienia do tytułu zawodowego lekarza stomatologa na
podstawie dotychczasowych przepisów, w tym również na podstawie art. 62 ustawy
wymienionej w art. 1 niniejszej ustawy, używają tytułu zawodowego lekarza
dentysty.
                                     Art. 6.
Wydane przed wejściem w życie ustawy dokumenty "Prawo wykonywania zawodu lekarza
stomatologa" i "Ograniczone prawo wykonywania zawodu lekarza stomatologa" są
równoważne z dokumentami "Prawo wykonywania zawodu lekarza dentysty" i
"Ograniczone prawo wykonywania zawodu lekarza dentysty".
                                     Art. 7.
Ustawa wchodzi w życie po upływie 14 dni od dnia ogłoszenia, z tym że przepisy
art. 1 pkt 1-7, 9, 10, 11 lit. a, pkt 12, 14 i 15 oraz art. 2-6 stosuje się z
dniem uzyskania przez Rzeczpospolitą Polską członkostwa w Unii Europejskiej.
