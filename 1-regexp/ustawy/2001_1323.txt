



Dz.U. z 2001 r. Nr 122, poz. 1323                        
           
                                        
                                                                                
                                     USTAWA
                           z dnia 18 września 2001 r.
                                        
          o zmianie ustawy o zatrudnieniu i przeciwdziałaniu bezrobociu
              oraz ustawy o gospodarowaniu nieruchomościami rolnymi
                                 Skarbu Państwa
                                        
                                     Art. 1.
W ustawie z dnia 14 grudnia 1994 r. o zatrudnieniu i przeciwdziałaniu bezrobociu
(Dz.U. z 2001 r. Nr 6, poz. 56 i Nr 42, poz. 475) wprowadza się następujące
zmiany:
1) w art. 37k:
   a) w ust. 1, zdanie pierwsze, po wyrazie "przysługuje" dodaje się wyrazy " ,
     z zastrzeżeniem ust. 9,",
   b) w ust. 2, po wyrazach "Wysokość świadczenia przedemerytalnego wynosi"
     dodaje się wyrazy " , z zastrzeżeniem ust. 10,",
   c) dodaje się ust. 9 i 10 w brzmieniu:
     "9. Pracownikowi byłego państwowego przedsiębiorstwa gospodarki rolnej
       spełniającemu określone w ustawie warunki do uzyskania statusu
       bezrobotnego przysługuje świadczenie przedemerytalne, jeżeli w dniu
       wejścia w życie ustawy:
        1) osiągnął wiek 50 lat - kobieta i 55 lat - mężczyzna,
        2) przepracował w państwowym przedsiębiorstwie gospodarki rolnej
         najmniej 10 lat,
        3) zamieszkuje w dniu nabycia prawa do świadczenia przedemerytalnego w
         powiecie (gminie) uznanym za zagrożony szczególnie wysokim bezrobociem
         strukturalnym.
     10. Świadczenie przedemerytalne przyznawane jest w kwocie aktualnie
       obowiązującego zasiłku przedemerytalnego. Przepis art. 37l ust. 3
       stosuje się odpowiednio.";
2) w art. 37l:
   a) w ust. 1 po wyrazach "pobieranego zasiłku" kropkę zastępuje się
     przecinkiem i dodaje wyrazy "z zastrzeżeniem ust. 2a.",
   b) dodaje się ust. 2a w brzmieniu:
     "2a. Prawo do świadczenia przedemerytalnego przysługuje osobie
       spełniającej warunki, o których mowa w art. 37k ust. 9, od następnego
       dnia po dniu złożenia wniosku i dokumentów niezbędnych do ustalenia
       prawa do świadczenia, w powiatowym urzędzie pracy, właściwym dla miejsca
       zamieszkania.";
3) w art. 37o:
   a) w ust. 2 po wyrazach "Funduszu Pracy" kropkę zastępuje się przecinkiem i
     dodaje wyrazy "z zastrzeżeniem ust. 3.",
   b) dodaje się ust. 3 w brzmieniu:
     "3. Świadczenia przedemerytalne, o których mowa w art. 37k ust. 10, są
       finansowane z wpływów pieniężnych Agencji Własności Rolnej Skarbu
       Państwa, przekazywanych na ten cel Funduszowi Pracy.".
                                        
                                     Art. 2.
W ustawie z dnia 19 października 1991 r. o gospodarowaniu nieruchomościami
rolnymi Skarbu Państwa (Dz.U. z 1995 r. Nr 57, poz. 299 i Nr 101, poz. 504, z
1996 r. Nr 59, poz. 268, Nr 106, poz. 496 i Nr 156, poz. 775, z 1997 r. Nr 54,
poz. 349 i Nr 79, poz. 484, z 1998 r. Nr 106, poz. 668, z 1999 r. Nr 49, poz.
484, z 2000 r. Nr 6, poz. 70, Nr 12, poz. 136, Nr 49, poz. 550 i Nr 122, poz.
1323 oraz z 2001 r. Nr 4, poz. 24 i Nr 52, poz. 539) wprowadza się następujące
zmiany:
1) w art. 6 w pkt 9 po wyrazie "życiowych" kropkę zastępuje się przecinkiem i
  dodaje wyrazy "a w szczególności poprzez przyznawanie stypendiów dzieciom
  byłych pracowników uczących się w szkołach ponadgimnazjalnych.";
2) po art. 20c dodaje się art. 20d w brzmieniu:
      "Art. 20d. Agencja jest obowiązana wpłacać corocznie, przez okres 10 lat
             od dnia wejścia w życie niniejszej ustawy na rachunek Funduszu
             Pracy do 15% wpływów pieniężnych Agencji, z tytułów określonych w
             art. 20 ust. 2, uzyskiwanych w poszczególnych latach z
             przeznaczeniem na finansowanie świadczeń przedemerytalnych, o
             których mowa w art. 37k ust. 9 i 10 ustawy z dnia 14 grudnia 1994
             r. o zatrudnieniu i przeciwdziałaniu bezrobociu (Dz.U. z 2001 r.
             Nr 6, poz. 56 i Nr 42, poz. 475).".
                                        
                                     Art. 3.
Ustawa wchodzi w życie po upływie 14 dni od dnia ogłoszenia.
