



Dz.U. z 2003 r. Nr 65, poz. 596
                                                        
                                        
                                        
                                        
                                    U S T A W A
                             z dnia 14 marca 2003 r.
                                        
       o zmianie ustawy o zakazie stosowania wyrobów zawierających azbest
                                        
                                        
                                     Art. 1.
W ustawie z dnia 19 czerwca 1997 r. o zakazie stosowania wyrobów zawierających
azbest (Dz.U. Nr 101, poz. 628, z 1998 r. Nr 156, poz. 1018, z 2000 r. Nr 88,
poz. 986 oraz z 2001 r. Nr 100, poz. 1085 i Nr 154, poz. 1793) wprowadza się
następujące zmiany:
1) w art. 1 ust. 3 otrzymuje brzmienie:
   "3. Minister właściwy do spraw gospodarki, w porozumieniu z ministrem
     właściwym do spraw środowiska, określi corocznie, w drodze rozporządzenia,
     na wniosek producenta lub podmiotu wprowadzającego na polski obszar celny
     wyroby zawierające azbest, wykaz wyrobów dopuszczonych do produkcji lub do
     wprowadzenia na polski obszar celny spośród wyrobów określonych w
     załączniku nr 1 do ustawy, uwzględniając sytuację, w których nie istnieje,
     z powodów technologicznych, możliwość stosowania wyrobów bezazbestowych.";
2) uchyla się art. 2;
3) uchyla się art. 3;
4) w art. 4 w ust. 1a zdanie wstępne otrzymuje brzmienie:
   "W rozporządzeniu, o którym mowa w ust. 1, określa się:";
 5) w art. 4 ust. 2 otrzymuje brzmienie:
   "2. Minister właściwy do spraw pracy, w porozumieniu z ministrem właściwym
     do spraw zdrowia, określi, w drodze rozporządzenia, w terminie 6 miesięcy
     od dnia wejścia w życie ustawy:
     1) zasady bezpieczeństwa i higieny pracy przy zabezpieczaniu i usuwaniu
       wyrobów zawierających azbest,
     2) program szkolenia w zakresie bezpiecznego użytkowania wyrobów
       zawierających azbest,
    - uwzględniając środki mające na celu eliminowanie lub ograniczania emisji
     pyłów azbestu i ochrony pracowników przed ich działaniem oraz sposoby
     pakowania i znakowania materiałów zawierających azbest.";
6) w art. 7 ust. 3 otrzymuje brzmienie:
   "3. Minister właściwy do spraw zdrowia określi, w drodze rozporządzenia,
     wzór książeczki, sposób jej wypełniania i aktualizacji, uwzględniając czas
     zastrudnienia w warunkach narażenia zawodowego na działanie pyłów azbestu
     oraz szczegółowe parametry tego narażenia.";
7) art. 7a otrzymuje brzmienie:
      "Art. 7a. 1. Pracownicy zakładów wymienionych w załączniku nr 4 do
             ustawy, zatrudnieni w tych zakładach w dniu 28 września 1997 r.
             lub przed tą datą, są uprawnieni do:
           1) okresowych badań lekarskich, o których mowa w art. 229 § 5 ustawy
             z dnia 26 czerwca 1974 r. - Kodeks pracy,
           2) bezpłatnego zaopatrzenia w leki związane z chorobami wywołanymi
             pracą przy azbeście,
           3) korzystania raz w roku z leczenia uzdrowiskowego oraz zwolnienia
             z odpłatności związanej z leczeniem uzdrowiskowym, o której mowa w
             przepisach o powszechnym ubezpieczeniu zdrowotnym.
         2. Uprawnienia, o których mowa w ust. 1, finansowane są ze środków
           budżetu państwa z części, której dysponentem jest minister właściwy
           do spraw zdrowia.
         3. Minister właściwy do spraw zdrowia określi, w drodze
           rozporządzenia, warunki, które muszą spełniać podmioty uprawnione do
           przeprowadzania okresowych badań lekarskich, o których mowa w ust. 1
           pkt 1, sposób sprawowania nadzoru nad ich przeprowadzaniem, tryb i
           zakres tych badań lekarskich, ich częstotliwość oraz sposób
           dokumentowania, uwzględniając zasady profilaktycznej opieki
           zdrowotnej nad pracownikami zatrudnionymi w warunkach narażenia na
           działanie czynników rakotwórczych i pyłów zwłókniających.
         4. Minister właściwy do spraw zdrowia określi, w drodze
           rozporządzenia, wykaz leków, o których mowa w ust. 1 pkt 2, sposób
           realizacji recept oraz tryb rozliczania przez instytucje
           powszechnego ubezpieczenia zdrowotnego z budżetem państwa kosztów
           tych leków, uwzględniając strukturę chorób i stosowane w leczeniu
           tych chorób leki.
         5. Minister właściwy do spraw zdrowia określi, w drodze
           rozporządzenia:
           1) tryb kierowania na leczenie uzdrowiskowe, o którym mowa w ust. 1
             pkt 3,
           2) tryb rozliczania przez instytucje powszechnego ubezpieczenia
             zdrowotnego z budżetem państwa kosztów z tytułu odpłatności, o
             której mowa w ust. 1 pkt 3
           - uwzględniając podmioty kompetentne pod względem merytorycznym i
             formalnoprawnym do wystawiania skierowań i kwalifikowania na
             leczenie uzdrowiskowe.
         6. Uprawnienia, o których mowa w ust. 1 pkt 2 i 3, przysługują również
           pracownikom zatrudnionym w zakładach, które, zgodnie z art. 1 ust.
           3, produkują wyroby zawierające azbest.";
8) załącznik nr 1 do ustawy otrzymuje brzmienie:
                                                                 "Załącznik nr 1
Wykaz wyrobów zawierających azbest nie objętych zakazem produkcji, obrotu i
importu
  Lp      Kod PCN               Nazwa wyrobu
  .
  1.  ex 68 12 70 00  Płyty azbestowo-kauczukowe
      0
  2.  ex 68 12 90 80  Uszczelki z płyt azbestowo0
kauczukowych
  3.  ex 25 24 00 30  Azbest włóknisty
      0
                                                                              ";
9) dodaje się załącznik nr 4 do ustawy w następującym brzmieniu:
                                                                 "Załącznik nr 4
   Wykaz zakładów, które stosowały azbest w produkcji i których pracownicy są
          uprawnieni do świadczeń określonych w art. 7a ust. 1 ustawy.
1. Fabryka Okładzin Ciernych "FOMAR ROULUNDS" S.A. w Markach k. Warszawy
  (poprzednia nazwa - Fabryka Okładzin Ciernych "POLMO") wraz z kooperantami.
2. Przedsiębiorstwo Państwowe "GAMBIT" Zakład Pracy Chronionej w Lubawce
  (poprzednia nazwa - Zakład Wyrobów Azbestowych "GAMBIT" w Lubawce).
3. Wytwórnia Uszczelek "MORPAK" Sp. z o.o. w Gdańsku.
4. Fabryka Odzieży i Tkanin Żaroodpornych "IZO-TERM" w Gryfowie Śląskim
  (poprzednia nazwa - Dolnośląskie Zakłady Uszczelnień i Wyrobów Azbestowych
  "AZBESTOLIT" w Gryfowie Śląskim).
5. Zakłady Wyrobów Uszczelniających i Termoizolacyjnych POLONIT Sp. z o.o. w
  Łodzi (poprzednie nazwy: Zakłady Uszczelnień i Wyrobów Azbestowych
  AZBEST, Zakłady Uszczelnień Azbestowych POLONIT).
6. Mazowieckie Przedsiębiorstwo Materiałów Izolacji Budowlanej "Izolacja" w
  Małkini (poprzednia nazwa: Zakład Wyrobów Azbestowo-Cementowych w Małkini).
7. Pruszkowskie Zakłady Materiałów Izolacyjnych w Pruszkowie.
8. Lubelskie Zakłady Eternitu w Lublinie.
9. Zakład Produkcji Płytek Cementowo-Azbestowych w Końskowoli k. Puław.
10. Przedsiębiorstwo Materiałów Izolacji Budowlanej "IZOLACJA" w Jarocinie.
11. Zakłady Wyrobów Azbestowo-Cementowych "COBRPIB" w Katowicach.
12. Centralny Ośrodek Badawczo-Rozwojowy Przemysłu Izolacji Budowlanej w
  Katowicach Oddział w Pruszkowie.
13. BEMA Fabryka Płyt Filtracyjnych i Tektury w Pilchowicach (poprzednia nazwa Fabryka
Płyt Filtracyjnych "FILTR" w Pilchowicach).
14. "Dachy Szczucińskie" Sp. z o.o. w Szczucinie (poprzednie nazwy: Zakład
  Wyrobów Azbestowo-Cementowych w Szczucinie, Przedsiębiorstwo Materiałów
  Budowlanych "IZOLACJA", "ETERNIT" Polsko-Austriacka Spółka z o.o.).
15. Przedsiębiorstwo Produkcyjno-Handlowo-Usługowe "IZOPOL" S.A. w Trzemesznie.
16. Przedsiębiorstwo Materiałów Izolacji Budowlanej "IZOLACJA" w Ogrodzieńcu
  (poprzednia nazwa - Zawierciańskie Zakłady Eternitu w Ogrodzieńcu).
17. Fabryka Styropianu i Wyrobów Pokryciowych "Izolacja" PP w Wierzbicy k.
  Radomia (poprzednie nazwy: Zakłady Wyrobów Azbestowo-Cementowych w Wierzbicy,
  "Izolacja Wierzbica" Fabryka Styropianu i Wyrobów Pokryciowych PP).
18. "POLIFARB"-CIESZYN" S.A. we Wrocławiu (poprzednia nazwa - "POLIFARB"
  Wrocławska Fabryka Farb i Lakierów).
19. PPHU HAMEX we Wrocławiu (poprzednia nazwa - Wyrób Okładzin Hamulcowych i
  Renowacja Korków).
20. Kombinat Budowlany we Włocławku.
21. Rolnicza Spółdzielnia Produkcyjna w Parczewie.
22. Przedsiębiorstwo Produkcyjno-Wdrożeniowe "Polinova" Sp. z o.o. w Katowicach
  - Zakład w Trzebini (poprzednie nazwy: Zjednoczone Fabryki Portland Cementu
  "Firlej" w Górce, Chrzanowskie Zakłady Eternitu w Trzebini-Sierszy, Zakłady
  Wyrobów Azbestowo-Cementowych w Szczucinie, Przedsiębiorstwo Materiałów
  Izolacji Budowlanej "Izolacja" w Ogrodzieńcu - Zakład w Trzebini).
23. Metsa Tissue S.A. w Konstancinie - Jeziornie (poprzednia nazwa - Warszawskie
  Zakłady Papiernicze).
24. Zakłady Chemiczne i Tworzyw Sztucznych Boryszew S.A. w Sochaczewie
  (poprzednia nazwa - Zakłady Chemiczne "Boryszew").
25. KONIMPEX Sp. z o.o. Konin, Oddział w Sokółce (poprzednia nazwa Przedsiębiorstwo
Produkcyjno-Handlowe KONIMPEX Sp. z o.o. w Koninie, Oddział
  w Sokółce).
26. Wytwórnia Materiałów Izolacyjnych Azbestowo-Cementowych S.C. w Żelechach,
  gm. Piątnica.
27. Wytwórnia Uszczelek "PZL MORPAK" Zakład w Łapinie.
28. PILKINGTON POLSKA w Sandomierzu (poprzednia nazwa - Huta Szkła
  Okiennego "Sandomierz").".
                                        
                                     Art. 2.
Ustawa wchodzi w życie po upływie 14 dni od dnia ogłoszenia.
