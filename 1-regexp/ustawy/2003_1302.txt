


Tekst
ustawy ustalony ostatecznie po rozpatrzeniu poprawek Senatu
 
 
USTAWA
z dnia 9 marca 2017 r.
o
zmianie ustawy o obrocie instrumentami finansowymi 
oraz niektórych innych ustaw[1]), [2])
Art. 1.
W
ustawie z dnia 29 lipca 2005 r. o obrocie instrumentami finansowymi (Dz. U. z
2016 r. poz. 1636, 1948 i 1997) wprowadza się następujące zmiany:
1)     w
art. 3:
a)     uchyla się pkt 10,
b)    
pkt 36 otrzymuje brzmienie:
„36)  banku powierniczym – rozumie się
przez to bank krajowy posiadający zezwolenie Komisji na prowadzenie rachunków
papierów wartościowych, rachunków derywatów i rachunków zbiorczych;”,
c)     w
pkt 50 kropkę zastępuje się średnikiem i dodaje się pkt 51 w brzmieniu:
„51)  danych osobowych – rozumie się
przez to imiona i nazwisko, datę i miejsce urodzenia, adres zamieszkania, w
przypadku obywateli Rzeczypospolitej Polskiej także numer PESEL, w odniesieniu
do osób nieposiadających obywatelstwa polskiego także numer paszportu, a w
przypadku jego braku – numer innego dokumentu potwierdzającego tożsamość.”;
2)    
po art. 4 dodaje się art. 4a w brzmieniu:
„Art. 4a. 1. Rachunkami derywatów są
rachunki, na których są zapisywane instrumenty pochodne dopuszczone do obrotu
zorganizowanego, prowadzone wyłącznie przez domy maklerskie i banki prowadzące
działalność maklerską, banki powiernicze, zagraniczne firmy inwestycyjne i
zagraniczne osoby prawne prowadzące działalność maklerską na terytorium
Rzeczypospolitej Polskiej w formie oddziału – jeżeli oznaczenie tych rachunków
pozwala na identyfikację osób, którym przysługują prawa z instrumentów
pochodnych dopuszczonych do obrotu zorganizowanego.
2. Podmiot prowadzący rachunki derywatów
dokonuje zapisów na rachunku derywatów i rachunku pieniężnym klienta po
rozliczeniu transakcji przez właściwy podmiot rozliczający, najpóźniej do końca
dnia, w którym nastąpiło to rozliczenie, na podstawie zapisów dokonanych na
kontach rozliczeniowych prowadzonych przez ten podmiot.
3.
Przepis ust. 1 nie ogranicza możliwości rejestrowania poza terytorium
Rzeczypospolitej Polskiej instrumentów pochodnych dopuszczonych do obrotu
zorganizowanego, będących przedmiotem transakcji zawieranych przez:
1)     zagraniczne
firmy inwestycyjne prowadzące działalność maklerską na terytorium
Rzeczypospolitej Polskiej bez otwierania oddziału lub
2)     zagraniczne
firmy inwestycyjne w ramach wykonywania na terytorium Rzeczypospolitej Polskiej
czynności, o których mowa w art. 69 ust. 2 pkt 3, w związku z realizacją
zadań związanych z organizacją rynku regulowanego, alternatywnego systemu
obrotu lub zapewnieniem płynności obrotu instrumentami pochodnymi, lub
3)     zagraniczne
firmy inwestycyjne nieprowadzące działalności maklerskiej na terytorium
Rzeczypospolitej Polskiej, lub
4)     inne podmioty
z siedzibą poza terytorium Rzeczypospolitej Polskiej, nieprowadzące
działalności maklerskiej na terytorium Rzeczypospolitej Polskiej, o ile
spełniają warunki określone w art. 31 ust. 2.
4. Do rachunków derywatów stosuje się
odpowiednio przepisy dotyczące rachunków papierów wartościowych.”;
3)    
art. 8 otrzymuje brzmienie:
„Art.
8. 1. Przepisy art. 7 stosuje się odpowiednio do niebędących papierami
wartościowymi instrumentów finansowych będących przedmiotem obrotu
zorganizowanego, z tym że w odniesieniu do instrumentów pochodnych
dopuszczonych do obrotu zorganizowanego określone w art. 7 skutki prawne
związane z zapisem na rachunku papierów wartościowych powstają:
1)     na terytorium
Rzeczypospolitej Polskiej – z chwilą zapisania tych instrumentów na rachunku
derywatów;
2)     w przypadku,
o którym mowa w art. 4a ust. 3 – z chwilą zapisania tych instrumentów na koncie
rozliczeniowym prowadzonym przez podmiot rozliczający, o którym mowa w art. 45b
ust. l pkt 2.
2. Do ustalenia osób uprawnionych lub
zobowiązanych z instrumentów pochodnych dopuszczonych do obrotu
zorganizowanego, rejestrowanych poza terytorium Rzeczypospolitej Polskiej
zgodnie z art. 4a ust. 3, przepisów prawa polskiego nie stosuje się, z zastrzeżeniem
art. 45h ust. 2.”;
4)     uchyla się art. 15;
5)     użyte w art. 16 w ust. 1 i 4,
w art. 18 w ust. 1, 1a, 2b i 2d–2f, w art. 21 w ust. 3–3c i 7, w art. 22 w
ust. 1 i w ust. 3 w pkt 1 oraz w ust. 5 i 6, w art. 24 w ust. 1, 2, w ust.
3a w pkt 2 i w ust. 4–8, w art. 25a w ust. 2, w art. 25b w ust.
2, w art. 27 w ust. 2 i 5, w art. 29 w ust. 2, w art. 29a w ust.
1, 2, 7 i 10, w art. 29b w ust. 1, w art. 30 w ust. 1 w pkt 1,
w ust. 2–4 i 8, w art. 47a w ust. 2 w pkt 2, w art. 53 w ust. 2, w
art. 93a w ust. 5, w art. 148 w ust. 1 w pkt 2 w lit. e, w art.
151 w pkt 3 oraz w art. 165a w ust. 1 i 2, w różnej liczbie i różnym
przypadku, wyrazy „spółka prowadząca giełdę”, „spółka prowadząca rynek
pozagiełdowy”, „spółka prowadząca giełdę lub spółka prowadząca rynek
pozagiełdowy” oraz „spółka prowadząca giełdę oraz spółka prowadząca rynek
pozagiełdowy” zastępuje się użytymi w odpowiedniej liczbie i odpowiednim
przypadku wyrazami „spółka prowadząca rynek regulowany”;
6)     w
art. 16 ust. 2 i 3 otrzymują brzmienie:
„2. Spółka prowadząca rynek regulowany
może, w ramach organizowania rynku regulowanego, wyodrębnić rynek oficjalnych
notowań, zwany dalej „rynkiem oficjalnych notowań”, spełniający dodatkowe, w
stosunku do minimalnych wymogów określonych dla rynku regulowanego, wymogi
dotyczące emitentów papierów wartościowych oraz papierów wartościowych będących
przedmiotem obrotu na tym rynku.
3. Spółka prowadząca rynek regulowany
może organizować alternatywny system obrotu. Do spółki prowadzącej rynek
regulowany, która organizuje alternatywny system obrotu, stosuje się
odpowiednio art. 78, art. 78a, art. 81a–81g, art. 83a ust. 4 pkt 1
i ust. 4a i art. 104a oraz przepisy wydane na podstawie art. 94 ust.
1 pkt 3 i 5 – w zakresie, w jakim przepisy wydane na podstawie art. 94 ust.
1 pkt 5 określają warunki techniczne i organizacyjne wymagane do prowadzenia
działalności.”;
7)     w
art. 18:
a)    
ust. 2 otrzymuje brzmienie:
„2. Spółka prowadząca rynek regulowany
upowszechnia aktualne ceny kupna i ceny sprzedaży dla akcji dopuszczonych do
obrotu na danym rynku regulowanym, ze wskazaniem łącznego wolumenu zleceń dla
każdego z poziomów cenowych zgodnie z art. 17, art. 29, art. 30 i art. 32
rozporządzenia 1287/2006.”,
b)    
ust. 2c otrzymuje brzmienie:
„2c. Spółka prowadząca rynek regulowany
upowszechnia w odniesieniu do zawieranych na danym rynku transakcji, których
przedmiotem są akcje dopuszczone do obrotu na danym rynku regulowanym, dane
obejmujące cenę, wielkość oraz czas zawarcia każdej transakcji, zgodnie z art.
27, art. 29, art. 30 i art. 32 rozporządzenia 1287/2006. Upowszechnienie
informacji następuje niezwłocznie po zawarciu transakcji.”;
8)     w
dziale II w rozdziale 2 tytuł oddziału 1 otrzymuje brzmienie:
„Organizacja
i zasady prowadzenia rynku regulowanego”;
9)     użyte w art. 21 w ust. 1, w
art. 22 w ust. 3 w pkt 2, w art. 24 w ust. 4, w art. 27 w ust. 6, w art. 28 w
ust. 3, w art. 29a w ust. 6, w art. 31 w ust. 1–3 oraz w art. 165 w ust. 1
w pkt 5, w różnej liczbie i różnym przypadku, wyrazy „giełda” oraz
„rynek giełdowy” zastępuje się użytymi w odpowiedniej liczbie
i odpowiednim przypadku wyrazami „rynek regulowany”;
10)   w art. 21:
a)    
ust. 2 otrzymuje brzmienie:
„2. Przedmiotem działalności spółki
prowadzącej rynek regulowany może być wyłącznie prowadzenie rynku regulowanego,
organizowanie alternatywnego systemu obrotu, prowadzenie platformy aukcyjnej
lub prowadzenie innej działalności w zakresie organizowania obrotu
instrumentami finansowymi oraz działalności związanej z tym obrotem, z
zastrzeżeniem ust. 3 i 3a.”,
b)    
po ust. 4 dodaje się ust. 4a w brzmieniu:
„4a. Spółka prowadząca rynek regulowany oraz
podmiot prowadzący zagraniczny rynek regulowany mają wyłączne prawo oznaczania
prowadzonego rynku regulowanego oznaczeniem „rynek regulowany” lub „giełda instrumentów
finansowych”, a w przypadku gdy organizuje obrót papierami wartościowymi
oznaczenia prowadzonego rynku regulowanego oznaczeniem „giełda papierów
wartościowych” oraz używania tych oznaczeń w prowadzonej przez siebie
działalności, reklamie lub informacji reklamowej.”,
c)    
ust. 5 otrzymuje brzmienie:
„5. Spółka prowadząca rynek regulowany ma
wyłączne prawo zamieszczania w firmie spółki oznaczenia „rynek regulowany” lub
„giełda instrumentów finansowych”, a w przypadku gdy organizuje obrót papierami
wartościowymi – oznaczenia „giełda papierów wartościowych”.”;
11)   w art. 22:
a)    
ust. 2 otrzymuje brzmienie:
„2. Akcje spółki prowadzącej rynek regulowany
mogą nabywać wyłącznie Skarb Państwa, firmy inwestycyjne, banki, towarzystwa
funduszy inwestycyjnych, zarządzający ASI w rozumieniu ustawy o funduszach
inwestycyjnych prowadzący działalność na podstawie zezwolenia, zakłady
ubezpieczeń, powszechne towarzystwa emerytalne oraz emitenci papierów
wartościowych notowanych na tym rynku regulowanym. Za zgodą Komisji akcje
spółki prowadzącej rynek regulowany mogą nabywać inne krajowe i zagraniczne
osoby prawne.”,
b)    
ust. 4 otrzymuje brzmienie:
„4.
Spółka prowadząca rynek regulowany niezwłocznie po uzyskaniu zezwolenia na
prowadzenie rynku regulowanego jest obowiązana podać do publicznej wiadomości
listę akcjonariuszy spółki ze wskazaniem:
1)     imienia, nazwiska
oraz miejsca zamieszkania – w przypadku osób fizycznych,
2)     nazwy albo firmy
oraz miejsca siedziby – w przypadku osób prawnych i jednostek
nieposiadających osobowości prawnej oraz
3)     liczby posiadanych
przez poszczególnych akcjonariuszy akcji oraz wynikającego z nich udziału w
ogólnej liczbie głosów oraz w kapitale zakładowym spółki prowadzącej rynek
regulowany.”;
12)   w art. 24
ust. 3 otrzymuje brzmienie:
„3. Komisji przysługuje prawo zgłoszenia
sprzeciwu wobec planowanego bezpośredniego lub pośredniego nabycia lub objęcia
akcji spółki prowadzącej rynek regulowany w liczbie nabycia w terminie 3
miesięcy od dnia dokonania zawiadomienia, o którym mowa w ust. 1, w przypadku
gdy podmiot zamierzający nabyć lub objąć akcje spółki prowadzącej rynek
regulowany mógłby wywierać niekorzystny wpływ na prawidłowe i stabilne
zarządzanie rynkiem regulowanym. W przypadku niezgłoszenia sprzeciwu Komisja
może wyznaczyć termin, w ciągu którego nabycie lub objęcie akcji spółki
prowadzącej rynek regulowany może zostać dokonane.”;
13)   w art. 25: 
a)    
ust. 1 otrzymuje brzmienie:
„1. Prowadzenie rynku regulowanego wymaga
zezwolenia Komisji, wydanego na wniosek zainteresowanego podmiotu.”,
b)     w ust. 2:
–    
wprowadzenie do wyliczenia otrzymuje brzmienie:
„Wniosek o udzielenie
zezwolenia na prowadzenie rynku regulowanego zawiera:”,
–    
pkt 2 i 3 otrzymują brzmienie:
„2)    dane osobowe członków
zarządu i rady nadzorczej spółki prowadzącej rynek regulowany oraz innych osób,
które odpowiadają za rozpoczęcie działalności rynku regulowanego lub będą nim
kierować;
3)     przewidywaną
wysokość środków własnych i kredytów, przeznaczoną na uruchomienie rynku
regulowanego, oraz określenie sposobu finansowania działalności;”,
–    
pkt 5–7 otrzymują brzmienie:
„5)    wskazanie podmiotu lub
podmiotów, które będą dokonywać, na podstawie umowy ze spółką, rozliczenia oraz
rozrachunku transakcji zawieranych na rynku regulowanym prowadzonym przez
spółkę oraz zasad, na jakich ma być dokonywany rozrachunek oraz rozliczenie
transakcji przez ten podmiot lub te podmioty;
6)     dane o
przewidywanej lokalizacji rynku regulowanego oraz środkach technicznych
umożliwiających funkcjonowanie rynku, w szczególności zapewniających stałą
łączność z podmiotami, o których mowa w pkt 5;
7)     zobowiązanie co
najmniej 6 firm inwestycyjnych do prowadzenia działalności na danym rynku
regulowanym;”,
c)     w
ust. 3 zdanie pierwsze otrzymuje brzmienie:
„Do wniosku należy dołączyć
statut spółki, regulamin rynku regulowanego, procedurę przeciwdziałania i
ujawniania przypadków manipulacji oraz analizę ekonomiczno-finansową możliwości
prowadzenia rynku regulowanego.”,
d)     uchyla się ust. 4,
e)     ust. 5 otrzymuje brzmienie:
„5. Wydając zezwolenie, Komisja
zatwierdza statut spółki i regulamin rynku regulowanego oraz określa termin
rozpoczęcia działalności objętej zezwoleniem, nie dłuższy niż 12 miesięcy od
dnia, w którym decyzja o udzieleniu zezwolenia stała się ostateczna.”;
14)   w art. 25a:
a)    
ust. 1 otrzymuje brzmienie:
„1. W skład zarządu spółki prowadzącej rynek
regulowany powinny wchodzić osoby posiadające wykształcenie wyższe, co najmniej
trzyletni staż pracy w instytucjach rynku finansowego oraz nieposzlakowaną
opinię w związku ze sprawowanymi funkcjami.”,
b)    
ust. 3 otrzymuje brzmienie:
„3. Przepisu ust. 2 nie stosuje się w
przypadku, gdy organizowaniem alternatywnego systemu obrotu kierują członkowie
zarządu spółki prowadzącej rynek regulowany.”;
15)   w art. 25b
ust. 1 otrzymuje brzmienie:
„1. Zezwolenie na prowadzenie rynku
regulowanego uprawnia spółkę prowadzącą rynek regulowany do instalowania na terytorium
innego państwa członkowskiego systemów informatycznych i urządzeń technicznych,
umożliwiających dostęp do rynku regulowanego podmiotom prowadzącym działalność
na terytorium innego państwa członkowskiego.”;
16)   po art. 25b dodaje się art. 25c w
brzmieniu:
„Art. 25c. 1. W przypadku łączenia się
spółek prowadzących rynek regulowany oraz organizujących alternatywny system
obrotu zezwolenie na prowadzenie rynku regulowanego oraz uprawnienie do
organizowania alternatywnego systemu obrotu spółki przejmowanej nie przechodzą
na spółkę przejmującą. 
2. W przypadku podziału spółki
prowadzącej rynek regulowany oraz organizującej alternatywny system obrotu w
sposób, o którym mowa w art. 529 § 1 pkt 1, 3 lub 4 ustawy z dnia 15 września
2000 r. – Kodeks spółek handlowych, zezwolenie na prowadzenie rynku
regulowanego oraz uprawnienie do organizowania alternatywnego systemu obrotu
spółki dzielonej nie przechodzą na spółkę przejmującą, która prowadzi rynek
regulowany oraz organizuje alternatywny system obrotu. 
3. W przypadku, o którym mowa w ust. 1
lub 2, instrumenty finansowe dopuszczone do obrotu na rynku regulowanym
prowadzonym przez spółkę przejmowaną lub spółkę dzieloną uznaje się za
dopuszczone do obrotu na rynku regulowanym prowadzonym przez spółkę przejmującą
odpowiednio z dniem połączenia, dniem podziału lub dniem wydzielenia. 
4. W przypadku, o którym mowa w ust. 1
lub 2, instrumenty finansowe wprowadzone do alternatywnego systemu obrotu
organizowanego przez spółkę przejmowaną lub spółkę dzieloną uznaje się za
wprowadzone do alternatywnego systemu obrotu organizowanego przez spółkę
przejmującą odpowiednio z dniem połączenia, dniem podziału lub dniem
wydzielenia. 
5. W przypadku podziału spółki
prowadzącej rynek regulowany oraz organizującej alternatywny system obrotu, w
planie podziału wskazuje się spółkę, na którą przechodzi zezwolenie na
prowadzenie rynku regulowanego oraz uprawnienie do organizowania alternatywnego
systemu obrotu, z uwzględnieniem ust. 2. 
6. W przypadku łączenia się spółek
prowadzących rynek regulowany oraz organizujących alternatywny system obrotu w
sposób, o którym mowa w art. 492 § 1 pkt 2 ustawy z dnia 15 września 2000 r. –
Kodeks spółek handlowych, na spółkę nowo zawiązaną przechodzi wskazane w planie
połączenia zezwolenie na prowadzenie rynku regulowanego oraz uprawnienie do
organizowania alternatywnego systemu obrotu. Przepisy ust. 3 i 4 stosuje się
odpowiednio.
7. W przypadku, o którym mowa w ust. 5
lub 6, spółka dzielona lub spółki łączące się informują Komisję o zgłoszeniu do
sądu rejestrowego, odpowiednio planu podziału lub planu połączenia, w terminie
5 dni od dnia, w którym nastąpiło zgłoszenie.
8. Spółka nowo zawiązana lub spółka
przejmująca niezwłocznie, nie później niż w terminie 5 dni od dnia powzięcia
informacji o wpisie do Krajowego Rejestru Sądowego spółki nowo zawiązanej lub
połączenia, informuje Komisję o dokonanych wpisach. 
9. W przypadku odmowy dokonania wpisu
przepis ust. 8 stosuje się odpowiednio. 
10. Przepisy ust. 1–9 stosuje się
odpowiednio do spółek prowadzących rynek regulowany na innej podstawie niż
zezwolenie na prowadzenie rynku regulowanego.
11. W przypadku gdy spółki, o których
mowa w ust. 1, organizują obrót towarami giełdowymi w rozumieniu ustawy z dnia
26 października 2000 r. o giełdach towarowych, przepisy ust. 1–10 stosuje się
odpowiednio.”;
17)   art. 26
otrzymuje brzmienie:
„Art. 26. Komisja odmawia wydania
zezwolenia na prowadzenie rynku regulowanego, jeżeli z analizy wniosku i
dołączonych do niego dokumentów wynika, że podmiot występujący z wnioskiem nie
zapewni prowadzenia działalności w sposób niezagrażający bezpieczeństwu obrotu
instrumentami finansowymi lub należycie zabezpieczający interesy uczestników
tego obrotu.”;
18)   w art. 27:
a)    
ust. 1 otrzymuje brzmienie:
„1. Dokonanie zmian w składzie zarządu spółki
prowadzącej rynek regulowany wymaga zgody Komisji, udzielanej na wniosek organu
uprawnionego do powoływania i odwoływania członków zarządu spółki prowadzącej
rynek regulowany. Komisja odmawia udzielenia zgody, jeżeli proponowane zmiany
nie zapewniają prowadzenia działalności w sposób niezagrażający bezpieczeństwu
obrotu instrumentami finansowymi lub należycie zabezpieczający interesy
uczestników tego obrotu.”,
b)     w
ust. 3 zdanie pierwsze otrzymuje brzmienie:
„Podmiot uprawniony do zawierania
transakcji na rynku regulowanym może powierzyć dokonywanie rozrachunku
zawieranych przez niego transakcji podmiotowi innemu niż ten, który na
podstawie umowy ze spółką prowadzącą rynek regulowany dokonuje rozrachunku
transakcji zawieranych na tym rynku.”, 
c)     ust. 4 otrzymuje brzmienie:
„4. Komisja w terminie 3 miesięcy od dnia
otrzymania zawiadomienia, zgłasza sprzeciw wobec planowanego zawarcia umowy
skutkującej zmianą podmiotu dokonującego rozrachunku lub rozliczania transakcji
lub wobec planowanego powierzenia dokonywania rozrachunku transakcji podmiotowi
innemu niż ten, który na podstawie umowy ze spółką prowadzącą rynek regulowany
dokonuje rozrachunku transakcji zawieranych na rynku regulowanym, w przypadku
gdy podmiot, z którym ma zostać zawarta umowa, albo podmiot wskazany zgodnie
z ust. 3 nie spełnia warunków, o których mowa w art. 18 ust. 1b.”;
19)   w art. 28:
a)    
ust. 1 otrzymuje brzmienie:
„1. Rada nadzorcza spółki prowadzącej rynek
regulowany, na wniosek zarządu spółki prowadzącej rynek regulowany, uchwala
regulamin rynku regulowanego, a także zmiany tego regulaminu.”,
b)     w
ust. 2:
–    
wprowadzenie do wyliczenia otrzymuje brzmienie:
„Regulamin rynku
regulowanego określa w szczególności:”,
–    
pkt 1–5 otrzymują brzmienie:
„1)    kryteria i warunki
dopuszczania papierów wartościowych i innych instrumentów finansowych do obrotu
na poszczególnych rynkach, w tym papierów wartościowych dopuszczonych do obrotu
na rynku regulowanym w innym państwie członkowskim;
2)     sposób i tryb
rozstrzygania sporów dotyczących przebiegu transakcji;
3)     rodzaje transakcji
zawieranych na rynku regulowanym;
4)     porządek obrotu
papierami wartościowymi i innymi instrumentami finansowymi na rynku
regulowanym;
5)     warunki i tryb
notowania, zawieszania i zaprzestania notowania papierów wartościowych i innych
instrumentów finansowych na rynku regulowanym;”,
–    
pkt 9–11 otrzymują brzmienie:
„9)    sposób klasyfikowania
papierów wartościowych i innych instrumentów finansowych notowanych na rynku
regulowanym;
10)   system informacyjny rynku
regulowanego;
11)   wysokość stałej opłaty
rocznej za korzystanie z urządzeń rynku regulowanego;”,
–    
pkt 13 otrzymuje brzmienie:
„13)  obowiązki informacyjne emitentów
papierów wartościowych dopuszczonych do obrotu wyłącznie na rynku regulowanym
niebędącym rynkiem oficjalnych notowań, a także warunki uznania informacji za
równoważne informacjom bieżącym i okresowym, w przypadku emitentów z siedzibą w
państwie niebędącym państwem członkowskim, dla których Rzeczpospolita Polska
jest państwem macierzystym w rozumieniu art. 55a ustawy o ofercie publicznej – w zakresie
określonym w art. 61 tej ustawy;”;
20)   w art. 29:
a)     w
ust. 1 zdanie pierwsze otrzymuje brzmienie:
„Dokonywanie zmian w
statucie spółki prowadzącej rynek regulowany i regulaminie rynku
regulowanego wymaga zgody Komisji.”,
b)    
ust. 3 otrzymuje brzmienie:
„3. Spółka prowadząca rynek regulowany
udostępnia uczestnikom obrotu regulamin rynku regulowanego i jego zmiany oraz
inne ustanowione przez spółkę regulacje obowiązujące na prowadzonym przez nią
rynku, co najmniej na 2 tygodnie przed dniem ich wejścia w życie.”;
21)   w art. 30:
a)     w
ust. 1 pkt 2 otrzymuje brzmienie:
„2)    uczestniczyć w
posiedzeniach rady nadzorczej spółki prowadzącej rynek regulowany oraz w
walnych zgromadzeniach.”,
b)    
ust. 6 i 7 otrzymują brzmienie:
„6. Komisja może nakazać radzie nadzorczej
spółki prowadzącej rynek regulowany niezwłoczne podjęcie, nie później jednak
niż w terminie 10 dni roboczych, uchwały w określonej sprawie.
7. Komisja może zaskarżyć do sądu uchwałę
walnego zgromadzenia lub rady nadzorczej spółki prowadzącej rynek regulowany, w
terminie 30 dni od dnia powzięcia wiadomości o uchwale, w drodze powództwa o
jej uchylenie, jeżeli uchwała narusza przepisy prawa, postanowienia statutu,
regulaminu lub zasady bezpieczeństwa obrotu albo jeżeli została podjęta z
naruszeniem przepisów prawa, postanowień statutu lub regulaminu.”;
22)   w art. 31
dodaje się ust. 4–6 w brzmieniu:
„4. Na żądanie Komisji lub jej
upoważnionego przedstawiciela, osoby uprawnione do reprezentowania zagranicznej
firmy inwestycyjnej, o której mowa w ust. 1 pkt 2, będącej stroną transakcji
zawieranych na rynku regulowanym, lub wchodzące w skład jej statutowych organów
albo pozostające z nią w stosunku pracy są obowiązane do niezwłocznego
sporządzenia i przekazania, na koszt tej firmy inwestycyjnej, kopii dokumentów
i innych nośników informacji oraz do udzielenia pisemnych lub ustnych wyjaśnień
w zakresie transakcji zawieranych na rynku regulowanym.
5. Komisja powiadamia właściwy organ
nadzoru zagranicznej firmy inwestycyjnej, o której mowa w ust. 1 pkt 2, o
wystąpieniu z żądaniem, o którym mowa w ust. 4, a także o każdym przypadku
niewykonania albo nienależytego wykonania tego obowiązku.
6. Jeżeli pomimo środków podjętych przez
organ nadzoru, który udzielił zezwolenia zagranicznej firmie inwestycyjnej, o
której mowa w ust. 1 pkt 2, firma ta nie wykonuje obowiązku określonego w ust.
4 albo nie wykonuje go należycie, Komisja może, w celu zapewnienia prawidłowego
funkcjonowania obrotu instrumentami finansowymi lub ochrony interesów
inwestorów, po uprzednim poinformowaniu tego organu, nałożyć na tę firmę
inwestycyjną karę pieniężną do wysokości 500 000 zł.”;
23)   w art. 32:
a)    
ust. 1 otrzymuje brzmienie:
„1. Uchwałę w sprawie dopuszczenia
instrumentów finansowych do obrotu na rynku regulowanym podejmuje zarząd spółki
prowadzącej rynek regulowany w terminie 14 dni od dnia złożenia wniosku.”,
b)     w
ust. 2 zdanie pierwsze otrzymuje brzmienie:
„W przypadku gdy złożony
wniosek jest niekompletny lub konieczne jest uzyskanie dodatkowych informacji,
odpowiednio zarząd lub rada nadzorcza spółki prowadzącej rynek regulowany może – w
zakresie niezbędnym do stwierdzenia, czy instrumenty finansowe będące
przedmiotem wniosku spełniają kryteria i warunki, o których mowa w art. 28
ust. 2 pkt 1 – żądać uzupełnienia wniosku lub przedstawienia tych
informacji.”,
c)     w
ust. 3 zdanie pierwsze i drugie otrzymują brzmienie: 
„Zarząd spółki prowadzącej
rynek regulowany odmawia dopuszczenia instrumentów finansowych do obrotu na
rynku regulowanym, jeżeli nie są spełnione kryteria i warunki, o których mowa w
art. 28 ust. 2 pkt 1. W przypadku odmowy, wnioskodawcy przysługuje odwołanie do
rady nadzorczej spółki prowadzącej rynek regulowany, w terminie określonym w
regulaminie rynku regulowanego.”,
d)    
ust. 4 otrzymuje brzmienie:
„4. Uchwałę rady nadzorczej spółki
prowadzącej rynek regulowany nieuwzględniającą odwołania wnioskodawca może
zaskarżyć do sądu właściwego miejscowo dla siedziby spółki prowadzącej rynek
regulowany, w terminie 14 dni od dnia powzięcia wiadomości o uchwale, jeżeli
odmowa dopuszczenia narusza postanowienia regulaminu rynku regulowanego. Wyrok
sądu uwzględniający powództwo zastępuje uchwałę o dopuszczeniu instrumentów
finansowych do obrotu na rynku regulowanym.”;
24)   po art. 32
dodaje się art. 32a w brzmieniu:
„Art. 32a. 1. Spółka
prowadząca rynek regulowany jest obowiązana archiwizować dokumenty i inne
nośniki informacji związane z prowadzeniem rynku regulowanego lub platformy
aukcyjnej, w tym regulaminy, procedury oraz inne regulacje wewnętrzne.
2. Spółka prowadząca rynek regulowany
jest obowiązana archiwizować dokumenty oraz inne nośniki informacji, o których
mowa w ust. 1, w sposób zabezpieczający je przed zniszczeniem, utratą lub
modyfikacją.
3. Obowiązek archiwizowania, o którym
mowa w ust. 1, wygasa z upływem 5 lat, licząc od pierwszego dnia roku
następującego po roku, w którym dokumenty lub nośniki informacji zostały
sporządzone lub otrzymane, a w przypadku regulaminów, procedur oraz innych
regulacji wewnętrznych – z upływem 5 lat, licząc od pierwszego dnia roku
następującego po roku, w którym przestały one obowiązywać.”;
25)   w dziale II w rozdziale 2 uchyla się
oddział 2;
26)   po art. 45h
dodaje się art. 45i w brzmieniu:
„Art.
45i. Podmiotowi uprawnionemu do prowadzenia rachunku derywatów oraz podmiotowi,
który zamierza prowadzić takie rachunki na podstawie art. 117 i spełniają
wymogi określone w regulaminie podmiotu rozliczającego, przysługują roszczenia
o zawarcie umowy o uczestnictwo w tym podmiocie rozliczającym.”;
27)   w art. 46
ust. 3 otrzymuje brzmienie:
„3. Akcjonariuszami Krajowego Depozytu
mogą być: spółki prowadzące rynek regulowany, firmy inwestycyjne, banki, Skarb
Państwa, Narodowy Bank Polski, międzynarodowe instytucje finansowe, których
członkiem jest Rzeczpospolita Polska, a także osoby prawne lub inne
jednostki organizacyjne, które prowadzą działalność w zakresie
rejestrowania papierów wartościowych, rozliczania lub rozrachunku transakcji
zawieranych w obrocie papierami wartościowymi lub organizowania rynku
regulowanego, posiadające siedzibę na terytorium państwa członkowskiego lub
państwa należącego do OECD i podlegające nadzorowi właściwego organu nadzoru
tego państwa.”;
28)   w art. 53
ust. 1 otrzymuje brzmienie:
„1. W razie ograniczenia lub pozbawienia
uczestnictwa danego podmiotu w Krajowym Depozycie, w przypadkach
określonych w regulaminie Krajowego Depozytu, spółka prowadząca rynek
regulowany jest obowiązana do ograniczenia albo zawieszenia działania
uczestnika na rynku regulowanym, chyba że inny uczestnik będzie wykonywał
zadania związane z rozliczaniem lub rozrachunkiem transakcji.”;
29)   po art. 57
dodaje się art. 57a w brzmieniu:
„Art.
57a. 1. Rejestracja instrumentów pochodnych dopuszczonych do obrotu
zorganizowanego jest prowadzona na:
1)     kontach
rozliczeniowych prowadzonych przez podmiot rozliczający;
2)     rachunkach
derywatów oraz w rejestrach prowadzonych przez uczestników podmiotów
rozliczających, o których mowa w art. 4a ust. 3.
2. Stany na rachunkach derywatów i w
rejestrach prowadzonych przez uczestników podmiotów rozliczających powinny być
zgodne ze stanami na odpowiednich kontach rozliczeniowych prowadzonych przez
dany podmiot rozliczający.
3. Do środków znajdujących się na koncie
rozliczeniowym, rachunku derywatów i w rejestrze prowadzonym przez uczestnika
podmiotu rozliczającego przepis art. 45e stosuje się odpowiednio.”;
30)   w art. 69 w
ust. 4 pkt 1 otrzymuje brzmienie:
„1)    przechowywaniu lub
rejestrowaniu instrumentów finansowych, w tym prowadzeniu rachunków papierów
wartościowych, rachunków derywatów i rachunków zbiorczych, oraz
prowadzeniu rachunków pieniężnych;”;
31)   w art. 73 w
ust. 3 pkt 2 otrzymuje brzmienie:
„2)    przechowywania lub
rejestrowania instrumentów finansowych, w tym do prowadzenia rachunków papierów
wartościowych, prowadzenia rachunków derywatów, prowadzenia rachunków
zbiorczych lub do prowadzenia rachunków pieniężnych.”;
32)   w art. 79:
a)    
ust. 1 i 2 otrzymują brzmienie:
„1. Firma inwestycyjna może, w drodze umowy
zawartej w formie pisemnej, powierzyć osobie fizycznej, osobie prawnej lub
jednostce organizacyjnej nieposiadającej osobowości prawnej stałe lub okresowe
wykonywanie w imieniu i na rachunek firmy inwestycyjnej czynności
pośrednictwa w zakresie działalności maklerskiej prowadzonej przez tę firmę
inwestycyjną (agent firmy inwestycyjnej).
2. Na podstawie umowy, o której mowa w ust.
1, mogą być wykonywane czynności:
1)     pozyskiwania
klientów lub potencjalnych klientów, w tym informowania o zakresie usług
maklerskich świadczonych przez firmę inwestycyjną lub instrumentach finansowych
będących ich przedmiotem;
2)     związane z
zawieraniem umów o świadczenie usług maklerskich;
3)     umożliwiające
realizację umów o świadczenie usług maklerskich, w szczególności
polegające na przyjmowaniu zleceń, o których mowa w art. 69 ust. 2
pkt 1, odbieraniu innych oświadczeń woli klienta dla firmy inwestycyjnej,
udostępnianiu lub przekazywaniu klientowi informacji związanych ze świadczonymi
na jego rzecz usługami maklerskimi.”,
b)    
po ust. 2 dodaje się ust. 2a i 2b w brzmieniu:
„2a. Czynności, o których mowa w ust. 2, mogą
być wykonywane wyłącznie przez firmę inwestycyjną lub agenta firmy
inwestycyjnej, z zastrzeżeniem ust. 2b.
2b. Czynności, o których mowa w ust. 2 pkt 1,
mogą być wykonywane przez podmioty inne niż firma inwestycyjna lub agent firmy
inwestycyjnej, jeżeli w ramach ich wykonywania informacje przekazywane są
jednocześnie do szerokiej grupy klientów lub potencjalnych klientów firmy
inwestycyjnej, albo do nieokreślonego adresata.”;
33)   w art. 81a w ust. 2 w pkt 2 wyrazy „art.
117 § 1” zastępuje się wyrazami „art. 117”;
34)   w art. 82 w ust. 1 w pkt 5 wyrazy „art.
98a ust. 2 pkt 16” zastępuje się wyrazami „art. 4 ust. 1 pkt 20 rozporządzenia
575/2013”;
35)   w art. 83a:
a)     w ust. 4 pkt 1 otrzymuje
brzmienie:
„1)    archiwizować dokumenty
oraz inne nośniki informacji sporządzane lub otrzymywane w związku ze
świadczonymi usługami maklerskimi, w tym regulaminy, procedury oraz inne
regulacje wewnętrzne, w sposób zabezpieczający je przed zniszczeniem, utratą
lub modyfikacją;”,
b)    
po ust. 4 dodaje się ust. 4a w brzmieniu:
„4a. Obowiązek archiwizowania, o którym mowa
w ust. 4 pkt 1, wygasa z upływem 5 lat, licząc od pierwszego dnia roku
następującego po roku, w którym dokumenty lub nośniki informacji zostały
sporządzone lub otrzymane, a w przypadku regulaminów, procedur oraz
innych regulacji wewnętrznych – z upływem 5 lat, licząc od pierwszego dnia
roku następującego po roku, w którym przestały one obowiązywać.”;
36)   w art. 94 w
ust. 1 pkt 5 otrzymuje brzmienie:
„5)    szczegółowe
warunki techniczne i organizacyjne wymagane do prowadzenia działalności przez
firmę inwestycyjną, bank, o którym mowa w art. 70 ust. 2, oraz do prowadzenia
rachunków papierów wartościowych, rachunków derywatów i rachunków
zbiorczych przez bank powierniczy oraz szczegółowe warunki funkcjonowania
systemu zarządzania ryzykiem w firmie inwestycyjnej niebędącej firmą, o której
mowa w art. 95 ust. 2 rozporządzenia 575/2013, lub domem maklerskim, o którym
mowa w art. 110a ust. 1 pkt 4, z uwzględnieniem konieczności zapewnienia
bezpiecznego i sprawnego prowadzenia działalności przez te podmioty, biorąc pod
uwagę jej zakres.”;
37)   w art. 103 w
ust. 1h pkt 1 otrzymuje brzmienie:
„1)    instrumenty
finansowe wyemitowane przez dom maklerski zostały dopuszczone do obrotu na
rynku regulowanym;”;
38)   art. 106e
otrzymuje brzmienie:
„Art. 106e. 1. Podmiot składający zawiadomienie,
o którym mowa w art. 106 ust. 1, niemający miejsca zamieszkania lub
zwykłego pobytu albo siedziby w Rzeczypospolitej Polskiej lub innym
państwie członkowskim, jest obowiązany ustanowić na terytorium Rzeczypospolitej
Polskiej pełnomocnika do doręczeń w toku postępowania w przedmiocie
zawiadomienia.
2. W razie niedopełnienia obowiązku, o
którym mowa w ust. 1, pisma w toku postępowania pozostawia się w aktach sprawy
ze skutkiem doręczenia. O skutku tym Komisja informuje pisemnie podmiot
składający zawiadomienie.”;
39)   w art. 119:
a)    
ust. 1 i 2 otrzymują brzmienie:
„1. Za zezwoleniem Komisji bank z siedzibą na
terytorium Rzeczypospolitej Polskiej może prowadzić rachunki papierów
wartościowych, rachunki derywatów i rachunki zbiorcze (działalność
powiernicza).
2. Prowadzenie przez bank rachunków papierów
wartościowych, rachunków derywatów i rachunków zbiorczych na terytorium innego
państwa członkowskiego wymaga zezwolenia, o którym mowa w ust. 1.”,
b)     w
ust. 3 zdanie drugie otrzymuje brzmienie:
„W takim przypadku
prowadzenie rachunków papierów wartościowych, rachunków derywatów i rachunków
zbiorczych odbywa się poza jednostką organizacyjną banku prowadzącą działalność
maklerską.”,
c)     w
ust. 4 pkt 5–7 otrzymują brzmienie:
„5)    informację o
posiadanych urządzeniach telekomunikacyjnych i warunkach lokalowych niezbędnych
do prowadzenia rachunków papierów wartościowych, rachunków derywatów i
rachunków zbiorczych;
6)     informację o
planowanej organizacji prowadzenia rachunków papierów wartościowych, rachunków
derywatów i rachunków zbiorczych;
7)     oświadczenia osób,
które będą kierować działalnością objętą wnioskiem, o nieuznaniu
prawomocnym orzeczeniem za winne popełnienia przestępstwa skarbowego,
przestępstwa przeciwko wiarygodności dokumentów, mieniu, obrotowi
gospodarczemu, obrotowi pieniędzmi i papierami wartościowymi, przestępstw lub
wykroczeń określonych w art. 305, art. 307 lub art. 308 ustawy z dnia 30
czerwca 2000 r. – Prawo własności przemysłowej, przestępstwa określonego w ustawach,
o których mowa w art. 1 ust. 2 ustawy z dnia 21 lipca 2006 r. o nadzorze nad
rynkiem finansowym, oraz że w okresie 3 lat poprzedzających dzień złożenia
wniosku nie zostały ukarane w trybie administracyjnym przez właściwy organ
nadzoru za naruszenie przepisów wdrażających dyrektywę Parlamentu Europejskiego
i Rady 2013/36/UE z dnia 26 czerwca 2013 r. w sprawie warunków
dopuszczenia instytucji kredytowych do działalności oraz nadzoru
ostrożnościowego nad instytucjami kredytowymi i firmami inwestycyjnymi, zmieniającą
dyrektywę 2002/87/WE i uchylającą dyrektywy 2006/48/WE oraz 2006/49/WE lub
przepisów rozporządzenia 575/2013.”,
d)     w
ust. 5 pkt 2 otrzymuje brzmienie:
„2)    regulamin prowadzenia
rachunków papierów wartościowych, regulamin prowadzenia rachunków derywatów
oraz regulamin prowadzenia rachunków zbiorczych;”,
e)    
ust. 5a i 6 otrzymują brzmienie:
„5a. Oświadczenia, o których mowa w ust. 4
pkt 7 oraz w ust. 5 pkt 1, składa się pod rygorem odpowiedzialności karnej.
Składający oświadczenie jest obowiązany do zawarcia w nim klauzuli o
następującej treści: „Jestem świadomy odpowiedzialności karnej za złożenie
fałszywego oświadczenia.”. Klauzula ta zastępuje pouczenie organu o
odpowiedzialności karnej za składanie fałszywych zeznań.
6. Działalnością banku polegającą na
prowadzeniu rachunków papierów wartościowych, rachunków derywatów i rachunków
zbiorczych powinny kierować co najmniej dwie osoby posiadające wykształcenie
wyższe, co najmniej trzyletni staż pracy w instytucjach rynku finansowego oraz dobrą
opinię w związku ze sprawowanymi funkcjami.”,
f)    
ust. 9 i 10 otrzymują brzmienie:
„9. Za centralę banku powierniczego uważa się
jednostkę organizacyjną banku, w której w sposób stały wykonują działalność
osoby kierujące działalnością banku polegającą na prowadzeniu rachunków
papierów wartościowych, rachunków derywatów i rachunków zbiorczych.
10. Do wykonywania czynności prowadzenia
rachunków papierów wartościowych, rachunków derywatów i rachunków zbiorczych
bank powierniczy zobowiązany jest zatrudniać co najmniej jednego maklera
papierów wartościowych.”;
40)   w art. 122
ust. 1 otrzymuje brzmienie:
„1. Na żądanie Komisji lub jej
upoważnionego przedstawiciela, osoby uprawnione do reprezentowania banku
powierniczego lub wchodzące w skład jego statutowych organów albo zatrudnione w
banku powierniczym są obowiązane do niezwłocznego sporządzenia i przekazania,
na koszt tego banku powierniczego, kopii dokumentów i innych nośników
informacji oraz do udzielenia pisemnych lub ustnych wyjaśnień dotyczących prowadzonej
działalności powierniczej, w zakresie nadzoru sprawowanego przez Komisję nad
zgodnością prowadzonej działalności z zasadami prowadzenia rachunków papierów
wartościowych, rachunków derywatów lub rachunków zbiorczych.”;
41)   art. 123
otrzymuje brzmienie:
„Art. 123. W zakresie nieuregulowanym w
niniejszym oddziale do banku powierniczego oraz do wykonywania nadzoru nad
takim bankiem stosuje się odpowiednio przepisy art. 83a ust. 4 pkt 1 i ust. 4a,
art. 85, art. 86, art. 89, art. 90, art. 92 i art. 104.”;
42)   w art. 124:
a)     w
ust. 2 pkt 3 otrzymuje brzmienie:
„3)    niezaciągania w związku
z działalnością klubu inwestora zobowiązań o łącznej wartości
przewyższającej wartość aktywów zgromadzonych na prowadzonych dla klubu
inwestora rachunkach papierów wartościowych, rachunkach derywatów i rachunkach
pieniężnych służących do ich obsługi.”,
b)    
ust. 3 otrzymuje brzmienie:
„3. Każdemu członkowi klubu inwestora
przysługuje prawo wniesienia w ciągu roku kalendarzowego na rachunki
pieniężne służące do obsługi prowadzonych dla tego klubu rachunków papierów
wartościowych lub rachunków derywatów środków pieniężnych w łącznej wysokości
nie wyższej niż 20 000 zł.”;
43)   w art. 125 w
ust. 2 pkt 1 otrzymuje brzmienie:
„1)    pozostawanie
maklera lub doradcy w stosunku pracy, zlecenia lub w innym stosunku prawnym o
podobnym charakterze z bankiem powierniczym przy wykonywaniu lub nadzorowaniu
wykonywania czynności prowadzenia rachunków papierów wartościowych, rachunków
derywatów lub rachunków zbiorczych;”;
44)   w art. 132
ust. 3 otrzymuje brzmienie:
„3. W przypadku banków powierniczych
system rekompensat obejmuje papiery wartościowe i inne instrumenty finansowe
będące przedmiotem obrotu na rynku zorganizowanym zapisane na rachunkach
papierów wartościowych i rachunkach derywatów prowadzonych przez te banki.”;
45)   w art. 135:
a)    
ust. 1 otrzymuje brzmienie:
„1. Dom maklerski staje się uczestnikiem
systemu rekompensat z chwilą udzielenia mu zezwolenia na prowadzenie
działalności maklerskiej obejmującej świadczenie co najmniej jednej z usług w
zakresie czynności, o których mowa w art. 69 ust. 2 lub ust. 4 pkt 1, a w
przypadku banku powierniczego – z chwilą udzielenia mu zezwolenia na
prowadzenie rachunków papierów wartościowych, rachunków derywatów i rachunków
zbiorczych.”,
b)     w
ust. 2 pkt 1 otrzymuje brzmienie:
„1)    zaprzestania
działalności, określonej w decyzji o cofnięciu lub uchyleniu zezwolenia, o
którym mowa w art. 69 ust. 1, albo w decyzji o cofnięciu lub uchyleniu
zezwolenia na prowadzenie rachunków papierów wartościowych, rachunków derywatów
i rachunków zbiorczych przez bank;”;
46)   w art. 147
pkt 1 otrzymuje brzmienie:
„1)    dane
identyfikujące stronę umowy lub innej czynności prawnej;”;
47)   w art. 163:
a)    
ust. 1 otrzymuje brzmienie:
„1. Od spółki prowadzącej rynek regulowany
pobiera się roczną opłatę ustalaną na podstawie średniej wartości przychodów w
okresie trzech lat poprzedzających rok, za który jest należna opłata, z
wyłączeniem dywidend otrzymanych od jednostek zależnych i stowarzyszonych w
rozumieniu przepisów ustawy z dnia 29 września 1994 r. o rachunkowości, zwanych
dalej „jednostkami zależnymi lub stowarzyszonymi”, oraz przychodów z rynku
skarbowych papierów wartościowych, w przypadku gdy spółka na podstawie umowy z
ministrem właściwym do spraw budżetu prowadzi taki rynek, w wysokości nie
większej niż 3,5% tej średniej, jednak nie mniej niż równowartość w złotych
6 250 euro.”,
b)     uchyla się ust. 2,
c)     w
ust. 10 zdanie drugie otrzymuje brzmienie:
„W przypadku nieuiszczenia
opłaty, o której mowa w zdaniu pierwszym, spółka prowadząca rynek regulowany
zawiesza do czasu uregulowania zaległości możliwość zawierania transakcji na
rynku regulowanym przez zagraniczną firmę inwestycyjną.”;
48)   w art. 165:
a)     w
ust. 1 wprowadzenie do wyliczenia otrzymuje brzmienie:
„Komisja może cofnąć
zezwolenie na prowadzenie rynku regulowanego, w przypadku gdy spółka
prowadząca rynek regulowany:”,
b)    
ust. 1a otrzymuje brzmienie:
„1a.
W przypadkach, o których mowa w ust. 1 pkt 3 lub 5–7, Komisja może:
1)     odstąpić od
zastosowania sankcji określonej w ust. 1 i nałożyć na spółkę prowadzącą rynek
regulowany karę pieniężną do wysokości 1 000 000 zł albo
2)    
zastosować sankcję określoną w ust. 1 i jednocześnie nałożyć karę pieniężną, o
której mowa w pkt 1
– jeżeli uzasadnia to charakter
naruszeń, których dopuściła się spółka prowadząca rynek regulowany.”,
c)    
ust. 4 otrzymuje brzmienie:
„4. Komisja informuje Europejski Urząd
Nadzoru Giełd i Papierów Wartościowych o każdym przypadku cofnięcia zezwolenia
na prowadzenie rynku regulowanego.”;
49)   po art. 165a
dodaje się art. 165b w brzmieniu:
„Art.
165b. 1. Komisja może zakazać prowadzenia rynku regulowanego, w przypadku
gdy spółka prowadząca rynek regulowany na podstawie innej niż zezwolenie:
1)     przez okres
co najmniej 6 miesięcy nie prowadziła rynku regulowanego;
2)     prowadzi
działalność z istotnym naruszeniem przepisów prawa regulujących prowadzenie
rynku regulowanego;
3)     nie przestrzega
zasad uczciwego obrotu;
4)     narusza
interesy uczestników obrotu.
2. W
przypadkach, o których mowa w ust. 1 pkt 2–4, Komisja może:
1)     odstąpić od
zastosowania sankcji, o której mowa w ust. 1, i nałożyć na spółkę prowadzącą
rynek regulowany karę pieniężną do wysokości 1 000 000 zł albo
2)    
zastosować sankcję określoną w ust. 1 i jednocześnie nałożyć karę pieniężną,
o której mowa w pkt 1
– jeżeli uzasadnia to
charakter naruszeń, których dopuściła się spółka prowadząca rynek regulowany.
3. Wydanie decyzji następuje po
przeprowadzeniu rozprawy.
4. Komisja informuje Europejski Urząd
Nadzoru Giełd i Papierów Wartościowych o każdym przypadku zakazania prowadzenia
rynku regulowanego.”;
50)   uchyla się art. 166;
51)   uchyla się art. 166b;
52)   w art. 168:
a) w ust. 1 w pkt 1 wyrazy „art. 94 ust. 1 pkt 1–2 i 5”
zastępuje się wyrazami „art. 94 ust. 1 pkt 1 i 5”,
b) w ust. 3 wyrazy „art. 167 ust. 4, 5 i 7–9” 
zastępuje się wyrazami „art. 167 ust. 4, 5 i 9”;
53)   w art. 169b ust. 1 otrzymuje brzmienie:
„1. Komisja przekazuje corocznie
Europejskiemu Urzędowi Nadzoru Giełd i Papierów Wartościowych informację o
przypadkach zastosowania w poprzednim roku kalendarzowym sankcji, o
których mowa w art. 165 ust. 1a i art. 169a ust. 1–1b, oraz sankcji, o
których mowa w art. 167 ust. 1–3, z wyłączeniem cofnięcia zezwolenia na
prowadzenie działalności maklerskiej.”;
54)   w art. 173
ust. 3 otrzymuje brzmienie:
„3. Na każdego, kto nabywa, nie będąc
uprawnionym, akcje spółki prowadzącej rynek regulowany, Komisja może, w drodze
decyzji, nałożyć karę pieniężną do wysokości 1 000 000 zł.”;
55)   w art. 176 w
ust. 2 wyrazy „art. 96 ust. 5–8, 10 i 11” zastępuje się wyrazami „art. 96 ust.
5–8 i 10”;
56)   po art. 178
dodaje się art. 178a w brzmieniu:
„Art. 178a. Kto, nie będąc do tego
uprawnionym, używa oznaczeń, o których mowa w art. 21 ust. 4a i 5, 
podlega
grzywnie do 1 000 000 zł albo karze pozbawienia wolności do lat 2, albo obu tym
karom łącznie.”;
57)   w art. 184
ust. 1 otrzymuje brzmienie:
„1. Kto uniemożliwia lub utrudnia
przeprowadzanie czynności, o których mowa w art. 30 ust. 1–3, art. 88, art. 90
ust. 2 i 3 oraz art. 122, podlega karze aresztu, ograniczenia wolności albo
grzywny.”;
58)   w art. 214 uchyla się ust. 2;
59)   w art. 215 uchyla się ust. 2.
Art. 2. W ustawie z dnia 29 września 1994 r. o rachunkowości (Dz. U. z 2016 r. poz. 1047 i 2255
oraz z 2017 r. poz. 61 i 245) w art. 82 pkt 4
otrzymuje brzmienie:
„4)    po zasięgnięciu
opinii Przewodniczącego Komisji Nadzoru Finansowego, określić szczególne zasady
rachunkowości spółek prowadzących rynek regulowany, w tym zakres informacji
wykazywanych w sprawozdaniu finansowym, odpowiednio w skonsolidowanym
sprawozdaniu finansowym grupy kapitałowej oraz sprawozdaniach z działalności;”.
Art. 3. W
ustawie z dnia 27 października 1994 r. o autostradach płatnych oraz o Krajowym
Funduszu Drogowym (Dz. U. z 2015 r. poz. 641, z późn. zm.[3])) w
art. 39p ust. 5 otrzymuje brzmienie:
„5. Obligacje emitowane na rynku krajowym
są dopuszczone do obrotu na rynku regulowanym, o ile emitent nie postanowi
inaczej w warunkach emisji.”.
Art.
4. W ustawie z dnia 10 kwietnia 1997 r. – Prawo energetyczne
(Dz. U. z 2017 r. poz. 220) w art. 3 pkt 44 otrzymuje brzmienie:
„44)  rynek organizowany przez
podmiot prowadzący na terytorium Rzeczypospolitej Polskiej rynek regulowany – obrót towarami
giełdowymi organizowany na podstawie przepisów ustawy z dnia 29 lipca 2005 r. o
obrocie instrumentami finansowymi (Dz. U. z 2016 r. poz. 1636, 1948 i 1997)
przez spółkę prowadzącą rynek regulowany;”.
Art. 5. W ustawie z dnia 29 sierpnia
1997 r. – Prawo bankowe (Dz. U. z 2016 r. poz. 1988, 1948, 1997 i 2260 oraz z
2017 r. poz. 85) w art. 4 w ust. 1 w pkt 35 w lit. a tiret pierwsze otrzymuje
brzmienie:
„–   akcje banku zostały
dopuszczone do obrotu na rynku regulowanym w rozumieniu przepisów ustawy z dnia
29 lipca 2005 r. o obrocie instrumentami finansowymi (Dz. U.
z 2016 r. poz. 1636, 1948 i 1997),”.
Art. 6. W
ustawie z dnia 15 września 2000 r. – Kodeks spółek handlowych (Dz. U.
z 2016 r. poz. 1578, 1579, 2255 i 2260) w
art. 403 zdanie drugie otrzymuje brzmienie:
„Walne
zgromadzenie spółki publicznej może odbyć się także w miejscowości będącej
siedzibą spółki prowadzącej rynek regulowany, na którym akcje tej spółki są
przedmiotem obrotu.”.
Art. 7. W
ustawie z dnia 26 października 2000 r. o giełdach towarowych (Dz. U.
z 2016 r. poz. 719, 831, 904 i 1948) w art. 5:
1)    
ust. 2b i 2c otrzymują brzmienie:
„2b. Spółka, o której mowa w ust. 1,
może prowadzić rynek regulowany w rozumieniu przepisów ustawy z dnia 29
lipca 2005 r. o obrocie instrumentami finansowymi. Prowadzenie rynku
regulowanego wymaga zezwolenia wydawanego z zachowaniem trybu określonego
w art. 25 ustawy z dnia 29 lipca 2005 r. o obrocie instrumentami finansowymi.
2c. Na rynku regulowanym, o którym mowa
w ust. 2b, może być prowadzony obrót wyłącznie instrumentami finansowymi, o
których mowa w art. 2 ust. 1 pkt 2 lit. d, e oraz i ustawy z dnia 29 lipca 2005
r. o obrocie instrumentami finansowymi, których instrumentem bazowym jest towar
giełdowy dopuszczony do obrotu na giełdzie towarowej, w tym derywatami
elektroenergetycznymi, derywatami gazowymi oraz pięciodniowymi kontraktami
terminowymi typu future, o których mowa w art. 3 pkt 30b ustawy z dnia 29 lipca
2005 r. o obrocie instrumentami finansowymi.”;
2)     w
ust. 2e wprowadzenie do wyliczenia otrzymuje brzmienie:
„Do spółki, o której mowa w
ust. 1, oraz do rynku regulowanego, o którym mowa w ust. 2b, stosuje
się odpowiednio przepisy ustawy z dnia 29 lipca 2005 r. o obrocie instrumentami
finansowymi, z wyłączeniem:”;
3)     w
ust. 2f zdanie pierwsze otrzymuje brzmienie:
„Spółka, o której mowa w
ust. 1, prowadząca rynek regulowany w rozumieniu przepisów ustawy z dnia 29
lipca 2005 r. o obrocie instrumentami finansowymi może prowadzić platformę
aukcyjną.”;
4)    
ust. 5a otrzymuje brzmienie:
„5a. Minimalna wysokość kapitału
zakładowego spółki prowadzącej rynek regulowany, o której mowa w ust. 2b,
wynosi 10 000 000 zł.”.
Art.
8. W ustawie z dnia 16 listopada 2000 r. o przeciwdziałaniu
praniu pieniędzy oraz finansowaniu terroryzmu (Dz. U. z 2016 r. poz. 299, 615 i
1948) w art. 2 w pkt 1 lit. v otrzymuje brzmienie:
„v)   spółkę prowadzącą rynek
regulowany – w zakresie prowadzenia platformy aukcyjnej, o której mowa w art. 3
pkt 10a ustawy z dnia 29 lipca 2005 r. o obrocie instrumentami
finansowymi;”.
Art. 9. W ustawie z dnia 24 sierpnia
2001 r. o ostateczności rozrachunku w systemach płatności i systemach rozrachunku
papierów wartościowych oraz zasadach nadzoru nad tymi systemami (Dz. U. z 2016
r. poz. 1224 i 1997) w art. 1 pkt 17 otrzymuje brzmienie:
„17)  rachunek rozliczeniowy –
prowadzony przez agenta rozrachunkowego i przeznaczony do dokonywania
rozrachunku pomiędzy uczestnikami systemu: rachunek bankowy, rachunek
pieniężny, rachunek papierów wartościowych, rachunek derywatów, rachunek
zbiorczy, konto depozytowe papierów wartościowych lub konto rozliczeniowe;”.
Art. 10. W ustawie z dnia 28 lutego
2003 r. – Prawo upadłościowe (Dz. U. z 2016 r. poz. 2171, 2260 i 2261) wprowadza
się następujące zmiany:
1)     art. 112 otrzymuje brzmienie:
„Art. 112. Ogłoszenie upadłości nie ma
wpływu na umowy rachunku bankowego, umowy rachunku papierów wartościowych,
umowy rachunku derywatów lub konta rozliczeniowego, lub umowy o prowadzenie
rachunku zbiorczego upadłego.”;
2)     w art. 334 w ust. 4 zdanie
drugie otrzymuje brzmienie:
„W takim przypadku
sędzia-komisarz może wyznaczyć rynek regulowany lub polecić dokonanie wyboru rynku
regulowanego syndykowi oraz wyznaczyć minimalną cenę sprzedaży.”.
Art. 11. W
ustawie z dnia 27 maja 2004 r. o funduszach inwestycyjnych i zarządzaniu
alternatywnymi funduszami inwestycyjnymi (Dz. U. z 2016 r. poz. 1896, 1948 i
2260) w art. 65 w ust. 2 pkt 7 otrzymuje brzmienie:
„7)   
akcji spółek prowadzących rynek regulowany w rozumieniu przepisów ustawy
o obrocie instrumentami finansowymi;”.
Art. 12. W ustawie z dnia 29 lipca
2005 r. o ofercie publicznej i warunkach wprowadzania instrumentów finansowych
do zorganizowanego systemu obrotu oraz o spółkach publicznych (Dz. U. z
2016 r. poz. 1639 oraz z 2017 r. poz. 452) wprowadza się następujące zmiany:
1)     w
art. 56 w ust. 1 w pkt 2 lit. a i b otrzymują brzmienie:
„a)   zgodnie z przepisami
wydanymi na podstawie art. 60 ust. 2 – w przypadku emitentów papierów
wartościowych dopuszczonych do obrotu na rynku oficjalnych notowań w rozumieniu
przepisów ustawy o obrocie instrumentami finansowymi lub na rynku regulowanym
innego niż Rzeczpospolita Polska państwa członkowskiego, albo
b)     zgodnie z
postanowieniami regulaminów, o których mowa w art. 61 – w przypadku
emitentów papierów wartościowych dopuszczonych wyłącznie do obrotu na rynku
regulowanym niebędącym rynkiem oficjalnych notowań.”;
2)     w
art. 60 w ust. 2:
a)    
pkt 1 otrzymuje brzmienie:
„1)    rodzaj, zakres i formę
informacji bieżących i okresowych przekazywanych przez emitentów papierów
wartościowych, dla których Rzeczpospolita Polska jest państwem macierzystym,
dopuszczonych do obrotu na rynku oficjalnych notowań w rozumieniu przepisów
ustawy o obrocie instrumentami finansowymi lub na rynku regulowanym innego niż
Rzeczpospolita Polska państwa członkowskiego, oraz”,
b)    
pkt 3 otrzymuje brzmienie:
„3)    w przypadku emitentów z
siedzibą w państwie niebędącym państwem członkowskim, dla których
Rzeczpospolita Polska jest państwem macierzystym, których papiery wartościowe
są dopuszczone do obrotu na rynku oficjalnych notowań w rozumieniu przepisów
ustawy o obrocie instrumentami finansowymi – warunki uznawania za równoważne
informacji wymaganych przepisami prawa państwa siedziby emitenta do informacji,
o których mowa w pkt 1”;
3)     w
art. 61 zdanie pierwsze otrzymuje brzmienie:
„Rodzaj, zakres i formę
informacji bieżących i okresowych przekazywanych przez emitentów papierów
wartościowych dopuszczonych do obrotu wyłącznie na rynku regulowanym niebędącym
rynkiem oficjalnych notowań oraz częstotliwość i terminy ich przekazywania
określa regulamin tego rynku przy uwzględnieniu regulacji w zakresie rachunkowości,
na podstawie których mają być ujawniane dane finansowe, oraz zakresu
ujawnianych danych finansowych, w sposób umożliwiający inwestorom ocenę
sytuacji gospodarczej, majątkowej i finansowej emitenta.”;
4)     w
art. 69 w ust. 2 w pkt 1 lit. a otrzymuje brzmienie:
„a)   2% ogólnej liczby głosów
– w spółce publicznej, której akcje są dopuszczone do obrotu na rynku
oficjalnych notowań,”;
5)     w
art. 79 w ust. 9 wprowadzenie do wyliczenia otrzymuje brzmienie:
„Rynkiem głównym, o którym
mowa w ust. 1 pkt 1, jest rynek regulowany, na którym notowany jest dany
instrument finansowy, a w przypadku gdy dany instrument finansowy jest notowany
na kilku rynkach objętych definicją rynku regulowanego:”;
6)     w
art. 80 ust. 2 otrzymuje brzmienie:
„2. Stanowisko zarządu spółki, oparte na
informacjach podanych przez podmiot obowiązany do ogłoszenia wezwania w treści
tego wezwania, zawiera w szczególności opinię dotyczącą wpływu wezwania na
interes spółki, w tym zatrudnienie w spółce, strategicznych planów tego podmiotu
wobec spółki i ich prawdopodobnego wpływu na zatrudnienie w spółce oraz na
lokalizację prowadzenia jej działalności, jak również stwierdzenie, czy zdaniem
zarządu cena proponowana w wezwaniu odpowiada wartości godziwej spółki, przy
czym dotychczasowe notowania na rynku regulowanym nie mogą być jedynym
miernikiem tej wartości.”;
7)     w
art. 90 ust. 1 otrzymuje brzmienie:
„1. Z zastrzeżeniem ust. la, przepisów
niniejszego rozdziału nie stosuje się w przypadku nabywania akcji przez firmę
inwestycyjną, w celu realizacji określonych regulaminem, o którym mowa w art.
28 ust. 1 ustawy o obrocie instrumentami finansowymi, zadań związanych z
organizacją rynku regulowanego.”.
Art. 13. W ustawie z dnia 21 lipca
2006 r. o nadzorze nad rynkiem finansowym (Dz. U. z 2017 r. poz. 196) w art. 12
w ust. 2 w pkt 4:
1)    
lit. i otrzymuje brzmienie:
„i)    wyrażenia zgody na
nabycie akcji spółki prowadzącej rynek regulowany,”;
2)     uchyla się lit. j.
Art. 14. W
ustawie z dnia 10 czerwca 2016 r. o Bankowym Funduszu Gwarancyjnym, systemie
gwarantowania depozytów oraz przymusowej restrukturyzacji (Dz. U. z 2016 r.
poz. 996 i 1997) wprowadza się następujące zmiany:
1)     w art. 5 ust. 3 otrzymuje
brzmienie:
 „3. Fundusz współpracuje z innymi
podmiotami działającymi na rzecz stabilności krajowego systemu finansowego,
podmiotami prowadzącymi systemy gwarantowania depozytów, a także właściwymi
organami przymusowej restrukturyzacji, Europejskim Urzędem Nadzoru Bankowego
oraz właściwymi organami przymusowej restrukturyzacji dla grupy, właściwymi
organami przymusowej restrukturyzacji dla istotnego oddziału, właściwymi
organami przymusowej restrukturyzacji dla podmiotu zależnego oraz właściwymi
organami przymusowej restrukturyzacji państwa trzeciego.”;
2)     po
art. 34 dodaje się art. 34a i art. 34b w brzmieniu:
,,Art. 34a. 1. W przypadku gdy podmiot
objęty systemem gwarantowania, pomimo zastosowania wobec niego przez Komisję
Nadzoru Finansowego środków nadzoru, o których mowa w art. 33 ust. 2 lub 3,
art. 138 ust. 3 ustawy – Prawo bankowe lub art. 71 ust. 2 lub art. 72 ust. 1
ustawy o spółdzielczych kasach oszczędnościowo-kredytowych, w dalszym ciągu nie
realizuje określonych w ustawie obowiązków wynikających z uczestnictwa w
obowiązkowym systemie gwarantowania depozytów, Fundusz może, za zgodą Komisji
Nadzoru Finansowego, powiadomić podmiot objęty systemem gwarantowania o
zamiarze wykluczenia tego podmiotu z uczestnictwa w obowiązkowym systemie
gwarantowania depozytów.
2. W powiadomieniu, o którym mowa w ust.
1, Fundusz wskazuje, które obowiązki nie zostały dopełnione i określa termin na
ich dopełnienie. Termin na dopełnienie obowiązków wskazanych w powiadomieniu
nie może być krótszy niż miesiąc.
3. W przypadku gdy podmiot objęty
systemem gwarantowania nie dopełni obowiązków wskazanych w powiadomieniu, o
którym mowa w ust. 2, w terminie w nim określonym, Fundusz podejmuje decyzję o
wykluczeniu podmiotu z uczestnictwa w obowiązkowym systemie gwarantowania
depozytów.
4. Z dniem doręczenia decyzji, o której
mowa w ust. 3, podmiot zostaje wykluczony z obowiązkowego systemu gwarantowania
depozytów.
Art.
34b. 1. W przypadku wydania przez Fundusz
decyzji, o której mowa w art. 34a ust. 3:
1)     należności
deponenta, o których mowa w art. 17 ust. 1 i art. 18 ust. 1, powstałe przed
dniem doręczenia decyzji o wykluczeniu, pozostają środkami objętymi ochroną
gwarancyjną;
2)     osoby lub
podmioty, o których mowa w art. 20 i art. 21, są uprawnione do świadczenia
pieniężnego, o którym mowa w art. 35 ust. 2, w zakresie określonym w pkt 1;
3)     należności
inne niż wskazane w pkt 1 nie są objęte ochroną gwarancyjną.
2. Od dnia doręczenia decyzji, o której
mowa w art. 34a ust. 3, podmiot wykluczony z uczestnictwa w obowiązkowym
systemie gwarantowania depozytów nie może przyjmować środków objętych ochroną
gwarancyjną, o których mowa w art. 17 ust. 1 i art. 18 ust. 1.”;
3)     w art. 194 ust. 1 otrzymuje
brzmienie:
„1. Pracownicy Funduszu lub osoby przez
niego wskazane mogą uczestniczyć w wykonywaniu czynności kontrolnych w
instytucji pomostowej podejmowanych przez pracowników Urzędu Komisji Nadzoru
Finansowego, o których mowa w art. 133 ust. 3 ustawy – Prawo bankowe lub art.
26 ust. 1 ustawy z dnia 29 lipca 2005 r. o nadzorze nad rynkiem kapitałowym
(Dz. U. z 2016 r. poz. 1289).”;
4)     w
art. 318 po ust. 4 dodaje się ust. 4a i 4b w brzmieniu:
,,4a. W przypadku, o którym mowa w art.
34a ust. 3, podmiot, wobec którego wydana została decyzja o wykluczeniu z
uczestnictwa w obowiązkowym systemie gwarantowania depozytów, jest obowiązany
poinformować korzystających z jego usług o wykluczeniu z uczestnictwa w
obowiązkowym systemie gwarantowania depozytów i skutkach tego wykluczenia w
terminie miesiąca od dnia doręczenia temu podmiotowi decyzji o wykluczeniu.
4b. Informacja, o której mowa w ust. 4a,
jest przekazywana, w sposób jednoznaczny i zrozumiały, w formie pisemnej oraz w
sposób, w jaki podawane są informacje o świadczonych usługach, w tym również za
pomocą środków komunikacji elektronicznej.”;
5)    
art. 339 otrzymuje brzmienie:
„Art. 339. 1. W przypadku wydania
decyzji o nałożeniu kary pieniężnej, o której mowa w art. 79 ust. 1, art. 95
ust. 6, art. 175 ust. 6, art. 335, art. 336 i art. 338, odpowiednio Komisja
Nadzoru Finansowego albo Fundusz niezwłocznie informują Europejski Urząd Nadzoru
Bankowego o nałożeniu kary pieniężnej, a w przypadku gdy od decyzji wniesiono
wniosek o ponowne rozpatrzenie sprawy lub skargę do sądu administracyjnego,
także o wniesieniu wniosku o ponowne rozpatrzenie sprawy lub skargi do sądu
administracyjnego i o wyniku postępowania przed organem ponownie rozpatrującym
sprawę lub sądem administracyjnym.
2. W przypadku, gdy decyzja o nałożeniu
kary, o której mowa w art. 79 ust. 1, art. 95 ust. 6, art. 175 ust. 6, art.
335, art. 336 i art. 338, jest ostateczna, odpowiednio Komisja Nadzoru
Finansowego albo Fundusz niezwłocznie zamieszczają na swojej stronie
internetowej informację o nałożeniu kary, w tym o rodzaju i charakterze
naruszenia przepisów prawa, wraz ze wskazaniem imienia i nazwiska osoby lub
nazwy (firmy) podmiotu, na który nałożono karę.
3.
Odpowiednio Komisja Nadzoru Finansowego albo Fundusz dokonują publikacji
informacji o nałożeniu kary, o której mowa w ust. 2, w formie zanonimizowanej,
w przypadku gdy:
1)     kara została
nałożona na osobę fizyczną, a ujawnienie jej imienia i nazwiska byłoby środkiem
niewspółmiernym do wagi dokonanego naruszenia;
2)     ujawnienie
nazwy (firmy) podmiotu lub imienia i nazwiska osoby stanowiłoby zagrożenie dla
stabilności rynków finansowych lub zagroziłoby prowadzonemu postępowaniu
karnemu lub postępowaniu w sprawach o przestępstwa skarbowe;
3)     ujawnienie
nazwy (firmy) podmiotu lub imienia i nazwiska osoby wyrządziłoby niewspółmierną
szkodę tej osobie lub podmiotowi.
4. Odpowiednio Komisja Nadzoru Finansowego
albo Fundusz mogą uzupełnić informację o nałożeniu kary o nazwę (firmę)
podmiotu albo imię i nazwisko osoby, w przypadku gdy ustały przyczyny określone
w ust. 3 pkt 1–3. Uzupełnienia nie dokonuje się po upływie roku od dnia
publikacji. 
5. Informacje, o których mowa w ust. 2,
są dostępne na stronie internetowej odpowiednio Komisji Nadzoru Finansowego
albo Funduszu przez okres 5 lat od dnia publikacji, z tym że wskazanie imienia
i nazwiska osoby, na którą nałożono karę, przez okres nie dłuższy niż rok.”.
Art.
15. Firmy inwestycyjne uprawnione do przechowywania lub
rejestrowania instrumentów finansowych, w tym prowadzenia rachunków papierów
wartościowych i rachunków zbiorczych, oraz prowadzenia rachunków
pieniężnych oraz banki uprawnione do prowadzenia działalności powierniczej
przed dniem wejścia w życie niniejszej ustawy są uprawnione do prowadzenia
rachunków derywatów, o których mowa w art. 4a ust. 1 ustawy zmienianej w art.
1, w brzmieniu nadanym niniejszą ustawą.
Art.
16. 1. Z
dniem wejścia w życie niniejszej ustawy zezwolenie na prowadzenie giełdy, o
którym mowa w art. 25 ustawy zmienianej w art. 1, oraz zezwolenie na
prowadzenie rynku pozagiełdowego, o którym mowa w art. 36 ustawy zmienianej w
art. 1, uważa się za zezwolenia na prowadzenie rynku regulowanego w rozumieniu
tej ustawy, w brzmieniu nadanym niniejszą ustawą.
2. Do spółek prowadzących w dniu wejścia w
życie niniejszej ustawy giełdę na podstawie innej niż zezwolenie na prowadzenie
giełdy oraz spółek prowadzących w dniu wejścia w życie niniejszej ustawy rynek
pozagiełdowy na podstawie innej niż zezwolenie na prowadzenie rynku
pozagiełdowego stosuje się przepisy o prowadzeniu rynku regulowanego w
rozumieniu ustawy zmienianej w art. 1, w brzmieniu nadanym niniejszą ustawą,
z wyłączeniem art. 25 tej ustawy.
3. Spółki, o których mowa
w ust. 1 i 2, są obowiązane dostosować prowadzoną działalność
do przepisów ustawy zmienianej w art. 1, w brzmieniu nadanym niniejszą ustawą, w terminie
6 miesięcy od dnia wejścia w życie niniejszej ustawy.
4. Spółki, o których mowa w ust. 1 i 2, są
obowiązane dostosować statuty do przepisów ustawy zmienianej w art. 1, w
brzmieniu nadanym niniejszą ustawą, w terminie 12 miesięcy od dnia wejścia w
życie niniejszej ustawy.
5. Spółki prowadzące w dniu wejścia w życie
niniejszej ustawy rynek pozagiełdowy są obowiązane uzupełnić kapitał własny do
wysokości określonej w art. 21 ust. 7 ustawy zmienianej w art. 1, w brzmieniu
nadanym niniejszą ustawą, w terminie 3 lat od dnia wejścia w życie niniejszej
ustawy.
6. Z dniem wejścia w życie niniejszej ustawy
zezwolenie na prowadzenie giełdy, o którym mowa w art. 5 ust. 2b ustawy
zmienianej w art. 7, uważa się za zezwolenie na prowadzenie rynku regulowanego
w rozumieniu ustawy zmienianej w art. 1, w brzmieniu nadanym niniejszą ustawą.
Przepisy ust. 3–5 stosuje się odpowiednio.
Art.
17. 1. Do postępowań wszczętych i niezakończonych przed dniem
wejścia w życie niniejszej ustawy stosuje się przepisy dotychczasowe, z tym że
decyzje wydane na podstawie art. 21 ust. 3c, art. 24 ust. 3, art. 27 ust. 1 lub
4 i 5, art. 29 ust. 1, art. 33 ust. 3c oraz art. 37 ust. 3 w związku z
art. 24 ust. 3, art. 27 ust. 1 lub 4 i 5 oraz art. 29 ust. 1 ustawy zmienianej
w art. 1, w brzmieniu dotychczasowym, uważa się za decyzje, o których mowa
odpowiednio w art. 21 ust. 3c, art. 24 ust. 3, art. 27 ust. 1 lub 4 i 5, art.
29 ust. 1 oraz art. 33 ust. 3c ustawy zmienianej w art. 1, w brzmieniu nadanym
niniejszą ustawą.
2. Do postępowań o wydanie zezwolenia, o
którym mowa w art. 25 ust. 1 lub art. 36 ust. 1 ustawy zmienianej w art.
1, w brzmieniu dotychczasowym, wszczętych i niezakończonych przed dniem
wejścia w życie niniejszej ustawy, stosuje się przepisy ustawy zmienianej w
art. 1, w brzmieniu nadanym niniejszą ustawą, a złożony wniosek uważa się za
wniosek, o którym mowa w art. 25 ust. 1 ustawy zmienianej w art. 1,
w brzmieniu nadanym niniejszą ustawą. Wnioskodawca jest obowiązany
dostosować wniosek do przepisów tej ustawy, w terminie 6 miesięcy od dnia
wejścia w życie niniejszej ustawy.
3. Organ właściwy w chwili wszczęcia
postępowania, o którym mowa w ust. 2, pozostaje organem właściwym do dnia, w
którym decyzja w przedmiocie zezwolenia stała się ostateczna.
Art.
18. Za zachowania zaistniałe przed dniem wejścia w życie
niniejszej ustawy, stanowiące naruszenie przepisów ustawy zmienianej w art. 1,
w brzmieniu dotychczasowym, Komisja Nadzoru Finansowego wymierza sankcję
administracyjną według przepisów dotychczasowych, chyba że sankcja
administracyjna wymierzona według przepisów ustawy zmienianej w art. 1, w brzmieniu
nadanym niniejszą ustawą, byłaby względniejsza dla strony postępowania.
Art.
19. Dotychczasowe przepisy
wykonawcze wydane na podstawie art. 94 ust. 1 pkt 5 ustawy zmienianej w art. 1
zachowują moc do dnia wejścia w życie przepisów wykonawczych wydanych na
podstawie art. 94 ust. 1 pkt 5 ustawy zmienianej w art. 1, w brzmieniu nadanym
niniejszą ustawą, jednak nie dłużej niż przez 12 miesięcy od dnia wejścia
w życie niniejszej ustawy.
Art.
20. Dotychczasowe przepisy wykonawcze wydane na podstawie
art. 60 ust. 2 ustawy zmienianej w art. 12 zachowują moc do dnia wejścia
przepisów wykonawczych wydanych na podstawie art. 60 ust. 2 ustawy zmienianej w
art. 12, w brzmieniu nadanym niniejszą ustawą, jednak nie dłużej niż przez 12
miesięcy od dnia wejścia w życie niniejszej ustawy.
Art.
21. Ustawa wchodzi w życie po upływie 14 dni od dnia
ogłoszenia.
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński
 







[1])   
Niniejszą ustawą zmienia się ustawy: ustawę z dnia 29 września 1994 r. o rachunkowości, ustawę
z dnia 27 października 1994 r. o autostradach płatnych oraz o Krajowym
Funduszu Drogowym, ustawę z dnia 10 kwietnia 1997 r. – Prawo energetyczne,
ustawę
z dnia 29 sierpnia 1997 r. – Prawo bankowe, ustawę z dnia 15 września 2000
r. – Kodeks spółek handlowych, ustawę z dnia 26 października 2000 r. o giełdach
towarowych, ustawę z dnia 16 listopada 2000 r. o
przeciwdziałaniu praniu pieniędzy oraz finansowaniu terroryzmu, ustawę z dnia 24
sierpnia 2001 r. o ostateczności rozrachunku w systemach płatności
i systemach rozrachunku papierów wartościowych oraz zasadach nadzoru nad
tymi systemami, ustawę z dnia 28 lutego 2003 r. – Prawo upadłościowe,
ustawę z dnia 27 maja 2004 r. o funduszach inwestycyjnych i zarządzaniu
alternatywnymi funduszami inwestycyjnymi, ustawę z dnia 29 lipca 2005 r. o
ofercie publicznej i warunkach wprowadzania instrumentów finansowych do
zorganizowanego systemu obrotu oraz o spółkach publicznych, ustawę z dnia
21 lipca 2006 r. o nadzorze nad rynkiem finansowym oraz ustawę
z dnia 10 czerwca 2016 r. o Bankowym Funduszu Gwarancyjnym, systemie
gwarantowania depozytów oraz przymusowej restrukturyzacji.


[2])   
Niniejsza ustawa dokonuje w zakresie swojej regulacji wdrożenia dyrektywy
Parlamentu Europejskiego i Rady 2014/59/UE z dnia 15 maja
2014 r. ustanawiającej ramy na potrzeby prowadzenia działań naprawczych
oraz restrukturyzacji i uporządkowanej likwidacji w odniesieniu do
instytucji kredytowych i firm inwestycyjnych oraz zmieniającej dyrektywę
Rady 82/891/EWG i dyrektywy Parlamentu Europejskiego i Rady
2001/24/WE, 2002/47/WE, 2004/25/WE, 2005/56/WE, 2007/36/WE, 2011/35/UE,
2012/30/UE i 2013/36/EU oraz rozporządzenia Parlamentu Europejskiego
i Rady (UE) nr 1093/2010 i (UE) nr 648/2012.


[3])   
Zmiany tekstu jednolitego wymienionej ustawy zostały ogłoszone w Dz. U. z 2015
r. poz. 901 oraz z 2016 r. poz. 615, 770, 1020, 1250, 1920, 1948 i 2260.
