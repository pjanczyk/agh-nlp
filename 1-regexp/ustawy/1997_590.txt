



Dz.U. z 1998 r. Nr 162, poz. 1134
 
                                       
 
                                    USTAWA
                           z dnia 18 grudnia 1998 r.
                                       
            o zmianie ustawy o samorządowych kolegiach odwoławczych
                                     
  
                                    Art. 1.
W ustawie z dnia 12 października 1994 r. o samorządowych kolegiach
odwoławczych (Dz.U. Nr 122, poz. 593, z 1995 r. Nr 74, poz. 368 oraz z 1997 r.
Nr 98, poz. 604 i Nr 106, poz. 679) wprowadza się następujące zmiany:
1) w art. 1 ust. 1 otrzymuje brzmienie:
   "1. Samorządowe kolegia odwoławcze, zwane dalej "kolegiami", są organami
      wyższego stopnia, w rozumieniu przepisów Kodeksu postępowania
      administracyjnego i ustawy z dnia 29 sierpnia 1997 r. - Ordynacja
      podatkowa (Dz.U. Nr 137, poz. 926 i Nr 160, poz. 1083 oraz z 1998 r. Nr
      106, poz. 668), w indywidualnych sprawach z zakresu administracji
      publicznej należących do właściwości jednostek samorządu terytorialnego,
      jeżeli przepisy szczególne nie stanowią inaczej.";
2) art. 2 otrzymuje brzmienie:
     "Art. 2. W sprawach, o których mowa w art. 1 ust. 1, kolegia są organami
           właściwymi w szczególności do rozpatrywania odwołań od decyzji,
           zażaleń na postanowienia, żądań wznowienia postępowania lub do
           stwierdzania nieważności decyzji.";
3) dodaje się art. 2a w brzmieniu:
      "Art. 2a. 1. Obszar właściwości miejscowej kolegium odpowiada obszarowi
             właściwości miejscowej sądu administracyjnego pierwszej
             instancji.
         2. Organem wyższego stopnia w stosunku do organów samorządu
           województwa - w przypadku istnienia co najmniej dwóch sądów
           administracyjnych pierwszej instancji na obszarze województwa jest
kolegium mające siedzibę w mieście będącym siedzibą władz
           samorządu województwa.";
4) użyty w art. 4 ust. 1 pkt 2 i ust. 2, art. 7 ust. 3 i 8, art. 8 ust. 2,
  art. 11 ust. 1, art. 12 ust. 3 pkt 4, art. 15 ust. 2, art. 16 ust. 1, art.
  18 ust. 1 i art. 23 w różnych przypadkach wyraz "przewodniczący" zastępuje
  się użytym w odpowiednich przypadkach wyrazem "prezes";
5) w art. 4:
   a) w ust. 2 wyrazy "zastępca przewodniczącego" zastępuje się wyrazem
     "wiceprezes",
   b) ust. 4 i 5 otrzymują brzmienie:
     "4. Liczbę członków kolegium określa zgromadzenie ogólne kolegium na
       wniosek prezesa kolegium.
     5. Prezes Rady Ministrów, po zasięgnięciu opinii Krajowej Reprezentacji
       Samorządowych Kolegiów Odwoławczych, określi, w drodze rozporządzenia,
       maksymalną liczbę etatowych członków kolegium.";
6) art. 5 i 6 otrzymują brzmienie:
       "Art. 5. 1. Prezes Rady Ministrów na wniosek zgromadzenia ogólnego
              kolegium powołuje prezesa kolegium spośród dwóch kandydatów
              będących etatowymi członkami kolegium.
         2. Zgromadzenie ogólne kolegium dokonuje wyboru kandydatów na
           prezesa kolegium w głosowaniu tajnym, bezwzględną większością
           głosów, w obecności co najmniej 35 swojego składu. W przypadku
           uzyskania wymaganej większości głosów przez więcej niż dwóch
           kandydatów wnioskiem zostają objęci dwaj kandydaci, którzy
           uzyskali kolejno najwyższą liczbę głosów. W przypadku uzyskania
           wymaganej większości głosów przez jednego kandydata lub
           nieuzyskania wymaganej większości przez żadnego kandydata,
           zarządza się ponownie głosowanie w celu wyłonienia odpowiednio
           jednego lub dwóch kandydatów. Kandydatem lub kandydatami zostają
           te osoby, które uzyskały kolejno największą liczbę głosów.
         3. Kadencja prezesa kolegium trwa 6 lat licząc od dnia powołania.
         4. Po upływie kadencji dotychczasowy prezes pełni swoje obowiązki do
           czasu powołania nowego prezesa kolegium.
         5. Zgromadzenie ogólne kolegium w sprawie, o której mowa w ust. 2,
           zwołuje się w terminie przypadającym w ciągu 30 dni od dnia upływu
           kadencji prezesa kolegium. O terminie zwołania zgromadzenia prezes
           lub wiceprezes kolegium zawiadamia przewodniczącego Krajowej
           Reprezentacji Samorządowych Kolegiów Odwoławczych.
         6. Przewodniczący Krajowej Reprezentacji Samorządowych Kolegiów
           Odwoławczych ogłasza, w siedzibach samorządowych kolegiów
           odwoławczych, informację o terminie zwołania zgromadzenia ogólnego
           kolegium w sprawie wyboru kandydatów na prezesa kolegium oraz o
           przewidzianym w regulaminie organizacyjnym trybie zgłaszania
           kandydatów na to stanowisko.
       Art. 6. 1. Odwołanie prezesa kolegium następuje w przypadku:
           1) złożenia rezygnacji ze stanowiska,
           2) skazania prawomocnym wyrokiem, orzeczonym za przestępstwo
             popełnione z winy umyślnej,
           3) gdy przestał spełniać warunki określone w art. 7 ust. 1 pkt 1,
           4) stwierdzenia powtarzającego się naruszania prawa podczas
             wykonywania obowiązków lub uchylania się od ich wykonywania.
         2. Prezesa kolegium odwołuje Prezes Rady Ministrów.
         3. Odwołanie prezesa kolegium z przyczyny, o której mowa w ust. 1
           pkt 4, następuje po przeprowadzeniu, z udziałem zainteresowanego i
           po zasięgnięciu opinii zgromadzenia ogólnego kolegium,
           postępowania wyjaśniającego, w którym ustala się występowanie
           okoliczności wymienionych w tym przepisie.
         4. Decyzję o odwołaniu, wraz z uzasadnieniem, doręcza się
           zainteresowanemu. Na  decyzję o odwołaniu zainteresowanemu służy
           prawo wniesienia skargi do sądu administracyjnego w terminie 14
           dni od dnia jej doręczenia. Wniesienie skargi wstrzymuje odwołanie
           ze stanowiska. Sąd administracyjny wyznacza rozprawę w tej sprawie
           w terminie przypadającym w ciągu 30 dni od dnia złożenia skargi.
         5. Do postępowania w sprawach, o których mowa w ust. 4, stosuje się
           odpowiednio przepisy o zaskarżaniu do sądu decyzji
           administracyjnych. Przepisu art. 34 ust. 3 ustawy z dnia 11 maja
           1995 r. o Naczelnym Sądzie Administracyjnym (Dz.U. Nr 74, poz.
           368, Nr 104, poz. 515, z 1997 r. Nr 75, poz. 471, Nr 106, poz.
           679, Nr 114, poz. 739 i Nr 144, poz. 971) nie stosuje się.
         6. W razie prawomocnego odwołania prezesa kolegium, wiceprezes
           kolegium zwołuje niezwłocznie zgromadzenie ogólne kolegium w
           sprawie, o której mowa w art. 5 ust. 2. Przepisy art. 5 ust. 5 i 6
           stosuje się odpowiednio.
         7. Po upływie kadencji prezesa kolegium albo odwołaniu prezesa
           kolegium w związku ze złożoną rezygnacją jego dotychczasowy
           stosunek pracy przekształca się - na jego wniosek - w stosunek
           pracy etatowego członka kolegium, w którym pełnił funkcję albo w
           którym był zatrudniony przed objęciem stanowiska prezesa.
         8. W przypadku gdy przekształcenie stosunku pracy prezesa kolegium
           powodowałoby przekroczenie liczby członków kolegium, o której mowa
           w art. 4 ust. 5, albo wynikającej z budżetu państwa liczby etatów
           kalkulacyjnych i limitu środków na wynagrodzenia, liczby te
           zwiększa się o jeden, a uzupełnienie środków na wynagrodzenia
           następuje z rezerwy budżetu państwa przeznaczonej na sfinansowanie
           nieprzewidzianych zmian organizacyjnych.";
7) w art. 7:
   a) ust. 1 otrzymuje brzmienie:
     "1. Etatowym członkiem kolegium może być osoba, która:
         1) ma obywatelstwo polskie i korzysta z pełni praw publicznych,
         2) ukończyła magisterskie studia prawnicze lub administracyjne,
         3) wykazuje się wysokim poziomem wiedzy prawniczej w zakresie
           administracji publicznej oraz ma doświadczenie zawodowe,
         4) nie była skazana prawomocnym wyrokiem, orzeczonym za przestępstwo
           popełnione z winy umyślnej.",
   b) dodaje się nowy ust. 1a w brzmieniu:
      "1a. Pozaetatowym członkiem kolegium może być osoba spełniająca
         wymagania określone w ust. 1 pkt 1, 3 i 4, jeżeli ma wyższe
         wykształcenie.",
   c) ust. 2 otrzymuje brzmienie:
     "2. Członka kolegium powołuje Prezes Rady Ministrów, na wniosek prezesa
       kolegium, zgłoszony po uzyskaniu opinii zgromadzenia ogólnego
       kolegium, przyjętej w głosowaniu tajnym, większością głosów, w
       obecności co najmniej połowy jego składu.",
   d) ust. 5 i 6 otrzymują brzmienie:
     "5. Wiceprezesa powołuje, spośród etatowych członków kolegium, i
       odwołuje, Prezes Rady Ministrów na wniosek prezesa kolegium.
     6. Odwołanie członka kolegium następuje na wniosek prezesa kolegium w
       przypadkach określonych w art. 6 ust. 1 pkt 1-3 i w razie prawomocnego
       orzeczenia kary wykluczenia ze składu kolegium przez właściwą komisję
       dyscyplinarną.";
8) w art. 8:
   a) ust. 1 otrzymuje brzmienie:
     "1. Kandydatów na członków kolegium wyłania się w drodze konkursu.",
   b) ust. 3 otrzymuje brzmienie:
     "3. W skład komisji konkursowej oprócz prezesa kolegium wchodzi dwóch
       członków wybranych przez zgromadzenie ogólne kolegium.",
   c) ust. 5 otrzymuje brzmienie:
     "5. Prezes Rady Ministrów, po zasięgnięciu opinii Krajowej Reprezentacji
       Samorządowych Kolegiów Odwoławczych, określi, w drodze rozporządzenia,
       tryb przeprowadzania konkursu na członków kolegium.";
9) w art. 9:
   a) ust. 1 otrzymuje brzmienie:
     "1. Członkostwa w kolegium nie można łączyć z:
         1) mandatem posła lub senatora,
         2) mandatem radnego lub członkostwem w organie wykonawczym jednostki
           samorządu terytorialnego,
         3) zatrudnieniem w urzędzie gminy, starostwie lub urzędzie
           marszałkowskim,
         4) członkostwem w kolegium regionalnej izby obrachunkowej.",
   b) dodaje się ust. 3 w brzmieniu:
     "3. Członek kolegium może być, na jego wniosek lub za jego zgodą,
       przeniesiony do innego kolegium. Przeniesienie następuje na podstawie
       decyzji prezesa kolegium, do którego członek ten ma być przyjęty,
       podjętej w porozumieniu z prezesem tego kolegium, którego był
       członkiem.";
10) dodaje się art. 10a w brzmieniu:
       "Art. 10a. Członkostwo w kolegium ustaje z powodu:
           1) śmierci,
           2) odwołania,
           3) przeniesienia do innego kolegium.";
11) w art. 11:
   a) w ust. 1:
     - pkt 2 otrzymuje brzmienie:
         "2) przedkłada, po przyjęciu przez zgromadzenie ogólne kolegium,
           Prezesowi Rady Ministrów i sejmikowi województwa roczną informację
           o działalności kolegium w terminie do końca I kwartału roku
           następującego po roku objętym informacją,",
     - pkt 8 otrzymuje brzmienie:
         "8) występuje z wnioskami o powołanie i o odwołanie wiceprezesa
           kolegium oraz członka kolegium,",
   b) ust. 2 otrzymuje brzmienie:
      "2. Prezes kolegium wykonuje również czynności przewidziane przepisami
         prawa dla organów administracji publicznej, nie zastrzeżone dla
         składu orzekającego.";
12) w art. 12:
   a) ust. 1 otrzymuje brzmienie:
     "1. Zgromadzenie ogólne kolegium zwołuje prezes kolegium co najmniej dwa
       razy w roku. Zgromadzenie zwołuje się także na pisemny wniosek co
       najmniej połowy członków kolegium w terminie 14 dni od dnia jego
       złożenia. Zgromadzeniu ogólnemu kolegium przewodniczy prezes
       kolegium.",
   b) w ust. 3 dodaje się pkt 3a w brzmieniu:
     "3a) wybór kandydatów na prezesa kolegium,",
   c) ust. 4 otrzymuje brzmienie:
     "4. Z zastrzeżeniem przepisu art. 5 ust. 2, uchwały zgromadzenia ogólnego
       kolegium zapadają większością głosów, w obecności co najmniej połowy
       składu kolegium. W przypadku równej liczby głosów rozstrzyga głos
       prezesa kolegium.";
13) w art. 15:
   a) skreśla się ust. 1,
   b) ust. 3 otrzymuje brzmienie:
     "3. Podstawą rozwiązania stosunku pracy etatowego członka kolegium jest
       ustanie członkostwa wskutek odwołania.",
   c) ust. 5 otrzymuje brzmienie:
     "5. Prezes Rady Ministrów określi, w drodze rozporządzenia, szczegółowe
       zasady wynagradzania prezesa, wiceprezesa i pozostałych członków
       kolegium oraz szczegółowe zasady wynagradzania pracowników biura
       kolegium.",
   d) dodaje się ust. 6 i 7 w brzmieniu:
     "6. Wynagrodzenie zasadnicze prezesa, wiceprezesa i etatowych członków
       kolegium stanowi wielokrotność prognozowanego przeciętnego
       wynagrodzenia w państwowej sferze budżetowej. Wysokość wynagrodzenia
       jest różnicowana ze względu na staż pracy i pełnioną funkcję.
     7. Prezes Rady Ministrów określi, w drodze rozporządzenia, wielokrotność
       prognozowanego przeciętnego wynagrodzenia, o którym mowa w ust. 6.
       Wielokrotność ta nie może być mniejsza niż 3,0.";
14) dodaje się art. 16a-16e w brzmieniu:
    "Art. 16a. Członek kolegium podlega odpowiedzialności dyscyplinarnej w
           związku z postępowaniem uchybiającym jego obowiązkom lub godności
           zawodowej.
    Art. 16b. 1. Karami dyscyplinarnymi są:
           1) upomnienie,
           2) nagana,
           3) nagana z ostrzeżeniem,
           4) wykluczenie ze składu kolegium.
         2. Odpis orzeczenia kary dyscyplinarnej wraz z uzasadnieniem włącza
           się do akt osobowych członka kolegium.
      Art. 16c. 1. W sprawach dyscyplinarnych członków kolegiów orzekają:
           1) w pierwszej instancji - komisja dyscyplinarna kolegium,
           2) w drugiej instancji - komisja dyscyplinarna przy Krajowej
             Reprezentacji Samorządowych Kolegiów Odwoławczych.
         2. Komisje dyscyplinarne składają się z trzech etatowych członków
           kolegiów.
         3. Tryb wyboru etatowych członków kolegiów do komisji
           dyscyplinarnych określi regulamin uchwalony przez Krajową
           Reprezentację Samorządowych Kolegiów Odwoławczych.
         4. Komisje dyscyplinarne są niezawisłe w zakresie orzecznictwa
           dyscyplinarnego i nie są związane rozstrzygnięciami innych organów
           stosujących prawo, z wyjątkiem prawomocnego skazującego wyroku
           sądu, oraz samodzielnie rozstrzygają wszelkie zagadnienia
           faktyczne i prawne.
      Art. 16d. 1. Postępowanie dyscyplinarne wszczyna komisja dyscyplinarna
             pierwszej instancji na wniosek prezesa kolegium.
         2. Prezes kolegium oraz Krajowa Reprezentacja Samorządowych Kolegiów
           Odwoławczych mogą powoływać, spośród etatowych członków kolegiów,
           rzeczników dyscyplinarnych do których należy prowadzenie w ich
           imieniu postępowania wyjaśniającego oraz popierania przed komisją
           dyscyplinarną  wniosku o ukaranie.
         3. Wymierzenie za ten sam czyn kary w postępowaniu karnym lub w
           postępowaniu w sprawach o wykroczenia nie stanowi przeszkody do
           wszczęcia postępowania przed komisją dyscyplinarną.
         4. Komisja dyscyplinarna wydaje orzeczenie po przeprowadzeniu
           rozprawy oraz po wysłuchaniu uczestników postępowania.
         5. Obwiniony członek etatowy kolegium ma prawo do korzystania z
           pomocy wybranego przez siebie obrońcy. W przypadku obwinionych
           członków pozaetatowych kolegium, jeżeli nie wybiorą sobie obrońcy,
           przewodniczący składu orzekającego wyznacza obrońcę z urzędu
           spośród członków etatowych kolegium.
         6. Od orzeczenia komisji dyscyplinarnej kolegium każda ze stron może
           odwołać się do komisji dyscyplinarnej przy Krajowej Reprezentacji
           Samorządowych Kolegiów Odwoławczych w ciągu 14 dni od dnia
           doręczenia orzeczenia.
      Art. 16e. 1. Postępowanie dyscyplinarne nie może być wszczęte po upływie
             4 miesięcy od dnia powzięcia przez właściwy organ wiadomości o
             popełnieniu czynu uzasadniającego nałożenie kary i po upływie 3
             lat od dnia popełnienia tego czynu. Jeżeli czyn stanowi
             przestępstwo, okres ten nie może być krótszy od okresu
             przedawnienia ścigania tego przestępstwa.
         2. Kary dyscyplinarne ulegają zatarciu po upływie 3 lat od dnia
           doręczenia ukaranemu prawomocnego orzeczenia o ukaraniu, jeżeli w
           tym okresie nie został on ponownie ukarany dyscyplinarnie lub
           sądownie.
         3. Do wzywania i przesłuchiwania obwinionego, świadków i biegłych
           oraz przeprowadzania innych dowodów w postępowaniu wyjaśniającym i
           dyscyplinarnym stosuje się odpowiednio przepisy Kodeksu
           postępowania karnego.
         4. Prezes Rady Ministrów określi, w drodze rozporządzenia,
           szczegółowe zasady i tryb postępowania wyjaśniającego i
           postępowania dyscyplinarnego oraz wykonywania kar dyscyplinarnych
           i ich zatarcia.";
15) w art. 17 ust. 1 otrzymuje brzmienie:
     "1. Orzeczenia kolegium zapadają po przeprowadzeniu rozprawy lub na
       posiedzeniu niejawnym. Orzeczenia kolegium, z zastrzeżeniem art. 79
       ust. 5, 6 i 9, art. 80 ust. 1 i 3 oraz  art. 81 ust. 1 ustawy z dnia
       21 sierpnia 1997 r. o gospodarce nieruchomościami (Dz.U. Nr 115, poz.
       741 oraz z 1998 r. Nr 106, poz. 668), wydawane są w formie decyzji
       albo postanowień.";
16) w art. 19:
   a) ust. 1 i 2 otrzymują brzmienie:
     "1. Do wykonywania przez kolegium zadań, o których mowa w art. 1 i 2,
       stosuje się przepisy Kodeksu postępowania administracyjnego oraz
       Ordynacji podatkowej, z uwzględnieniem przepisów niniejszej ustawy.
     2. W szczególności kolegium jest uprawnione do:
         1) żądania niezbędnych dla wydania orzeczenia informacji i
           dokumentów dotyczących działalności organów jednostek samorządu
           terytorialnego,
         2) wglądu w dokumentację związaną z załatwieniem spraw, o których
           mowa w art. 1 i 2.",
   b) w ust. 3 wyrazy "przewodniczącego składu orzekającego" zastępuje się
     wyrazami "prezesa kolegium";
17) w art. 20:
   a) ust. 1 otrzymuje brzmienie:
     "1. W przypadku stwierdzenia istotnych uchybień w pracy organu jednostki
       samorządu terytorialnego prezes kolegium wydaje postanowienie
       sygnalizacyjne, którego odpisy przekazuje organowi jednostki samorządu
       terytorialnego, i odrębnie, komisji rewizyjnej odpowiednio rady gminy,
       powiatu albo sejmiku województwa oraz właściwemu wojewodzie.",
   b) w ust. 2 wyraz "gminy" zastępuje się wyrazami "jednostki samorządu
     terytorialnego";
18) w art. 21 ust. 1 otrzymuje brzmienie:
   "1. Przy orzekaniu członkowie składów orzekających kolegium są związani
     wyłącznie przepisami powszechnie obowiązującego prawa.";
19) w art. 22:
   a) ust. 1 otrzymuje brzmienie:
     "1. Kolegium w pełnym składzie może wystąpić do Naczelnego Sądu
       Administracyjnego z pytaniem prawnym, od odpowiedzi na które zależy
       rozstrzygnięcie sprawy.",
   b) skreśla się ust. 2,
   c) ust. 4 otrzymuje brzmienie:
     "4. W sprawach, o których mowa w ust. 1, uchwały podejmowane są na
       wniosek składu orzekającego w głosowaniu jawnym bezwzględną
       większością głosów w obecności co najmniej 35 składu kolegium. W razie
       równości głosów rozstrzyga głos prezesa.";
20) w art. 23 wyrazy "krajową reprezentację samorządowych kolegiów
  odwoławczych" zastępuje się wyrazami "Krajową Reprezentację Samorządowych
  Kolegiów Odwoławczych".
                                    Art. 2.
Do czasu określenia obszarów właściwości sądów administracyjnych pierwszej
instancji, obszary właściwości samorządowych kolegiów odwoławczych określi w
terminie do 31 grudnia 1998 r., Prezes Rady Ministrów, w drodze
rozporządzenia, na wniosek Krajowej Reprezentacji Samorządowych Kolegiów
Odwoławczych, z uwzględnieniem zasadniczego podziału terytorialnego państwa.
                                    Art. 3.
1. Przewodniczący kolegiów wybrani w trybie dotychczasowych przepisów pełnią
  funkcje prezesów kolegiów do końca kadencji, o której mowa w art. 5 ust. 3
  ustawy o samorządowych kolegiach odwoławczych.
2. Stosunek pracy z zastępcą przewodniczącego kolegium i pozostałymi
  etatowymi członkami kolegium nawiązany w trybie dotychczasowych przepisów
  pozostaje bez zmian.
3. Pozaetatowi członkowie kolegium wybrani w trybie dotychczasowych przepisów
  pełnią swoje funkcje do końca kadencji, na którą zostali powołani.
                                       
                                    Art. 4.
1. Sprawy z zakresu administracji rządowej, o których mowa w art. 1 ust. 1
  ustawy wymienionej w art. 3 ust. 1, wszczęte i nie zakończone decyzją
  ostateczną przed dniem wejścia w życie ustawy, podlegają rozpatrzeniu przez
  właściwego miejscowo wojewodę.
2. Sprawy z zakresu dotychczasowej właściwości rzeczowej samorządowego
  kolegium odwoławczego, wszczęte i nie zakończone decyzją ostateczną przed
  dniem wejścia w życie ustawy, podlegają rozpatrzeniu przez właściwe
  kolegium.
                                    Art. 5.
Działające w dniu wejścia w życie ustawy samorządowe kolegia odwoławcze
dostosują swoją strukturę i regulaminy organizacyjne do wymogów ustawy w
terminie do dnia 31 marca 1999 r.
                                       
                                    Art. 6.
1. Wojewodowie zapewnią samorządowym kolegiom odwoławczym, na zasadach
  określonych w art. 14 ustawy, o której mowa w art. 3 ust. 1, niezbędne
  pomieszczenia do wykonywania zadań wynikających z poszerzenia zakresu spraw
  przez nie rozpatrywanych.
2. Rada Ministrów uwzględni w projekcie budżetu państwa na rok 1999
  odpowiednią wielkość limitów zatrudnienia i środków na wynagrodzenia oraz
  pozostałych wydatków bieżących i majątkowych w zakresie uwzględniającym
  konsekwencje przejęcia przez samorządowe kolegia odwoławcze zadań
  wykonywanych przez wojewodów i inne organy administracji rządowej.
                                    Art. 7.
Ustawa wchodzi w życie z dniem 1 stycznia 1999 r., z wyjątkiem art. 1 pkt 8
lit. c), pkt 13 lit. c) i d) oraz art. 2 i art. 5 ustawy, które wchodzą w
życie z dniem ogłoszenia.
