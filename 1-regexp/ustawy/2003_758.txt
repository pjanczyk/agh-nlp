


Tekst
ustawy przyjęty przez Senat bez poprawek
 
ustawa
z dnia 21 kwietnia 2017 r.
o
zmianie ustawy o świadczeniach pieniężnych z ubezpieczenia społecznego w
razie choroby i macierzyństwa oraz ustawy o zmianie ustawy o świadczeniach
pieniężnych z ubezpieczenia społecznego w razie choroby i macierzyństwa 
oraz niektórych innych ustaw
Art. 1. W
ustawie z dnia 25 czerwca 1999 r. o świadczeniach pieniężnych z ubezpieczenia
społecznego w razie choroby i macierzyństwa (Dz. U. z 2016 r. poz. 372, 960,
1265, 1579 i 2020 oraz z 2017 r. poz. 396) wprowadza się następujące zmiany:
1)     w art. 54 ust. 1 otrzymuje
brzmienie:
„1. Zakład Ubezpieczeń Społecznych
upoważnia do wystawiania zaświadczeń lekarskich o czasowej niezdolności do
pracy z powodu choroby, pobytu w szpitalu albo innym zakładzie leczniczym
podmiotu leczniczego wykonującego działalność leczniczą w rodzaju stacjonarne i
całodobowe świadczenia zdrowotne albo o konieczności osobistego sprawowania
opieki nad chorym członkiem rodziny, zwanych dalej „zaświadczeniem lekarskim”,
lekarza, lekarza dentystę, felczera lub starszego felczera, zwanych dalej
„wystawiającym zaświadczenie lekarskie”, po złożeniu, w formie pisemnej lub w
formie dokumentu elektronicznego, podpisanego kwalifikowanym podpisem
elektronicznym, podpisem potwierdzonym profilem zaufanym ePUAP albo
z wykorzystaniem sposobu potwierdzania pochodzenia oraz integralności
danych dostępnego w systemie teleinformatycznym udostępnionym bezpłatnie przez
Zakład Ubezpieczeń Społecznych, na elektroniczną skrzynkę podawczą Zakładu
Ubezpieczeń Społecznych utworzoną zgodnie z przepisami wydanymi na podstawie
art. 16 ust. 3 ustawy z dnia 17 lutego 2005 r. o informatyzacji działalności
podmiotów realizujących zadania publiczne (Dz. U. z 2017 r. poz. 570), zwaną
dalej „elektroniczną skrzynką podawczą Zakładu Ubezpieczeń Społecznych”,
oświadczenia, że zobowiązuje się do przestrzegania zasad orzekania o czasowej
niezdolności do pracy i wykonywania obowiązków wynikających z przepisów ustawy
i przepisów o ochronie danych osobowych.”;
2)     w art. 55 ust. 1 otrzymuje
brzmienie:
„1. Zaświadczenie lekarskie jest
wystawiane zgodnie ze wzorem ustalonym przez Zakład Ubezpieczeń Społecznych, za
pośrednictwem systemu teleinformatycznego udostępnionego bezpłatnie przez
Zakład Ubezpieczeń Społecznych, w formie dokumentu elektronicznego podpisanego
kwalifikowanym podpisem elektronicznym, podpisem potwierdzonym profilem
zaufanym ePUAP albo z wykorzystaniem sposobu potwierdzania pochodzenia oraz
integralności danych dostępnego w systemie teleinformatycznym udostępnionym
bezpłatnie przez Zakład Ubezpieczeń Społecznych.”;
3)     w art. 55a:
a)     ust. 7 otrzymuje brzmienie:
„7. W przypadku gdy wystawienie zaświadczenia
lekarskiego w formie dokumentu elektronicznego, o którym mowa w art. 55 ust. 1,
nie jest możliwe, w szczególności w przypadku braku możliwości dostępu do
Internetu lub braku możliwości podpisania zaświadczenia lekarskiego kwalifikowanym
podpisem elektronicznym, podpisem potwierdzonym profilem zaufanym ePUAP albo
z wykorzystaniem sposobu potwierdzania pochodzenia oraz integralności
danych dostępnego w systemie teleinformatycznym udostępnionym bezpłatnie przez
Zakład Ubezpieczeń Społecznych, wystawiający zaświadczenie lekarskie w dniu
badania przekazuje ubezpieczonemu zaświadczenie lekarskie wystawione na
formularzu zaświadczenia lekarskiego wydrukowanym z systemu
teleinformatycznego, o którym mowa w art. 55 ust. 1, zawierające dane
i informacje, o których mowa w art. 55 ust. 3 pkt 1–8 i 10, opatrzone jego
podpisem i pieczątką. Dane i informacje, o których mowa w art. 55 ust. 3 pkt 2,
3 i 10, oraz dane i informacje dotyczące daty urodzenia członka rodziny i
stopnia jego pokrewieństwa lub powinowactwa z ubezpieczonym, o których mowa w
art. 55 ust. 3 pkt 8, wystawiający zaświadczenie lekarskie uzyskuje od
ubezpieczonego.”,
b)     ust. 9 otrzymuje brzmienie:
„9. Wystawiający zaświadczenie lekarskie, w
terminie 3 dni roboczych od dnia wystawienia zaświadczenia lekarskiego, o
którym mowa w ust. 7, przekazuje na elektroniczną skrzynkę podawczą Zakładu
Ubezpieczeń Społecznych zaświadczenie lekarskie wystawione w formie dokumentu
elektronicznego, o którym mowa w art. 55 ust. 1, zawierające dane i
informacje zawarte w wystawionym zaświadczeniu lekarskim, o którym mowa w
ust. 7, oraz informację, o której mowa w art. 55 ust. 3 pkt 9. Jeżeli
przekazanie zaświadczenia lekarskiego w tym terminie nie jest możliwe, w
szczególności w przypadku braku możliwości dostępu do Internetu lub braku
możliwości podpisania zaświadczenia lekarskiego kwalifikowanym podpisem
elektronicznym, podpisem potwierdzonym profilem zaufanym ePUAP albo z
wykorzystaniem sposobu potwierdzania pochodzenia oraz integralności danych
dostępnego w systemie teleinformatycznym udostępnionym bezpłatnie przez Zakład
Ubezpieczeń Społecznych, wystawiający zaświadczenie lekarskie przekazuje
zaświadczenie lekarskie nie później niż w terminie 3 dni roboczych od
ustania przyczyn uniemożliwiających przekazanie zaświadczenia lekarskiego.”;
4)     w art. 58a:
a)     w ust. 1 część wspólna
otrzymuje brzmienie:
„– podpisane kwalifikowanym podpisem
elektronicznym, podpisem potwierdzonym profilem zaufanym ePUAP albo z
wykorzystaniem sposobu potwierdzania pochodzenia oraz integralności danych
dostępnego w systemie teleinformatycznym udostępnionym bezpłatnie przez Zakład
Ubezpieczeń Społecznych.”,
b)     po ust. 1 dodaje się ust. 1a w
brzmieniu:
„1a. W przypadku, o którym mowa w ust. 1,
przepisu art. 55 ust. 4 pkt 1 nie stosuje się.”,
c)     ust. 2 otrzymuje brzmienie:
„2. Jeżeli przekazanie informacji o
stwierdzeniu nieważności zaświadczenia lekarskiego, w którym został popełniony
błąd, lub nowego zaświadczenia lekarskiego w terminie, o którym mowa w ust. 1,
nie jest możliwe, w szczególności w przypadku braku możliwości dostępu do
Internetu lub braku możliwości podpisania informacji lub zaświadczenia
lekarskiego kwalifikowanym podpisem elektronicznym, podpisem potwierdzonym
profilem zaufanym ePUAP albo z wykorzystaniem sposobu potwierdzania
pochodzenia oraz integralności danych dostępnego w systemie teleinformatycznym
udostępnionym bezpłatnie przez Zakład Ubezpieczeń Społecznych, wystawiający
zaświadczenie lekarskie przekazuje informację lub zaświadczenie lekarskie nie
później niż w terminie 3 dni roboczych od ustania przyczyn uniemożliwiających
przekazanie informacji lub zaświadczenia lekarskiego.”;
5)     w art. 59 ust. 9 otrzymuje
brzmienie:
„9. Zaświadczenie, o którym mowa w ust.
8, lekarz orzecznik Zakładu Ubezpieczeń Społecznych wystawia w formie dokumentu
elektronicznego podpisanego kwalifikowanym podpisem elektronicznym, podpisem
potwierdzonym profilem zaufanym ePUAP albo z wykorzystaniem sposobu
potwierdzania pochodzenia oraz integralności danych dostępnego w systemie
teleinformatycznym udostępnionym bezpłatnie przez Zakład Ubezpieczeń
Społecznych, zgodnie ze wzorem ustalonym przez Zakład Ubezpieczeń Społecznych,
za pośrednictwem systemu teleinformatycznego udostępnionego bezpłatnie przez
Zakład Ubezpieczeń Społecznych. Przepisy art. 55 ust. 2 i art. 55a ust.
7–9 stosuje się odpowiednio.”;
6)     w art. 61b ust. 1 otrzymuje
brzmienie:
„1. Postępowanie w sprawie przyznania i
wypłaty zasiłku wszczyna się na wniosek złożony w formie pisemnej lub w formie
dokumentu elektronicznego podpisanego kwalifikowanym podpisem elektronicznym,
podpisem potwierdzonym profilem zaufanym ePUAP albo z wykorzystaniem sposobu
potwierdzania pochodzenia oraz integralności danych dostępnego w systemie
teleinformatycznym udostępnionym bezpłatnie przez Zakład Ubezpieczeń
Społecznych, na elektroniczną skrzynkę podawczą Zakładu Ubezpieczeń
Społecznych.”.
Art.
2.  
W ustawie z dnia 15 maja 2015 r. o zmianie ustawy o świadczeniach pieniężnych z
ubezpieczenia społecznego w razie choroby i macierzyństwa oraz niektórych
innych ustaw (Dz. U. poz. 1066 i 1735 oraz z 2016 r. poz. 960) wprowadza się
następujące zmiany:
1)     w
art. 23 ust. 1 otrzymuje brzmienie:
„1. Lekarze, lekarze dentyści, felczerzy
i starsi felczerzy upoważnieni do wystawiania zaświadczeń lekarskich o czasowej
niezdolności do pracy z powodu choroby, pobytu w szpitalu albo innym zakładzie
leczniczym podmiotu leczniczego wykonującego działalność leczniczą w rodzaju
stacjonarne i całodobowe świadczenia zdrowotne albo konieczności osobistego
sprawowania opieki nad chorym członkiem rodziny, zwanych dalej „zaświadczeniami
lekarskimi”, mogą wystawiać zaświadczenia lekarskie zgodnie z przepisami
ustawy, o której mowa w art. 1, w brzmieniu obowiązującym przed dniem wejścia w
życie niniejszej ustawy, nie dłużej niż do dnia 30 czerwca 2018 r.”;
2)     w
art. 26 pkt 3 otrzymuje brzmienie:
„3)    art. 6 pkt 2,
który wchodzi w życie z dniem 1 lipca 2018 r.”.
Art. 3.
Ustawa wchodzi w życie z dniem 1 grudnia 2017 r., z wyjątkiem art. 2, który
wchodzi w życie po upływie 14 dni od dnia ogłoszenia.
 
 
                                                                                             
MARSZAŁEK
SEJMU
 
 
 
                                                                                               
/ – / Marek Kuchciński
 
 
