


Tekst ustawy ustalony ostatecznie po rozpatrzeniu
poprawek Senatu
 
 
USTAWA
z dnia 5 sierpnia 2015 r.
o
opiniodawczych zespołach sądowych specjalistów[1])
Art. 1. 1. W
sądach okręgowych działają opiniodawcze zespoły sądowych specjalistów zwane
dalej „zespołami”, których zadaniem jest sporządzanie, na zlecenie sądu lub
prokuratora, opinii w sprawach rodzinnych i opiekuńczych oraz w sprawach
nieletnich, na podstawie przeprowadzonych badań psychologicznych,
pedagogicznych lub lekarskich.
2. Zespoły na zlecenie sądu prowadzą także
mediacje, przeprowadzają wywiady środowiskowe w sprawach nieletnich oraz
prowadzą poradnictwo specjalistyczne dla małoletnich, nieletnich i ich rodzin.
3. Zespoły mogą współdziałać z placówkami
wykonującymi orzeczenia sądu.
Art. 2. 1. W
skład zespołu wchodzą specjaliści w zakresie psychologii, pedagogiki,
pediatrii, medycyny rodzinnej, chorób wewnętrznych, psychiatrii oraz
psychiatrii dzieci i młodzieży.
2. Specjalista uczestnicząc w wykonywaniu
czynności, o których mowa w art. 1, jest niezależny. Prezes sądu okręgowego nie
może wydawać specjalistom poleceń dotyczących wykonywania czynności, w których
są niezależni.
Art. 3. 1.
Zespół sporządza opinie dla sądów i prokuratorów w obszarze właściwości sądu
okręgowego, w którym działa, a w szczególnie uzasadnionych przypadkach, może
sporządzić opinię dla sądów i prokuratorów spoza jego obszaru właściwości.
2. W szczególnie uzasadnionych przypadkach,
obszarem właściwości zespołu może być część obszaru właściwości sądu
okręgowego.
3. Minister Sprawiedliwości, w drodze
zarządzenia, tworzy i znosi zespoły oraz ustala ich obszar właściwości,
kierując się potrzebą zapewnienia racjonalnej organizacji pracy oraz
dostosowaniem ich liczby do obszaru właściwości sądu okręgowego lub jego
części.
Art. 4. 1. Minister Sprawiedliwości
sprawuje nadzór nad działalnością zespołów w zakresie:
1)     przestrzegania standardów
metodologii opiniowania i procedury badań psychologicznych, pedagogicznych lub
lekarskich, a także terminowości sporządzania opinii;
2)     wykonywania czynności, o
których mowa w art. 1 ust. 2 i 3.
2. Nadzór sprawowany przez Ministra
Sprawiedliwości nie może wkraczać w dziedzinę, w której specjaliści są
niezależni.
3. Minister
Sprawiedliwości jest uprawniony do:
1)     przeprowadzania w zespołach
kontroli i wizytacji;
2)     żądania od zespołów przesłania
informacji lub sprawozdań z działalności zespołu, w zakresie w jakim sprawuje
nadzór nad zespołami.
4. Minister Sprawiedliwości, po zasięgnięciu
opinii ministra właściwego do spraw zdrowia i ministra właściwego do spraw
oświaty i wychowania ustala, w drodze zarządzenia, standardy metodologii
opiniowania dla zespołów.
5. Minister Sprawiedliwości określi, w drodze
rozporządzenia, tryb i sposób sprawowania nadzoru nad zespołami, mając na
względzie konieczność zapewnienia sprawnego i efektywnego funkcjonowania
zespołów.
Art. 5. 1.
Zespołem kieruje wyłoniony w drodze konkursu kierownik.
2. Kierownikiem
zespołu może zostać osoba:
1)     mająca pełną zdolność do
czynności prawnych;
2)     posiadająca obywatelstwo
polskie, obywatelstwo innego państwa członkowskiego Unii Europejskiej, państwa
członkowskiego Europejskiego Porozumienia o Wolnym Handlu (EFTA) ‑ strony
umowy o Europejskim Obszarze Gospodarczym lub Konfederacji Szwajcarskiej, albo
obywatelstwo innego państwa, jeżeli na podstawie przepisów prawa Unii
Europejskiej przysługuje jej prawo podjęcia zatrudnienia lub samozatrudnienia
na terytorium Rzeczypospolitej Polskiej na zasadach określonych w tych
przepisach;
3)     która ukończyła studia wyższe
z zakresu psychologii lub pedagogiki w Rzeczypospolitej Polskiej i uzyskała
tytuł magistra lub ukończyła zagraniczne studia z zakresu psychologii lub
pedagogiki uznane w Rzeczypospolitej Polskiej, albo jest lekarzem posiadającym
specjalizację z zakresu pediatrii, medycyny rodzinnej, chorób wewnętrznych,
psychiatrii lub psychiatrii dzieci i młodzieży;
4)     posiadająca minimum 5-letni
staż pracy zgodny z wykształceniem lub specjalizacją;
5)     mająca nieposzlakowaną opinię;
6)     która nie została skazana
prawomocnym wyrokiem za przestępstwo ścigane z oskarżenia publicznego lub
przestępstwo skarbowe;
7)     przeciwko której nie jest
prowadzone postępowanie o przestępstwo ścigane z oskarżenia publicznego lub
przestępstwo skarbowe;
8)     której stan zdrowia pozwala na
zatrudnienie na stanowisku kierownika.
3. Konkurs ma na celu sprawdzenie kwalifikacji,
predyspozycji oraz umiejętności niezbędnych na stanowisku kierownika zespołu.
4. Prezes sądu okręgowego informuje o
konkursie przez umieszczenie ogłoszenia w miejscu powszechnie dostępnym w
siedzibie sądu, we właściwym ze względu na siedzibę sądu urzędzie pracy oraz w
Biuletynie Informacji Publicznej albo w inny sposób, w szczególności przez
umieszczenie ogłoszenia w prasie.
5. Ogłoszenie zawiera oznaczenie stanowiska,
wymagane kwalifikacje, wykaz niezbędnych dokumentów, miejsce i termin ich
składania oraz kryteria oceny.
Art. 6. 1.
Konkurs przeprowadza komisja konkursowa powołana przez prezesa sądu okręgowego.
2. Komisja konkursowa ustala wynik
konkursu, wskazując kandydata, który uzyskał najlepszy wynik oraz kolejność
pozostałych kandydatów albo podając przyczyny nierozstrzygnięcia konkursu.
3. Informację o wyniku konkursu, która
obejmuje imiona i nazwiska kandydatów biorących udział w konkursie oraz wynik
konkursu albo przyczyny nierozstrzygnięcia konkursu, prezes sądu okręgowego
umieszcza w Biuletynie Informacji Publicznej.
4. W przypadku nierozstrzygnięcia
konkursu prezes sądu okręgowego ponownie zarządza przeprowadzenie konkursu.
Art. 7. Kierownik zespołu:
1)     organizuje pracę zespołu i nią
kieruje;
2)     kontroluje przestrzeganie
procedury badań i standardów metodologii opiniowania przez specjalistów;
3)     kontroluje sposób wykonywania
czynności, o których mowa w art. 1 ust. 2 i 3.
Art. 8. 1.
Specjalistów w zakresie psychologii, pedagogiki, pediatrii, medycyny rodzinnej,
chorób wewnętrznych, psychiatrii oraz psychiatrii dzieci i młodzieży wyłania
się w drodze konkursu.
2. Jako specjalista
może być zatrudniona osoba:
1)     mająca pełną zdolność do
czynności prawnych;
2)     posiadająca obywatelstwo
polskie, obywatelstwo innego państwa członkowskiego Unii Europejskiej, państwa
członkowskiego Europejskiego Porozumienia o Wolnym Handlu (EFTA) ‑ strony
umowy o Europejskim Obszarze Gospodarczym lub Konfederacji Szwajcarskiej, albo
obywatelstwo innego państwa, jeżeli na podstawie przepisów prawa Unii Europejskiej
przysługuje jej prawo podjęcia zatrudnienia lub samozatrudnienia na terytorium
Rzeczypospolitej Polskiej na zasadach określonych w tych przepisach;
3)     mająca nieposzlakowaną opinię;
4)     która nie została skazana
prawomocnym wyrokiem za przestępstwo ścigane z oskarżenia publicznego lub
przestępstwo skarbowe;
5)     przeciwko której nie jest
prowadzone postępowanie o przestępstwo ścigane z oskarżenia publicznego
lub przestępstwo skarbowe;
6)     której stan zdrowia pozwala na
zatrudnienie na stanowisku specjalisty.
3. Jako specjalista w zakresie psychologii
może być zatrudniona osoba, która ukończyła wyższe studia z zakresu psychologii
w Rzeczypospolitej Polskiej i uzyskała tytuł magistra lub ukończyła zagraniczne
studia z zakresu psychologii uznane w Rzeczypospolitej Polskiej oraz która
posiada co najmniej 3-letni staż pracy w poradnictwie rodzinnym lub z młodzieżą
społecznie niedostosowaną albo 3-letnią praktykę kliniczną.
4. Jako specjalista w zakresie pedagogiki
może być zatrudniona osoba, która ukończyła wyższe studia z zakresu pedagogiki
w Rzeczypospolitej Polskiej i uzyskała tytuł magistra lub ukończyła zagraniczne
studia z zakresu pedagogiki uznane w Rzeczypospolitej Polskiej oraz która
posiada co najmniej 3-letni staż pracy w poradnictwie rodzinnym lub z młodzieżą
społecznie niedostosowaną albo 3-letni staż pracy w szkole, przedszkolu lub w
placówce oświatowo-wychowawczej.
5. Jako specjalista w zakresie pediatrii,
medycyny rodzinnej, chorób wewnętrznych, psychiatrii lub psychiatrii dzieci i
młodzieży może być zatrudniony lekarz posiadający specjalizację z zakresu
pediatrii, medycyny rodzinnej, chorób wewnętrznych, psychiatrii lub psychiatrii
dzieci i młodzieży.
Art. 9. 1.
Konkurs, o którym mowa w art. 8 ust. 1, przeprowadza komisja konkursowa
powołana przez kierownika zespołu.
2. Konkurs ma na celu sprawdzenie
kwalifikacji, predyspozycji oraz umiejętności niezbędnych na stanowisku
specjalisty.
3. Prezes sądu okręgowego informuje o
konkursie przez umieszczenie ogłoszenia w miejscu powszechnie dostępnym w
siedzibie sądu, we właściwym ze względu na siedzibę sądu urzędzie pracy oraz w
Biuletynie Informacji Publicznej albo w inny sposób, w szczególności przez
umieszczenie ogłoszenia w prasie.
4. Ogłoszenie zawiera oznaczenie stanowiska,
wymagane kwalifikacje, wykaz niezbędnych dokumentów, miejsce i termin ich
składania oraz kryteria oceny.
5. Komisja konkursowa ustala wynik konkursu,
wskazując kandydata, który uzyskał najlepszy wynik oraz kolejność pozostałych
kandydatów albo podając przyczyny nierozstrzygnięcia konkursu.
6. Informację o wyniku konkursu, która
obejmuje imiona i nazwiska kandydatów biorących udział w konkursie oraz wynik
konkursu albo przyczyny nierozstrzygnięcia konkursu, prezes sądu okręgowego,
umieszcza w Biuletynie Informacji Publicznej.
7. W przypadku nierozstrzygnięcia
konkursu prezes sądu okręgowego ponownie zarządza przeprowadzenie konkursu.
Art. 10. 1.
Członkiem komisji konkursowej, o której mowa w art. 6 i art. 9, nie może być
osoba, która z kandydatem przystępującym do konkursu pozostaje w stosunku
małżeństwa, pokrewieństwa albo powinowactwa do czwartego stopnia, w stosunku
przysposobienia albo we wspólnym pożyciu. Członkiem komisji konkursowej nie może
być również osoba, w stosunku do której istnieją okoliczności mogące wywołać
uzasadnione wątpliwości co do jej bezstronności przy przeprowadzaniu konkursu.
2. Osoba powołana w skład komisji, po
złożeniu dokumentów przez kandydatów, składa oświadczenie w zakresie, o którym
mowa w ust. 1.
3. Minister Sprawiedliwości określi, w drodze
rozporządzenia, tryb i sposób przeprowadzania konkursu, o którym mowa w art. 6
i art. 9, w tym etapy i przebieg konkursów oraz tryb działania komisji
konkursowych, o których mowa w art. 6 i art. 9, uwzględniając konieczność
zapewnienia przeprowadzenia sprawnego i obiektywnego konkursu oraz mając na
uwadze konieczność właściwego doboru kadry kierowniczej zespołów i
specjalistów.
Art. 11. 1. Kierownik zespołu i
specjalista są obowiązani:
1)     czynności, o których mowa w
art. 1, wykonywać z najwyższą starannością, zgodnie z aktualnymi
wskazaniami wiedzy i nauki oraz z zasadami i etyką wykonywanego zawodu,
bezstronnie i terminowo;
2)     dochowywać tajemnicy prawnie
chronionej;
3)     podnosić kwalifikacje
zawodowe.
2. Czynności z zakresu prawa pracy w stosunku
do kierownika zespołu i specjalistów wykonuje prezes sądu okręgowego.
3. Między prezesem sądu okręgowego,
kierownikiem zespołu i specjalistą nie może powstać układ podległości służbowej,
jeżeli są małżonkami albo pozostają ze sobą w stosunku pokrewieństwa do
drugiego stopnia włącznie lub powinowactwa pierwszego stopnia albo
przysposobienia, opieki lub kurateli.
Art. 12. 1. Kierownik
zespołu i specjalista nie mogą podejmować dodatkowego zatrudnienia bez zgody
prezesa sądu okręgowego. Prezes sądu okręgowego zasięga opinii kierownika
zespołu w sprawie wyrażenia zgody na podjęcie dodatkowego zatrudnienia przez
specjalistę.
2. Kierownik zespołu i specjalista nie
mogą podejmować innego zajęcia ani sposobu zarobkowania, które przeszkadzałoby
w pełnieniu obowiązków kierownika zespołu albo specjalisty, mogło osłabiać
zaufanie do jego bezstronności lub podważać zaufanie do zespołu.
Art. 13. 1. Wynagrodzenie
kierownika zespołu i specjalisty składa się z wynagrodzenia zasadniczego
przewidzianego dla zajmowanego stanowiska pracy oraz dodatku za wieloletnią
pracę.
2. Kierownikowi zespołu i specjaliście mogą
być przyznawane nagrody za szczególne osiągnięcia w pracy. 
3. Minister Sprawiedliwości określi, w drodze
rozporządzenia, wysokość stawek wynagrodzenia zasadniczego kierowników zespołów
i specjalistów, uwzględniając potrzebę zapewnienia prawidłowej organizacji
działalności zespołów, specyfikę obowiązków kierownika zespołu i 
specjalistów oraz wymagania w zakresie kwalifikacji dla osób zajmujących te
stanowiska.
Art. 14. 1.
Dodatek za wieloletnią pracę wynosi po 5 latach pracy 5% miesięcznego
wynagrodzenia zasadniczego. Dodatek ten wzrasta o 1% za każdy dalszy rok pracy
aż do osiągnięcia 20% miesięcznego wynagrodzenia zasadniczego.
2.  Za
wieloletnią pracę kierownik zespołu lub specjalista otrzymuje nagrodę
jubileuszową w wysokości:
1)     po 20 latach pracy – 75%
miesięcznego wynagrodzenia zasadniczego;
2)     po 25 latach pracy – 100%
miesięcznego wynagrodzenia zasadniczego;
3)     po 30 latach pracy – 150%
miesięcznego wynagrodzenia zasadniczego;
4)     po 35 latach pracy – 200%
miesięcznego wynagrodzenia zasadniczego;
5)     po 40 latach pracy – 300%
miesięcznego wynagrodzenia zasadniczego;
6)     po 45 latach pracy – 400%
miesięcznego wynagrodzenia zasadniczego.
Art. 15. 1. Do
okresów pracy uprawniających do dodatku za wieloletnią pracę i nagrody
jubileuszowej, wlicza się zakończone okresy zatrudnienia oraz inne okresy,
jeżeli na podstawie odrębnych przepisów podlegają one wliczeniu do okresu
pracy, od którego zależą uprawnienia pracownicze.
2. W przypadku równoczesnego pozostawania w
więcej niż jednym stosunku pracy do okresu pracy uprawniającego do dodatku za
wieloletnią pracę wlicza się jeden z tych okresów.
Art. 16. Kierownikowi zespołu
lub specjaliście, którego stosunek pracy ustał w związku z przejściem na
rentę z tytułu niezdolności do pracy lub na emeryturę, przysługuje jednorazowa
odprawa w wysokości:
1)     dwumiesięcznego wynagrodzenia
– po 10 latach pracy w sądzie;
2)     trzymiesięcznego wynagrodzenia
– po 15 latach pracy w sądzie;
3)     sześciomiesięcznego
wynagrodzenia – po 20 latach pracy w sądzie.
Art. 17. Rozwiązanie stosunku
pracy z kierownikiem zespołu lub specjalistą bez wypowiedzenia następuje w
przypadku:
1)     prawomocnego skazania za
przestępstwo ścigane z oskarżenia publicznego lub przestępstwo skarbowe;
2)     prawomocnego orzeczenia
ubezwłasnowolnienia częściowego lub całkowitego.
Art. 18. W
sprawach nieuregulowanych w ustawie do kierownika zespołu i specjalistów
stosuje się odpowiednio przepisy ustawy z dnia 26 czerwca 1974 r. – Kodeks
pracy (Dz. U. z 2014 r. poz. 1502 i 1662 oraz z 2015 r. poz. 1066).
Art. 19. W
ustawie z dnia 17 listopada 1964 r. – Kodeks postępowania cywilnego (Dz. U. z
2014 r. poz. 101, z późn. zm.[2])) po art. 290
dodaje się art. 2901w brzmieniu:
„Art. 2901.
§ 1. W sprawach rodzinnych i opiekuńczych sąd może zażądać opinii
opiniodawczego zespołu sądowych specjalistów.
§ 2. Sąd może zażądać od opiniodawczego
zespołu sądowych specjalistów dodatkowych wyjaśnień bądź pisemnych, bądź
ustnych przez wyznaczoną do tego osobę, może też zarządzić złożenie dodatkowej
opinii przez ten sam lub inny opiniodawczy zespół sądowych specjalistów.
§ 3. W opinii opiniodawczego
zespołu sądowych specjalistów należy wskazać osoby, które przeprowadziły
badanie i wydały opinię.”.
Art. 20. W ustawie z dnia 26
stycznia 1982 r. – Karta Nauczyciela (Dz. U. z 2014 r. poz. 191 i 1198 oraz z
2015 r. poz. 357) wprowadza się następujące zmiany:
1)     w
art. 1:
a)    
ust. 1 pkt 2 otrzymuje brzmienie:
„2)    zakładach poprawczych
oraz schroniskach dla nieletnich działających na podstawie ustawy z dnia 26
października 1982 r. o postępowaniu w sprawach nieletnich (Dz. U. z 2014 r.
poz. 382);”,
b)    
ust. 2 pkt 1 lit. e otrzymuje brzmienie:
„e)   organach sprawujących nadzór
pedagogiczny nad zakładami poprawczymi, schroniskami dla nieletnich oraz
szkołami przy zakładach karnych;”;
2)     w
art. 6a ust. 12 otrzymuje brzmienie:
„12. Minister właściwy do spraw oświaty
i wychowania, a w stosunku do nauczycieli szkół artystycznych, zakładów
poprawczych, schronisk dla nieletnich odpowiednio – minister właściwy do spraw
kultury i ochrony dziedzictwa narodowego oraz Minister Sprawiedliwości, w
porozumieniu z ministrem właściwym do spraw oświaty i wychowania, określą, w
drodze rozporządzeń, kryteria i tryb dokonywania oceny pracy nauczyciela, tryb
postępowania odwoławczego oraz skład i sposób powoływania zespołu oceniającego,
mając na uwadze zapewnienie odpowiedniego poziomu wykonywania pracy przez
nauczyciela.”;
3)     w
art. 9g ust. 6 pkt 3 otrzymuje brzmienie:
„3)    organach
sprawujących nadzór pedagogiczny nad zakładami poprawczymi, schroniskami dla
nieletnich oraz szkołami przy zakładach karnych – Minister Sprawiedliwości;”;
4)     w
art. 17 ust. 2 otrzymuje brzmienie:
„2. Nauczyciele mianowani lub
dyplomowani zatrudnieni na stanowisku kuratora oświaty oraz nauczyciele
przechodzący do pracy w urzędach administracji rządowej, kuratoriach oświaty,
Centralnej Komisji Egzaminacyjnej, okręgowych komisjach egzaminacyjnych,
specjalistycznej jednostce nadzoru oraz w organach sprawujących nadzór
pedagogiczny nad zakładami poprawczymi oraz schroniskami dla nieletnich na
stanowiska wymagające kwalifikacji pedagogicznych oraz nauczyciele, z którymi
został nawiązany stosunek pracy na podstawie wyboru na okres pełnienia funkcji
z wyboru, otrzymują urlop bezpłatny na czas zajmowania tych stanowisk lub pełnienia
tych funkcji.”;
5)     w
art. 30 ust. 7a otrzymuje brzmienie:
„7a. Minister Sprawiedliwości,
uwzględniając co najmniej wysokość średniego wynagrodzenia nauczycieli, o
których mowa w ust. 3, określi, w drodze rozporządzenia, dla nauczycieli poszczególnych
stopni awansu zawodowego zatrudnionych w zakładach poprawczych, schroniskach
dla nieletnich oraz szkołach przy zakładach karnych i aresztach śledczych
wysokość stawek dodatków, o których mowa w ust. 1 pkt 2, oraz szczegółowe
warunki przyznawania tych dodatków, z zastrzeżeniem art. 33, a także
szczegółowe warunki obliczania i wypłacania wynagrodzenia za godziny
ponadwymiarowe i godziny doraźnych zastępstw oraz wysokość i warunki wypłacania
składników wynagrodzenia, o których mowa w ust. 1 pkt 4, o ile nie zostały one
określone w przepisach ustawy lub w odrębnych przepisach, uwzględniając w
szczególności specyfikę organizacji nauki, pracy wychowawczej i
resocjalizacyjnej, a także specyfikę nauczania prowadzonego w warunkach
izolacji.”;
6)     w
art. 32 ust. 2 otrzymuje brzmienie:
„2. Do nauczycieli mianowanych i
dyplomowanych zatrudnionych na stanowiskach, na których wymagane są
kwalifikacje pedagogiczne, w specjalistycznej jednostce nadzoru, o której mowa
w art. 32a ustawy o systemie oświaty, w organach sprawujących nadzór
pedagogiczny nad zakładami poprawczymi, schroniskami dla nieletnich oraz
szkołami przy zakładach karnych w zakresie wynagrodzenia i innych świadczeń
stosuje się odpowiednio przepisy ustawy, o której mowa w ust. 1.”;
7)     w
art. 42 ust. 3 pkt 8 lit. c w tabeli otrzymuje brzmienie:
„c)   w specjalnych ośrodkach
szkolno-wychowawczych, zakładach poprawczych, schroniskach dla nieletnich,
świetlicach szkół specjalnych, młodzieżowych ośrodkach wychowawczych, zespołach
pozalekcyjnych zajęć wychowawczych zorganizowanych w podmiotach leczniczych”;
8)     w
art. 91a ust. 1 pkt 2 otrzymuje brzmienie:
„2)    w specjalistycznej
jednostce nadzoru oraz w organach sprawujących nadzór pedagogiczny nad
zakładami poprawczymi, schroniskami dla nieletnich oraz szkołami przy zakładach
karnych na stanowiskach wymagających kwalifikacji pedagogicznych przysługują
uprawnienia wynikające z art. 9a–9i, art. 51, art. 58–60, art. 63, art. 86,
art. 88 i art. 90.”.
Art. 21. W ustawie z dnia 26
października 1982 r. o postępowaniu w sprawach nieletnich (Dz. U. z 2014 r.
poz. 382) wprowadza się następujące zmiany:
1)     w
art. 24 w § 2 pkt 3 otrzymuje brzmienie:
„3)    opiniodawczym
zespołom sądowych specjalistów – jeżeli zachodzi potrzeba wydania opinii o
nieletnim;”;
2)     w
art. 25:
a)     §
1 otrzymuje brzmienie:
„§ 1. W razie potrzeby uzyskania
kompleksowej diagnozy osobowości nieletniego, wymagającej wiedzy pedagogicznej,
psychologicznej lub medycznej, oraz określenia właściwych kierunków
oddziaływania na nieletniego, sąd rodzinny zwraca się o wydanie opinii do
opiniodawczego zespołu sądowych specjalistów. Sąd może zwrócić się o wydanie
opinii także do innej specjalistycznej placówki lub biegłego albo biegłych.”,
b)     §
3 otrzymuje brzmienie:
„§ 3. Przy przeprowadzeniu dowodu z
opinii, o której mowa w § 1, sąd stosuje odpowiednio przepisy art. 279, art.
284, art. 285 § 1 i 3, art. 286, art. 290 i art. 2901
Kodeksu postępowania cywilnego.”;
3)     w
art. 32 § 2 otrzymuje brzmienie:
„§ 2. Do kosztów postępowania
zalicza się również należność z tytułu pobytu nieletniego w policyjnej izbie
dziecka, schronisku dla nieletnich, zakładzie poprawczym, młodzieżowym ośrodku
wychowawczym, w domu pomocy społecznej, zryczałtowane kwoty z tytułu:
postępowania mediacyjnego, umieszczenia w rodzinie zastępczej zawodowej, pobytu
w ośrodku kuratorskim lub ustanowienia nadzoru kuratora, a także
zryczałtowane koszty przeprowadzenia dowodu z opinii opiniodawczego zespołu
sądowych specjalistów.”;
4)     w
art. 84:
a)     §
1 otrzymuje brzmienie:
„§ 1. Minister Sprawiedliwości sprawuje
zwierzchni nadzór nad ośrodkami kuratorskimi.”,
b)     uchyla się § 2 i 3.
Art. 22. W ustawie z dnia 7 września
1991 r. o systemie oświaty (Dz. U. z 2004 r. Nr 256, poz. 2572, z późn. zm.[3])) w art. 35 ust. 2a otrzymuje brzmienie:
„2a. Minister Sprawiedliwości i
podporządkowane organy sprawują nadzór pedagogiczny nad zakładami poprawczymi,
schroniskami dla nieletnich oraz nad szkołami w tych zakładach i schroniskach,
a także nad szkołami i placówkami przy zakładach karnych i aresztach śledczych,
z wyjątkiem nadzoru nad nauczaniem przedmiotów ogólnokształcących, który
sprawuje kurator oświaty.”.
Art. 23. W ustawie z dnia 27 lipca
2001 r. – Prawo o ustroju sądów powszechnych (Dz. U. z 2015 r.
poz. 133, z późn. zm.[4])) w art. 22 w § 1 w pkt 1 lit. b otrzymuje
brzmienie:
„b)   jest zwierzchnikiem
służbowym sędziów, referendarzy sądowych, asystentów sędziów danego sądu,
kierownika i specjalistów opiniodawczego zespołu sądowych specjalistów,”.
Art. 24.
W
ustawie z dnia 28 lipca 2005 r. o kosztach sądowych w sprawach cywilnych
(Dz. U. z 2014 r. poz. 1025, z późn. zm.[5])) wprowadza się następujące zmiany:
1)     w
art. 5 w ust. 1 po pkt 3 dodaje się pkt 3a w brzmieniu:
„3a)  zryczałtowane koszty
przeprowadzenia dowodu z opinii opiniodawczego zespołu sądowych specjalistów;”;
2)     w
art. 9 w pkt 3 kropkę zastępuje się średnikiem i dodaje się pkt 4
w brzmieniu:
„4)    wysokość
zryczałtowanych kosztów przeprowadzenia dowodu z opinii opiniodawczego zespołu
sądowych specjalistów, mając na względzie zakres przeprowadzanych przez zespół
badań, wymagania dotyczące kwalifikacji specjalistów zespołu oraz nakład pracy
niezbędny do wydania opinii.”.
Art. 25.
1.
Rodzinne ośrodki diagnostyczno-konsultacyjne z dniem wejścia w życie
niniejszej ustawy stają się opiniodawczymi zespołami sądowych specjalistów.
2. Kierownicy rodzinnych ośrodków
diagnostyczno-konsultacyjnych z dniem wejścia w życie niniejszej ustawy
stają się kierownikami opiniodawczych zespołów sądowych specjalistów.
3. Psycholodzy, pedagodzy i lekarze
rodzinnych ośrodków diagnostyczno-konsultacyjnych z dniem wejścia w życie
niniejszej ustawy stają się specjalistami opiniodawczych zespołów sądowych
specjalistów.
4. Z dniem wejścia w życie niniejszej ustawy
wynagrodzeniem, o którym mowa w art. 13 ust. 1, jest średnie miesięczne
wynagrodzenie, obejmujące wynagrodzenie zasadnicze oraz dodatek za wysługę lat,
dodatek motywacyjny, dodatek funkcyjny i dodatek za warunki pracy,
przysługujące w okresie 12 miesięcy przed dniem wejścia w życie niniejszej
ustawy,  a jeżeli okres ten był krótszy – w całym tym okresie.
5. Osobom, które w okresie wskazanym w ust.
4, przebywały na urlopie dla poratowania zdrowia, urlopie wychowawczym, urlopie
macierzyńskim lub urlopie rodzicielskim, średnie miesięczne wynagrodzenie, o
którym mowa w ust. 4, wylicza się za okres 12 miesięcy poprzedzających miesiąc
przejścia na ten urlop.
6. Z dniem wejścia w życie niniejszej ustawy
pracownicy, niebędący kierownikiem, psychologiem, pedagogiem i lekarzem
rodzinnych ośrodków diagnostyczno-konsultacyjnych, stają się pracownikami sądów
okręgowych.
Art. 26.
Do
okresu zatrudnienia, od którego zależy uprawnienie określone w art. 16
niniejszej ustawy, zalicza się okres zatrudnienia na stanowisku kierownika,
pedagoga, psychologa lub lekarza rodzinnego ośrodka
diagnostyczno-konsultacyjnego.
Art. 27.
1.
Z dniem wejścia w życie niniejszej ustawy wygasają uprawnienia wynikające z
ustawy, o której mowa w art. 20 niniejszej ustawy, z wyjątkiem uprawnień
emerytów i rencistów, o których mowa w art. 53 ust. 2 i 3a, art. 54 ust. 4,
art. 56 i art. 58 w związku z art. 60 oraz art. 72 ust. 4 ustawy zmienianej w
art. 20 niniejszej ustawy.
2. Odpis na zakładowy fundusz świadczeń
socjalnych, o którym mowa w art. 53 ust. 2 ustawy, o której mowa w art. 20
niniejszej ustawy, dokonywany jest w sądzie okręgowym, w którym działa
opiniodawczy zespół sądowych specjalistów.
3. Kierownicy, pedagodzy lub psycholodzy
rodzinnych ośrodków diagnostyczno-konsultacyjnych, przebywający w dniu wejścia
w życie niniejszej ustawy na urlopie dla poratowania zdrowia udzielonym na
podstawie art. 73 ustawy, o której mowa w art. 20 niniejszej ustawy, mogą
pozostać na urlopie do końca okresu, na jaki go udzielono. 
4. Kierownicy, pedagodzy lub psycholodzy
rodzinnych ośrodków diagnostyczno-konsultacyjnych, którzy przed dniem wejścia w
życie niniejszej ustawy nabyli uprawnienia emerytalne na podstawie art. 88
ustawy wymienionej w art. 20 niniejszej ustawy, mogą złożyć wniosek, o którym
mowa w art. 88 ust. 1 ustawy zmienianej w art. 20 niniejszej ustawy, do dnia 30
listopada 2015 r. Rozwiązanie stosunku pracy następuje z dniem 1 stycznia 2016
r.
Art. 28.
1.
Dotychczasowe przepisy wykonawcze wydane na podstawie art. 6a ust. 12 oraz art.
30 ust. 7a ustawy, o której mowa w art. 20 niniejszej ustawy, zachowują moc do
dnia wejścia w życie przepisów wykonawczych wydanych na podstawie art. 6a ust.
12 oraz art. 30 ust. 7a ustawy, o której mowa w art. 20, w brzmieniu nadanym
niniejszą ustawą, nie dłużej jednak niż przez okres 12 miesięcy od dnia wejścia
w życie niniejszej ustawy.
2. Dotychczasowe przepisy wykonawcze wydane
na podstawie art. 32 § 4 ustawy, o której mowa w art. 21 niniejszej ustawy,
zachowują moc do dnia wejścia w życie nowych przepisów wykonawczych wydanych na
podstawie art. 32 § 4 ustawy, o której mowa w art. 21 niniejszej ustawy,
nie dłużej jednak niż przez okres 6 miesięcy od dnia wejścia w życie
niniejszej ustawy.
Art. 29.
Ustawa
wchodzi w życie z dniem 1 stycznia 2016 r., z wyjątkiem art. 27 ust. 4, który
wchodzi w życie po upływie 14 dni od dnia ogłoszenia. 
 
 
 
                                                                                              
MARSZAŁEK SEJMU
                                                                                              
W/Z
                                                                                                                 

 
                                                                                           
/ – / Elżbieta Radziszewska 
                                                                                               
Wicemarszałek Sejmu
 







[1])   
Niniejszą ustawą zmienia się ustawy: ustawę z dnia 17 listopada 1964 r. ‑
Kodeks postępowania cywilnego, z dnia 26 stycznia 1982 r. – Karta Nauczyciela,
ustawę z dnia 26 października 1982 r. o postępowaniu w sprawach nieletnich,
ustawę z dnia 7 września 1991 r. o systemie oświaty, ustawę z dnia 27 lipca
2001 r. – Prawo o ustroju sądów powszechnych oraz ustawę z dnia 28 lipca 2005
r. o kosztach sądowych w sprawach cywilnych.


[2])   
Zmiany tekstu jednolitego wymienionej ustawy zostały ogłoszone w Dz. U. z 2014
r. poz. 293, 379, 435, 567, 616, 945, 1091, 1161, 1296, 1585, 1626, 1741 i 1924
oraz z 2015 r. poz. 2, 4, 218, 539 i 1062.


[3])   
Zmiany tekstu jednolitego wymienionej ustawy zostały ogłoszone w Dz. U. z 2004
r. Nr 273, poz. 2703 i Nr 281, poz. 2781, z 2005 r. Nr 17, poz. 141, Nr 94,
poz. 788, Nr 122, poz. 1020, Nr 131, poz. 1091, Nr 167, poz. 1400 i Nr 249,
poz. 2104, z 2006 r. Nr 144, poz. 1043, Nr 208, poz. 1532 i Nr 227, poz. 1658,
z 2007 r. Nr 42, poz. 273, Nr 80, poz. 542, Nr 115, poz. 791, Nr 120, poz. 818,
Nr 180, poz. 1280 i Nr 181, poz. 1292, z 2008 r. Nr 70, poz. 416, Nr 145, poz.
917, Nr 216, poz. 1370 i Nr 235, poz. 1618, z 2009 r. Nr 6, poz. 33, Nr 31,
poz. 206, Nr 56, poz. 458, Nr 157, poz. 1241 i Nr 219, poz. 1705, z 2010 r. Nr
44, poz. 250, Nr 54, poz. 320, Nr 127, poz. 857 i Nr 148, poz. 991, z 2011 r.
Nr 106, poz. 622, Nr 112, poz. 654, Nr 139, poz. 814, Nr 149, poz. 887 i Nr
205, poz. 1206, z 2012 r. poz. 941 i 979, z 2013 r. poz. 87, 827, 1191, 1265,
1317 i 1650, z 2014 r. poz. 7, 290, 538, 598, 642, 811, 1146, 1198 i 1877 oraz
z 2015 r. poz. 357.


[4])   
Zmiany tekstu jednolitego wymienionej ustawy zostały ogłoszone w Dz. U. z 2015
r. poz. 509, 694 i 1066.


[5])   
Zmiany tekstu jednolitego wymienionej ustawy zostały ogłoszone w Dz. U. z 2014
r. poz. 1296 i 1306 oraz z 2015 r. poz. 2, 4, 238, 539, 957, 978 i 1045.
