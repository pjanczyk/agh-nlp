


Tekst ustawy przyjęty przez Senat bez poprawek
 
USTAWA
z dnia 29 kwietnia 2016 r. 
o
zmianie ustawy o finansowaniu wspólnej polityki rolnej
Art. 1. W ustawie z dnia 27
maja 2015 r. o finansowaniu wspólnej polityki rolnej (Dz. U. poz. 1130)
wprowadza się następujące zmiany:
1)     w
art. 10:
a)     uchyla się ust. 2,
b)    
ust. 3 otrzymuje brzmienie:
„3. Środki, o których mowa w ust. 1, są
przekazywane agencji płatniczej na wniosek ministra właściwego do spraw rozwoju
wsi albo ministra właściwego do spraw rynków rolnych, sporządzony na podstawie
zapotrzebowania składanego przez agencję płatniczą.”,
c)    
ust. 5 otrzymuje brzmienie:
„5. Środki odzyskane od beneficjentów pomocy
w ramach wspólnej polityki rolnej są przekazywane przez agencje płatnicze na
rachunek do obsługi wspólnej polityki rolnej lub pomniejszają zapotrzebowanie,
o którym mowa w ust. 3.”;
2)     w
art. 11:
a)    
ust. 4 otrzymuje brzmienie:
„4. Środki w formie dotacji celowej, o której
mowa w ust. 3, są przekazywane jednostce samorządu terytorialnego, o której
mowa w ust. 1 i 2, na podstawie przekazanych właściwemu dysponentowi
harmonogramów płatności wynikających z zawartych umów o przyznaniu pomocy lub
zatwierdzonych przez właściwy podmiot wniosków o przyznanie pomocy.”,
b)    
ust. 7 i 8 otrzymują brzmienie:
„7.
Jeżeli jednostka samorządu terytorialnego, o której mowa w ust. 1 i 2, nie
otrzyma refundacji, o której mowa w ust. 5, zwraca środki, o których mowa
w ust. 3:
1)     pkt 1, w wysokości
niezrefundowanej ze środków EFRROW, oraz 
2)    
pkt 2, przeznaczone na:
a)     finansowanie
operacji z zakresu pomocy technicznej, w wysokości niezrefundowanej ze środków
EFRROW, oraz
b)    
współfinansowanie wydatków realizowanych z udziałem środków EFRROW, w wysokości
odpowiadającej proporcjonalnie – w stosunku do wysokości środków, o których
mowa w lit. a i pkt 1 – udziałowi tego współfinansowania w finansowaniu
operacji
– w terminie 60 dni od dnia otrzymania
informacji o odmowie wypłaty środków z tytułu tej refundacji. Przepis ust.
6 stosuje się odpowiednio. W przypadku gdy zwrot środków następuje z przyczyn
leżących po stronie jednostki samorządu terytorialnego, środki są zwracane wraz
z odsetkami liczonymi od dnia przekazania tych środków.
8. Środki w formie dotacji celowej, o których
mowa w ust. 3, mogą zostać przekazane przed zawarciem umowy o przyznaniu pomocy
na podstawie porozumienia zawartego z właściwym wojewodą, na wniosek jednostki
samorządu terytorialnego, o której mowa w ust. 1 i 2.”;
3)     w
art. 12 dodaje się ust. 3 w brzmieniu:
„3. W przypadku niedokonania w terminie
zwrotu, o którym mowa w ust. 1, właściwy dysponent, o którym mowa w art. 11
ust. 3, wydaje decyzję określającą kwotę przypadającą do zwrotu i termin, od
którego nalicza się odsetki.”;
4)     w
art. 17:
a)    
ust. 5 otrzymuje brzmienie:
„5. Jeżeli wniosek, o którym mowa w ust. 1,
nie został złożony w terminie lub nie zawiera informacji, o których mowa w ust.
4 pkt 1, i nie można ustalić tych informacji na podstawie posiadanych danych, agencja
płatnicza, realizująca płatności z EFRROW, pozostawia wniosek bez rozpatrzenia,
informując beneficjenta o przyczynach pozostawienia wniosku bez rozpatrzenia
oraz pouczając go o prawie do wniesienia skargi do sądu administracyjnego.”,
b)    
po ust. 5 dodaje się ust. 5a i 5b w brzmieniu:
„5a.
W razie uchybienia terminu złożenia wniosku, o którym mowa w ust. 1, agencja
płatnicza, realizująca płatności z EFRROW, na prośbę beneficjenta przywraca
termin złożenia tego wniosku, jeżeli beneficjent:
1)     wniósł prośbę o
przywrócenie terminu, w terminie 21 dni od dnia ustania przyczyny uchybienia;
2)     jednocześnie z
wniesieniem prośby o przywrócenie terminu złożył ten wniosek;
3)     uprawdopodobnił,
że uchybienie nastąpiło bez jego winy.
5b. Przywrócenie terminu do wniesienia
prośby, o której mowa w ust. 5a, jest niedopuszczalne.”;
5)     w
art. 18 w ust. 2 pkt 3 otrzymuje brzmienie:
„3)    na podstawie umowy
o przyznaniu pomocy, która oprócz elementów określonych w art. 36 ust. 1 ustawy
PROW 2014–2020 zawiera określenie warunków wypłaty i zasad rozliczania
tych środków;”;
6)    
użyte w art. 20 ust. 2 i ust. 4 pkt 2 oraz art. 21 ust. 4, w różnym przypadku,
wyrazy „umowa o przyznanie pomocy” zastępuje się użytymi w odpowiednim
przypadku wyrazami „umowa o przyznaniu pomocy”;
7)     w
art. 20:
a)    
ust. 3 otrzymuje brzmienie:
„3.
Wniosek, o którym mowa w ust. 2 pkt 2, składa się na formularzu umieszczonym na
stronie internetowej:
1)     agencji płatniczej
realizującej płatności z EFRROW – w przypadku działań i poddziałań wymienionych
w ust. 1 pkt 1, 2 i 4,
2)     Agencji Rynku
Rolnego – w przypadku działania wymienionego w ust. 1 pkt 3,
3)    
samorządu województwa – w przypadku działania wymienionego w ust. 1 pkt 5
– w miejscu, w którym została zawarta
umowa o przyznaniu pomocy, w terminie 30 dni od dnia zawarcia tej umowy.”,
b)    
po ust. 4 dodaje się ust. 4a–4c w brzmieniu:
„4a.
Jeżeli wniosek, o którym mowa w ust. 2 pkt 2, nie został złożony
w terminie lub nie zawiera informacji, o których mowa w ust. 4 pkt 1, i
nie można ustalić tych informacji na podstawie posiadanych danych:
1)     agencja płatnicza
realizująca płatności z EFRROW – w przypadku działań i poddziałań
wymienionych w ust. 1 pkt 1, 2 i 4,
2)     Agencja Rynku
Rolnego – w przypadku działania wymienionego w ust. 1 pkt 3,
3)    
samorząd województwa – w przypadku działania wymienionego w ust. 1 pkt 5
– pozostawia wniosek bez rozpatrzenia,
informując beneficjenta o przyczynach pozostawienia wniosku bez rozpatrzenia
oraz pouczając go o prawie do wniesienia skargi do sądu administracyjnego.
4b. W
razie uchybienia terminu złożenia wniosku, o którym mowa w ust. 2 pkt 2:
1)     agencja płatnicza
realizująca płatności z EFRROW – w przypadku działań i poddziałań wymienionych
w ust. 1 pkt 1, 2 i 4,
2)     Agencja Rynku
Rolnego – w przypadku działania wymienionego w ust. 1 pkt 3,
3)    
samorząd województwa – w przypadku działania wymienionego w ust. 1 pkt 5
– na prośbę beneficjenta przywraca termin
złożenia tego wniosku, jeżeli beneficjent wniósł prośbę o przywrócenie terminu,
w terminie 21 dni od dnia ustania przyczyny uchybienia, jednocześnie z
wniesieniem prośby o przywrócenie terminu złożył ten wniosek oraz
uprawdopodobnił, że uchybienie nastąpiło bez jego winy.
4c. Przywrócenie terminu do wniesienia
prośby, o której mowa w ust. 4b, jest niedopuszczalne.”,
c)    
ust. 5 otrzymuje brzmienie:
„5.
Jeżeli wniosek, o którym mowa w ust. 2 pkt 2, nie spełnia innych wymogów
formalnych niż określone w ust. 4a:
1)     agencja płatnicza
realizująca płatności z EFRROW – w przypadku działań i poddziałań wymienionych
w ust. 1 pkt 1, 2 i 4,
2)     Agencja Rynku
Rolnego – w przypadku działania wymienionego w ust. 1 pkt 3,
3)    
samorząd województwa – w przypadku działania wymienionego w ust. 1 pkt 5
– wzywa beneficjenta do usunięcia
braków, w terminie 7 dni od dnia doręczenia wezwania, pouczając go o tym, że
nieusunięcie tych braków we wskazanym terminie spowoduje pozostawienie wniosku
bez rozpatrzenia oraz o prawie do wniesienia skargi do sądu
administracyjnego.”,
d)    
ust. 7 otrzymuje brzmienie:
„7. W
terminie 30 dni od dnia złożenia wniosku, o którym mowa w ust. 2 pkt 2:
1)     agencja płatnicza
realizująca płatności z EFRROW – w przypadku działań i poddziałań wymienionych
w ust. 1 pkt 1, 2 i 4,
2)     Agencja Rynku
Rolnego – w przypadku działania wymienionego w ust. 1 pkt 3,
3)    
samorząd województwa – w przypadku działania wymienionego w ust. 1 pkt 5
– informuje beneficjenta, w formie
pisemnej, o terminie zawarcia umowy zmieniającej umowę o przyznaniu pomocy albo
o przyczynach odmowy udzielenia zaliczki.”.
Art. 2. Środki
na finansowanie płatności w ramach wspólnej polityki rolnej w części
podlegającej refundacji ze środków Europejskiego Funduszu Rolniczego Gwarancji,
o których przekazanie ubiegała się agencja płatnicza przed dniem wejścia w
życie art. 1 pkt 1, są przekazywane na zasadach określonych w przepisach
dotychczasowych.
Art. 3. Ustawa
wchodzi w życie po upływie 14 dni od dnia ogłoszenia, z wyjątkiem art. 1
pkt 1, który wchodzi w życie po upływie 60 dni od dnia ogłoszenia.
                                                                                                                 

 
                                                                                                    
MARSZAŁEK SEJMU
 
 
                                                                      

                                                                                                      
/ – / Marek Kuchciński
 
 
