


Tekst ustawy przyjęty przez Senat bez poprawek
 
 
 
USTAWA
z
dnia 11 października 2013 r.
 
o
zmianie ustawy o świadczeniach opieki zdrowotnej finansowanych ze środków
publicznych oraz niektórych innych ustaw[1])
 
 
Art.
1.
W
ustawie z dnia 27 sierpnia 2004 r. o świadczeniach opieki zdrowotnej finansowanych
ze środków publicznych (Dz. U. z 2008 r. Nr 164, poz. 1027, z późn. zm.[2]))
wprowadza się następujące zmiany:
1)   w
art. 5:
a)   po
pkt 2 dodaje się pkt 2a w brzmieniu:
„2a)
ciągłość udzielanych świadczeń opieki zdrowotnej – organizację udzielania
świadczeń opieki zdrowotnej zapewniającą kontynuację procesu diagnostycznego
lub terapeutycznego, w szczególności ograniczającą ryzyko przerwania procesu
leczenia świadczeniobiorców w ramach danego zakresu świadczeń opieki zdrowotnej
realizowanego na podstawie umowy o udzielanie świadczeń opieki zdrowotnej,
w dniu złożenia oferty w postępowaniu w sprawie zawarcia umów;”,
b)   po
pkt 7 dodaje się pkt 7a w brzmieniu:
„7a)
kompleksowość udzielanych świadczeń opieki zdrowotnej – możliwość realizacji
świadczeń opieki zdrowotnej w danym zakresie obejmującą wszystkie etapy i
elementy procesu ich realizacji, w szczególności strukturę świadczeń opieki
zdrowotnej w danym zakresie;”,
c)   po
pkt 28 dodaje się pkt 28a w brzmieniu:
„28a)
poradnia przyszpitalna – ambulatorium podmiotu leczniczego prowadzącego
szpital, zlokalizowane w budynku albo zespole budynków oznaczonych tym samym
adresem co szpital, albo innymi adresami, ale położonych obok szpitala i
tworzących funkcjonalną całość, w którym udzielane są te same lub zbliżone
rodzajowo świadczenia co w szpitalu;”;
2)
w art. 50:
a)
w ust. 1 pkt 1 otrzymuje brzmienie:
„1)
kartę ubezpieczenia zdrowotnego – w przypadku ubezpieczonego oraz osób, do
których stosuje się art. 67 ust. 4–7;”,
b)
po ust. 7 dodaje się ust. 7a w brzmieniu:
„7a.
W sytuacji udzielania świadczeniobiorcy stacjonarnych albo całodobowych
świadczeń opieki zdrowotnej, oświadczenie, o którym mowa w ust. 6, obejmuje
okres od dnia rozpoczęcia udzielania świadczenia do dnia zakończenia udzielania
świadczenia, nie dłuższy jednak niż do końca miesiąca następującego po miesiącu
rozpoczęcia udzielania świadczenia. W przypadku, gdy świadczenie opieki
zdrowotnej trwa dłużej - świadczeniobiorca składa  kolejne oświadczenie, które
obejmuje okres  nie dłuższy niż jeden miesiąc.”,
c)
w ust. 16 po pkt 1 dodaje się pkt 1a w brzmieniu:
„1a)
potwierdzenia prawa do świadczeń w sposób określony w ust. 3 osób,
o których mowa w art. 52 ust. 1, albo”;
3)
w art. 54 ust. 6 otrzymuje brzmienie:
„6. W przypadku
wydania decyzji, o której mowa w ust. 1, wójt (burmistrz, prezydent) gminy
właściwej ze względu na miejsce zamieszkania świadczeniobiorcy jest obowiązany
dostarczyć w terminie 7 dni od dnia jej wydania, kopię tej decyzji właściwemu
oddziałowi wojewódzkiemu Funduszu.”;
4)   w
art. 57 dodaje się ust. 3 w brzmieniu:
„3.
Ambulatoryjne świadczenia specjalistyczne, o których mowa w ust. 1, mogą być
udzielane również w poradni przyszpitalnej.”;
5)   art.
135 otrzymuje brzmienie:
„Art. 135. 1. Oferty
złożone w postępowaniu o udzielanie świadczeń opieki zdrowotnej oraz umowy o
udzielanie świadczeń opieki zdrowotnej są jawne.
2.
Fundusz realizuje zasadę jawności:
1)   umów
– przez zamieszczenie na swojej stronie internetowej informacji o każdej
zawartej umowie, z uwzględnieniem maksymalnej kwoty zobowiązania Funduszu wobec
świadczeniodawcy wynikającej z zawartej umowy, rodzaju, liczby i ceny zakupionych
świadczeń albo rodzaju zakupionych świadczeń, liczby jednostek rozliczeniowych
(miara przyjęta do określenia wartości świadczenia opieki zdrowotnej w
określonym zakresie lub rodzaju, w szczególności: punkt, porada, osobodzień)
wyrażających wartość świadczenia oraz cenę jednostki rozliczeniowej, a także
maksymalnej kwoty zobowiązania Funduszu wobec świadczeniodawcy wynikającej ze
wszystkich zawartych umów;
2)   ofert,
z wyłączeniem informacji stanowiących tajemnicę przedsiębiorcy, które
zastrzeżone zostały przez świadczeniodawcę – w szczególności przez umożliwienie
wglądu do tych ofert.
3.
Informacje, o których mowa w ust. 2 pkt 1, zamieszcza się w terminie 14 dni od
dnia zawarcia umowy o udzielanie świadczeń opieki zdrowotnej.”;
6)   w
art. 142 w ust. 5 pkt 1 otrzymuje brzmienie:
„1) wybrać
ofertę lub większą liczbę ofert, które zapewniają ciągłość udzielanych
świadczeń opieki zdrowotnej, kompleksowość udzielanych świadczeń opieki
zdrowotnej i ich dostępność oraz przedstawiają najkorzystniejszy bilans ceny
w odniesieniu do przedmiotu zamówienia;”;
7)   w
art. 154:
a)   ust.
4–6 otrzymują brzmienie:
„4.
Od decyzji dyrektora oddziału wojewódzkiego Funduszu świadczeniodawcy
przysługuje wniosek o ponowne rozpatrzenie sprawy.
5.
Wniosek o ponowne rozpatrzenie sprawy, o którym mowa w ust. 4, składa się do
dyrektora oddziału wojewódzkiego Funduszu w terminie 7 dni od dnia doręczenia
decyzji, o której mowa w ust. 3.
6.
Dyrektor oddziału wojewódzkiego Funduszu rozpatruje wniosek o ponowne
rozpatrzenie sprawy, o którym mowa w ust. 4, w terminie 14 dni od dnia jego
otrzymania i wydaje decyzję administracyjną w sprawie. Decyzja dyrektora
oddziału wojewódzkiego Funduszu wydana na skutek ponownego rozpatrzenia sprawy
podlega natychmiastowemu wykonaniu.”,
b)   po
ust. 6 dodaje się ust. 6a w brzmieniu:
„6a.
Stronami postępowania, o którym mowa w ust. 1–6, są świadczeniodawca, który
złożył odwołanie, o którym mowa w ust. 1, lub wniosek o ponowne
rozpatrzenie sprawy, o którym mowa w ust. 4, oraz świadczeniodawcy, którzy
zostali wybrani do udzielania świadczeń opieki zdrowotnej w danym postępowaniu
w sprawie zawarcia umowy o udzielanie świadczeń opieki zdrowotnej.”,
c)   ust.
7 otrzymuje brzmienie:
„7. W
przypadku uwzględnienia odwołania dotyczącego rozstrzygnięcia postępowania w
sprawie zawarcia umowy o udzielanie świadczeń opieki zdrowotnej, przeprowadza
się postępowanie w trybie rokowań ze świadczeniodawcą, który złożył wskazane
odwołanie, chyba że z opisu przedmiotu zamówienia wynika, że umowę o udzielanie
świadczeń opieki zdrowotnej zawiera się z jednym świadczeniodawcą na danym
obszarze. W takim przypadku dyrektor oddziału wojewódzkiego Funduszu ponownie
przeprowadza postępowanie w sprawie zawarcia umowy.”;
8)   w
art. 156 po ust. 1 dodaje się ust. 1a–1e w brzmieniu:
„1a.
W przypadku gdy zachodzi ryzyko braku zabezpieczenia udzielania świadczeń
opieki zdrowotnej, okres obowiązywania umowy o udzielanie świadczeń opieki
zdrowotnej może zostać przedłużony, jednak nie dłużej niż o 6 miesięcy.
1b.
W przypadku braku możliwości zabezpieczenia udzielania świadczeń opieki
zdrowotnej w sytuacji, w której świadczenia w danym zakresie udzielanych
świadczeń opieki zdrowotnej były udzielane przez jednego świadczeniodawcę na
określonym obszarze, dyrektor oddziału wojewódzkiego Funduszu może dokonać
zmiany umowy o udzielanie świadczeń opieki zdrowotnej zawartej ze
świadczeniodawcą w tym zakresie na obszarze sąsiadującym z tym obszarem, na
okres nie dłuższy niż określony w ust. 1a.
1c.
Dokonując zmiany umowy o udzielanie świadczeń opieki zdrowotnej, o której mowa
w ust. 1b, dyrektor oddziału wojewódzkiego Funduszu bierze pod uwagę
konieczność zapewnienia równego dostępu do świadczeń opieki zdrowotnej,
potrzeby zdrowotne świadczeniobiorców oraz uwarunkowania komunikacyjne.
1d.
Zmiana umowy o udzielanie świadczeń opieki zdrowotnej, o której mowa
w ust. 1a i 1b, wymaga uzyskania zgody Prezesa Funduszu.
1e.
Dyrektor oddziału wojewódzkiego Funduszu jest obowiązany niezwłocznie
przeprowadzić postępowanie w sprawie zawarcia umowy o udzielanie świadczeń
opieki zdrowotnej w zakresie świadczeń objętych umową, której okres
obowiązywania został przedłużony na podstawie ust. 1a i 1b, w przypadku gdy
takie postępowanie nie zostało wszczęte albo zakończone.”.
 
Art.
2. 
W
ustawie z dnia 12 maja 2011 r. o refundacji leków, środków spożywczych specjalnego
przeznaczenia żywieniowego oraz wyrobów medycznych (Dz. U. Nr 122, poz. 696, z
2012 r. poz. 95 i 742 oraz z 2013 r. poz. 766) w art. 70:
1)
ust. 1 otrzymuje brzmienie:
„1. Świadczenia
chemioterapii niestandardowej określone w przepisach wydanych na podstawie art.
31d ustawy, o której mowa w art. 63 w brzmieniu obowiązującym przed dniem
wejścia w życie niniejszej ustawy, realizowane przed tym dniem, są realizowane
na dotychczasowych zasadach nie dłużej jednak niż do dnia 31 grudnia 2014 r.”;
2)
w ust. 2 zdanie 1 otrzymuje brzmienie:
„W
okresie 3 lat od dnia wejścia w życie niniejszej ustawy mogą być kierowane do
dyrektora oddziału wojewódzkiego Narodowego Funduszu Zdrowia wnioski
świadczeniodawcy dotyczące rozpoczęcia realizacji świadczeń chemioterapii
niestandardowej określonych w przepisach wydanych na podstawie art. 31d ustawy,
o której mowa w art. 63 w brzmieniu obowiązującym przed dniem wejścia w życie
niniejszej ustawy.”.
 
Art.
3. 
W
ustawie z dnia 14 czerwca 2012 r. o zmianie ustawy o działalności leczniczej
oraz niektórych innych ustaw (Dz. U. poz. 742) w art. 11 ust. 1–3 otrzymują
brzmienie:
„1. Przepisy art.
17 ust. 1 pkt 4 lit. b, art. 25 ust. 1 pkt 2 i ust. 2 oraz art. 108 ust. 1 pkt
3 w zakresie dotyczącym art. 17 ust. 1 pkt 4 lit. b ustawy, o której mowa w
art. 1, oraz art. 25 ust. 1a–1f ustawy, o której mowa w art. 1, w brzmieniu nadanym
niniejszą ustawą, stosuje się od dnia 1 stycznia 2016 r.
2. W
okresie do dnia 31 grudnia 2015 r. podmiot leczniczy prowadzący szpital może
zawrzeć umowę ubezpieczenia z tytułu zdarzeń medycznych określonych w
przepisach o prawach pacjenta i Rzeczniku Praw Pacjenta. W takim przypadku
przepis art. 25 ust. 3 ustawy, o której mowa w art. 1, stosuje się.
3. W
przypadku określonym w ust. 1 obowiązek określony w art. 25 ust. 2 ustawy, o
której mowa w art. 1, powstaje z dniem 1 stycznia 2016 r.”.
 
Art. 4.

1.
Na wniosek dyrektora właściwego oddziału wojewódzkiego Narodowego Funduszu
Zdrowia, za zgodą świadczeniodawcy, obowiązywanie umów o udzielanie świadczeń
opieki zdrowotnej w poszczególnych zakresach udzielanych świadczeń opieki
zdrowotnej, realizowanych w dniu wejścia w życie niniejszej ustawy, może zostać
przedłużone na okres nie dłuższy niż do dnia 31 grudnia 2014 r.
2.
Wniosek, o którym mowa w ust. 1, dyrektor właściwego oddziału wojewódzkiego
Narodowego Funduszu Zdrowia kieruje do wszystkich świadczeniodawców realizujących
umowy o udzielanie świadczeń opieki zdrowotnej w poszczególnych zakresach
udzielanych świadczeń opieki zdrowotnej.
3.
W przypadku umów na wykonywanie medycznych czynności ratunkowych przez zespoły
ratownictwa medycznego, o których mowa w przepisach ustawy z dnia 8 września
2006 r. o Państwowym Ratownictwie Medycznym (Dz. U. z 2013 r. poz. 757),
przedłużenie umowy wymaga uzyskania zgody wojewody.
 
Art. 5.
Do
postępowań, o których mowa w art. 154 ustawy, o której mowa w art. 1,
wszczętych i niezakończonych przed dniem wejścia w życie niniejszej ustawy, stosuje
się przepisy dotychczasowe.
 
Art.
6. 
Ustawa
wchodzi w życie po upływie 14 dni od dnia ogłoszenia, z wyjątkiem art. 1
pkt 1 i 4, które wchodzą w życie z dniem 1 stycznia 2014 r.
 
 
 
                                                                                                                                    MARSZAŁEK
SEJMU
 
 
                                                                                                                                                       
                                                                                                                                        /
– / Ewa Kopacz
 




[1])    Niniejszą ustawą
zmienia się ustawy: ustawę z dnia 12 maja 2011 r. o refundacji leków, środków
spożywczych specjalnego przeznaczenia żywieniowego oraz wyrobów medycznych oraz
ustawę z dnia 14 czerwca 2012 r. o zmianie ustawy o działalności leczniczej
oraz niektórych innych ustaw.


[2])    Zmiany tekstu
jednolitego wymienionej ustawy zostały ogłoszone w Dz. U. z 2008 r. Nr 216,
poz. 1367, Nr 225, poz. 1486, Nr 227, poz. 1505, Nr 234, poz. 1570 i Nr
237, poz. 1654, z 2009 r. Nr 6, poz. 33, Nr 22, poz. 120, Nr 26, poz. 157, Nr
38, poz. 299, Nr 92, poz. 753, Nr 97, poz. 800, Nr 98, poz. 817, Nr 111,
poz. 918, Nr 118, poz. 989, Nr 157, poz. 1241, Nr 161, poz. 1278 i Nr 178,
poz. 1374, z 2010 r. Nr 50, poz. 301, Nr 107, poz. 679, Nr 125, poz. 842,
Nr 127, poz. 857, Nr 165, poz. 1116, Nr 182, poz. 1228, Nr 205, poz. 1363,
Nr 225, poz. 1465, Nr 238, poz. 1578 i Nr 257, poz. 1723 i 1725, z 2011 r. Nr
45, poz. 235, Nr 73, poz. 390, Nr 81, poz. 440, Nr 106, poz. 622, Nr 112,
poz. 654, Nr 113, poz. 657, Nr 122, poz. 696, Nr 138, poz. 808, Nr 149, poz.
887, Nr 171, poz. 1016, Nr 205, poz. 1203 i Nr 232, poz. 1378, z 2012 r.
poz. 123, 1016, 1342 i 1548 oraz z 2013 r. poz. 154, 879 i 983.
