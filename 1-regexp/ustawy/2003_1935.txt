


Tekst
ustawy ustalony ostatecznie po rozpatrzeniu poprawek Senatu
 
 
Ustawa
z dnia 24 listopada 2017 r.
o
zmianie ustawy o ochronie zdrowia psychicznego oraz niektórych innych ustaw1)
Art. 1. W
ustawie z dnia 19 sierpnia 1994 r. o ochronie zdrowia psychicznego (Dz. U.
z 2017 r. poz. 882) wprowadza się następujące zmiany:
1)     w art. 2:
a)     w ust. 4 w pkt 2 po wyrazie
„zadań” dodaje się wyrazy „ministra właściwego do spraw zdrowia,”,
b)    w ust. 5 pkt 2 otrzymuje brzmienie:
„2)   zapewnieniu osobom z
zaburzeniami psychicznymi wielostronnej, zintegrowanej i dostępnej opieki
zdrowotnej, w tym w ramach centrów zdrowia psychicznego, oraz innych form
pomocy niezbędnych do życia w środowisku społecznym, rodzinnym i
zawodowym.”,
c)     po ust. 5 dodaje się ust. 5a w
brzmieniu:
„5a. Koordynatorem realizacji Narodowego
Programu Ochrony Zdrowia Psychicznego jest minister właściwy do spraw
zdrowia.”,
d)    ust. 7 i 8 otrzymują brzmienie:
„7. Minister właściwy do spraw zdrowia
sporządza, co 2 lata, informację o zrealizowanych lub podjętych zadaniach
z zakresu ochrony zdrowia psychicznego zawierającą ocenę realizacji Narodowego
Programu Ochrony Zdrowia Psychicznego za 2 ostatnie lata. Minister właściwy do
spraw zdrowia przekazuje informację Radzie Ministrów do dnia 30 listopada roku
następującego po ostatnim roku objętym informacją.
8. Rada Ministrów przekazuje Sejmowi
Rzeczypospolitej Polskiej  informację, o której mowa w ust. 7,
w terminie 3 miesięcy od dnia jej przyjęcia.”;
2)     w art. 3:
a)     w pkt 6 lit. c otrzymuje
brzmienie:
„c)   unieruchomienie –
obezwładnienie osoby z użyciem pasów, uchwytów, prześcieradeł lub kaftana
bezpieczeństwa,”,
b)    w pkt 6 w lit. d kropkę zastępuje
się średnikiem i dodaje się pkt 7 w brzmieniu:
„7)   lekarzu psychiatrze – należy
przez to rozumieć lekarza specjalistę w dziedzinie psychiatrii
lub   lekarza specjalistę w dziedzinie psychiatrii dzieci i
młodzieży.”;
3)     w art. 4a w ust. 1 wyrazy
„organ koordynacyjno-doradczy” zastępuje się wyrazami „organ
opiniodawczo-doradczy”;
4)     w art. 6 dodaje się ust. 4–6 w
brzmieniu:
„4. Marszałek województwa upoważnia
lekarzy psychiatrów do wykonywania zadań, o których mowa w art. 18 ust. 3 i
ust. 10 pkt 2 oraz w art. 46 ust. 2c.
5. Marszałek województwa podaje
informację o upoważnionych lekarzach, o których mowa w ust. 4, do
publicznej wiadomości przez zamieszczenie jej na stronie podmiotowej Biuletynu
Informacji Publicznej urzędu obsługującego marszałka oraz na bieżąco aktualizuje
dane zawarte w informacji.
6. Informacja, o której mowa w ust. 5,
zawiera następujące dane upoważnionego lekarza:
1)     imię lub
imiona i nazwisko;
2)     numer prawa
wykonywania zawodu;
3)     adres poczty
elektronicznej i numer telefonu.”;
5)     art. 10 otrzymuje brzmienie:
„Art. 10. 1. Za świadczenia zdrowotne w
zakresie psychiatrycznej opieki zdrowotnej udzielane osobie z zaburzeniami
psychicznymi przez świadczeniodawcę, który zawarł umowę o udzielanie świadczeń
opieki zdrowotnej, o której mowa w art. 132 ust. 1 ustawy z dnia 27
sierpnia 2004 r. o świadczeniach opieki zdrowotnej finansowanych ze środków
publicznych (Dz. U. z 2017 r. poz. 1938 i 2110), zwanej dalej „ustawą o
świadczeniach”, nie pobiera się od tej osoby opłat.
2. Osobom z zaburzeniami psychicznymi
przebywającym w szpitalu psychiatrycznym przysługują bez pobierania od nich
opłat, produkty lecznicze, wyroby, o których mowa w ustawie z dnia 20 maja 2010
r. o wyrobach medycznych (Dz. U. z 2017 r. poz. 211), środki pomocnicze
oraz środki spożywcze specjalnego przeznaczenia żywieniowego, o których mowa w
ustawie z dnia 25 sierpnia 2006 r. o bezpieczeństwie żywności i żywienia
(Dz. U. z 2017 r. poz. 149 i 60).
3. Osobom z zaburzeniami psychicznymi
przysługują także produkty lecznicze, wyroby medyczne oraz środki spożywcze
specjalnego przeznaczenia żywieniowego określone w wykazach, o których mowa w
art. 37 ustawy z dnia 12 maja 2011 r. o refundacji leków, środków
spożywczych specjalnego przeznaczenia żywieniowego oraz wyrobów medycznych (Dz.
U. z 2017 r. poz. 1844), w zakresie kategorii, o której mowa w art. 6 ust. 1
pkt 1 lit. b tej ustawy, zakwalifikowane do odpłatności zgodnie z art. 6 ust. 2
tej ustawy.”;
6)     w art. 18:
a)     w ust. 1 pkt 3 otrzymuje
brzmienie:
„3)   poważnie zakłócają lub
uniemożliwiają funkcjonowanie zakładu leczniczego udzielającego świadczenia
zdrowotnego w zakresie psychiatrycznej opieki zdrowotnej, innego zakładu
leczniczego lub jednostki organizacyjnej pomocy społecznej.”,
b)    w ust. 2 w zdaniu drugim po wyrazach
„W szpitalach psychiatrycznych,” dodaje się wyrazy „innych zakładach
leczniczych,”,
c)     po ust. 2 dodaje się ust. 2a w
brzmieniu:
„2a. W przypadku, w którym osoba z
zaburzeniami psychicznymi, z uwagi na jej stan, jest niezdolna do zrozumienia
przekazywanych jej informacji, w dokumentacji medycznej odnotowuje się
przyczynę odstąpienia od uprzedzenia tej osoby o możliwości zastosowania
przymusu bezpośredniego.”,
d)    w ust. 4 po wyrazach „W szpitalu
psychiatrycznym” dodaje się wyrazy „oraz w innym zakładzie leczniczym”,
e)     ust. 6 otrzymuje brzmienie:
„6. Zastosowanie przymusu bezpośredniego
wobec osoby, o której mowa w ust. 1:
1)       
pkt 1 i 2 – polega na przytrzymaniu, przymusowym podaniu leków, unieruchomieniu
lub izolacji;
2)       
pkt 3 – polega na przytrzymaniu lub przymusowym podaniu leków;
3)       
pkt 1 i 2 – w sytuacji, o której mowa w ust. 5, polega na przytrzymaniu,
przymusowym podaniu leków lub unieruchomieniu.”,
f)     w ust. 9 po wyrazie „Policja”
dodaje się wyrazy „, jednostki Służby Więziennej”,
g)    uchyla się ust. 11;
7)     po art. 18 dodaje się art.
18a–18f w brzmieniu:
„Art. 18a. 1. Zastosowanie przymusu
bezpośredniego może nastąpić z użyciem więcej niż jednego środka spośród
wymienionych w art. 3 pkt 6.
2. Osobie z zaburzeniami psychicznymi,
wobec której jest stosowany przymus bezpośredni w formie unieruchomienia lub
izolacji, należy odebrać przedmioty, które mogą być niebezpieczne dla życia lub
zdrowia tej osoby albo innych osób, w szczególności: przedmioty ostre, okulary,
protezy zębowe, pas, szelki, sznurowadła i źródła ognia.
3. Stan fizyczny osoby z zaburzeniami
psychicznymi unieruchomionej lub izolowanej kontroluje pielęgniarka nie
rzadziej niż co 15 minut, również w czasie snu tej osoby.
4. Przymus bezpośredni może trwać tylko
do czasu ustania przyczyn jego zastosowania.
5. Zastosowanie przymusu bezpośredniego
w formie unieruchomienia lub izolacji lekarz zleca na czas nie dłuższy niż 4
godziny.
6. Jeżeli nie jest możliwe uzyskanie
natychmiastowej decyzji lekarza, o zastosowaniu przymusu bezpośredniego w
formie unieruchomienia lub izolacji decyduje i nadzoruje osobiście jego
wykonanie pielęgniarka, zawiadamiając o tym niezwłocznie lekarza. W przypadku
gdy ustanie przyczyna zastosowania przymusu bezpośredniego i nadal nie jest
możliwe uzyskanie decyzji lekarza, decyzję o zaprzestaniu stosowania
przymusu bezpośredniego podejmuje pielęgniarka.
7. Lekarz, po uzyskaniu zawiadomienia, o
którym mowa w ust. 6, przeprowadza badanie osoby z zaburzeniami psychicznymi
oraz zatwierdza zastosowanie przymusu bezpośredniego zleconego przez
pielęgniarkę albo nakazuje zaprzestanie jego stosowania.
8. Lekarz, po osobistym badaniu osoby z
zaburzeniami psychicznymi, może przedłużyć stosowanie przymusu bezpośredniego w
formie unieruchomienia lub izolacji na następne dwa okresy, z których każdy nie
może trwać dłużej niż 6 godzin.
9. Po dwukrotnym przedłużeniu przez
lekarza stosowania przymusu bezpośredniego w formie unieruchomienia lub
izolacji dalsze przedłużenie jego stosowania na kolejne okresy, z których każdy
nie może być dłuższy niż 6 godzin, jest dopuszczalne wyłącznie po każdorazowym
osobistym badaniu osoby z zaburzeniami psychicznymi przez lekarza psychiatrę.
10. Przedłużenie stosowania przymusu
bezpośredniego w formie unieruchomienia lub izolacji na każdy z kolejnych
okresów, o których mowa w ust. 8 i 9, wymaga uzyskania opinii innego lekarza
będącego lekarzem psychiatrą.
11. Po upływie 24 godzin stosowania
przymusu bezpośredniego w formie unieruchomienia lub izolacji lekarz powiadamia
o jego stosowaniu ordynatora (lekarza kierującego oddziałem albo jednostką lub
komórką organizacyjną, w której zastosowano przymus bezpośredni).
Art. 18b. 1. W jednostce organizacyjnej
pomocy społecznej, w przypadku braku możliwości uzyskania zlecenia lekarza,
pielęgniarka może przedłużyć stosowanie przymusu bezpośredniego w formie
unieruchomienia lub izolacji na okres nie dłuższy niż 4 godziny.
2. W jednostce organizacyjnej pomocy
społecznej czas stosowania wobec osoby z zaburzeniami psychicznymi
przymusu bezpośredniego w formie unieruchomienia lub izolacji nie może
przekroczyć 8 godzin. Dalsze przedłużenie stosowania przymusu bezpośredniego w
tych formach jest dopuszczalne jedynie w warunkach szpitalnych.
3. O przewiezieniu osoby z zaburzeniami
psychicznymi do szpitala psychiatrycznego kierownik jednostki organizacyjnej
pomocy społecznej powiadamia przedstawiciela ustawowego lub opiekuna
faktycznego tej osoby.
Art. 18c. 1. Zastosowanie każdego
rodzaju środka przymusu bezpośredniego podlega odnotowaniu w indywidualnej i
zbiorczej dokumentacji medycznej.
2. W jednostce organizacyjnej pomocy
społecznej informację o zastosowaniu przymusu bezpośredniego zamieszcza się w
prowadzonym przez kierownika tej jednostki rejestrze przypadków zastosowania
przymusu bezpośredniego zawierającym następujące dane:
1)     imię i
nazwisko osoby, wobec której zastosowano przymus bezpośredni;
2)     imię i
nazwisko zlecającego zastosowanie przymusu bezpośredniego oraz osób
wykonujących jego stosowanie;
3)     zastosowany
rodzaj środka przymusu bezpośredniego;
4)     opis przyczyn
zastosowania przymusu bezpośredniego;
5)     czas trwania
przymusu bezpośredniego (data i godzina rozpoczęcia i zakończenia jego
stosowania);
6)     przebieg
stosowania przymusu bezpośredniego, w tym informację o skutkach jego stosowania
dla zdrowia osoby, wobec której został zastosowany.
3. Przymus bezpośredni może być
wykonywany wyłącznie przez osoby poinstruowane w zakresie okoliczności, zasad i
sposobu jego stosowania.
4. Za przekazanie instrukcji, o której
mowa w ust. 3, bezpośrednio odpowiada:
1)     kierownik
podmiotu leczniczego – dla osób zatrudnionych w kierowanym przez niego
podmiocie leczniczym lub osób wykonujących w tym podmiocie działalność na
podstawie zawartej umowy lub porozumienia;
2)     kierownik
jednostki organizacyjnej pomocy społecznej – dla osób zatrudnionych
w kierowanej przez niego jednostce lub osób wykonujących w tej jednostce
działalność na podstawie zawartej umowy lub porozumienia;
3)     dysponent
zespołów ratownictwa medycznego – dla osób wchodzących w skład zespołów
ratownictwa medycznego.
Art. 18d. 1. Osobę, wobec której
zastosowano przymus bezpośredni w formie unieruchomienia, umieszcza się w
pomieszczeniu jednoosobowym; przepis nie dotyczy sytuacji, o których mowa w
art. 18 ust. 5.
2. W przypadku braku możliwości
umieszczenia osoby, o której mowa w ust. 1, w pomieszczeniu jednoosobowym,
osłania się ją od innych osób przebywających w tym samym pomieszczeniu,
zapewniając poszanowanie jej godności i intymności, w tym również przy
wykonywaniu zabiegów pielęgnacyjnych.
Art. 18e. 1. Przymus bezpośredni w
formie izolacji jest stosowany w pomieszczeniu urządzonym w sposób
zabezpieczający przed uszkodzeniem ciała osoby z zaburzeniami psychicznymi i
odpowiadającym wymogom, jakie powinny spełniać pokoje łóżkowe w szpitalu
psychiatrycznym lub w innym zakładzie leczniczym albo pokoje mieszkalne w
jednostce organizacyjnej pomocy społecznej.
2. Pomieszczenie przeznaczone do
izolacji wyposaża się w instalację monitoringu umożliwiającą stały nadzór nad
osobą z zaburzeniami psychicznymi w nim przebywającą oraz kontrolę wykonania
czynności związanych z tym rodzajem środka przymusu bezpośredniego.
3. Obraz z monitoringu pomieszczeń lub
ich części przeznaczonych do celów sanitarnohigienicznych jest przekazywany w
sposób uniemożliwiający ukazywanie intymnych części ciała ludzkiego oraz
intymnych czynności fizjologicznych.
4. Monitorowanie i utrwalanie zapisu
dźwięku nie może obejmować informacji objętych tajemnicą spowiedzi lub tajemnicą
prawnie chronioną.
5. Dane utrwalone za pomocą urządzeń
monitorujących mogą być przetwarzane wyłącznie przez osoby posiadające
upoważnienie, o którym mowa w art. 37 ustawy z dnia 29 sierpnia 1997 r. o
ochronie danych osobowych (Dz. U. z 2016 r. poz. 922), w szczególności
sędziów oraz Rzeczników Praw Pacjenta Szpitala Psychiatrycznego w celu
realizacji zadań określonych w ustawie. Zapis utrwalonego obrazu i dźwięku
podlega ochronie określonej w przepisach o ochronie danych osobowych.
6. Zapis z monitoringu przechowuje się
przez okres co najmniej 12 miesięcy od dnia jego zarejestrowania, nie dłużej
jednak niż przez 13 miesięcy od dnia jego zarejestrowania, o ile nie zostanie
on zabezpieczony jako dowód w sprawie w przypadku toczącego się postępowania.
Po upływie terminu przechowywania zapis usuwa się w sposób uniemożliwiający
jego odzyskanie. Z usunięcia zapisu sporządza się protokół, w którym należy
wskazać datę tej czynności oraz imię i nazwisko osoby, która dokonała
usunięcia. Dopuszcza się niszczenie zapisu na urządzeniu monitorującym przez
jego automatyczne nadpisanie w przypadku, gdy warunki techniczne tego
urządzenia umożliwiają przechowywanie zapisu przez okres, o którym mowa w
zdaniu pierwszym.
Art. 18f. Minister właściwy do spraw
zdrowia w porozumieniu z Ministrem Sprawiedliwości oraz ministrem właściwym do
spraw zabezpieczenia społecznego określi, w drodze rozporządzenia:
1)     sposób
dokumentowania zastosowania przymusu bezpośredniego oraz sposób dokonywania
oceny zasadności jego zastosowania,
2)     sposób
przeprowadzania oceny stanu fizycznego osoby z zaburzeniami psychicznymi
unieruchomionej lub izolowanej,
3)     rodzaje i
wzory dokumentów stosowanych przy wykonywaniu czynności, o których mowa w
pkt 1 i 2
– uwzględniając potrzebę
ochrony praw i godności osoby, wobec której jest stosowany przymus bezpośredni,
oraz skutecznej oceny zasadności stosowania tego przymusu.”;
8)     po art. 30a dodaje się art.
30b w brzmieniu:
„Art. 30b. 1. W szpitalu psychiatrycznym
jest prowadzony rejestr osób przyjętych do szpitala:
1)     bez zgody,
2)     bez zgody,
jeżeli zgoda na pobyt została następnie wyrażona,
3)     niezdolnych
do wyrażenia zgody lub stanowiska odnośnie przyjęcia do szpitala
psychiatrycznego
– zwany dalej „rejestrem”.
2. W przypadku oddziału psychiatrycznego
funkcjonującego w szpitalu psychiatrycznym dysponującym więcej niż jednym
oddziałem psychiatrycznym rejestr jest prowadzony wspólnie dla wszystkich tych
oddziałów.
3. Kierownik podmiotu leczniczego
wyznacza osoby upoważnione do dokonywania wpisów w rejestrze.
4. Rejestr jest prowadzony w systemie
teleinformatycznym według następującego układu danych:
1)     imię i
nazwisko osoby przyjętej do szpitala;
2)     numer PESEL
(jeżeli posiada) lub data urodzenia osoby przyjętej do szpitala;
3)     data
przyjęcia do szpitala;
4)     podstawa
prawna przyjęcia do szpitala;
5)     numer
pacjenta w księdze głównej przyjęć prowadzonej na podstawie przepisów
o dokumentacji medycznej;
6)     imię i
nazwisko osoby upoważnionej do prowadzenia rejestru i data wpisu.
5. Rejestr jest prowadzony w sposób
zapewniający:
1)    
zabezpieczenie danych zawartych w rejestrze przed uszkodzeniem lub utratą;
2)     zachowanie
integralności i wiarygodności danych zawartych w rejestrze;
3)     stały dostęp
do danych zawartych w rejestrze wyłącznie dla osób uprawnionych oraz
zabezpieczenie ich przed dostępem osób nieuprawnionych.
6. Dane gromadzone w rejestrze są objęte
tajemnicą i mogą być udostępniane wyłącznie osobom uprawnionym i w zakresie
wynikającym z obowiązujących przepisów.
7. Szpital psychiatryczny zapewnia
warunki techniczne umożliwiające prowadzenie rejestru, kontroluje przekazywane
dane pod względem ich jakości i kompletności, sprawuje nadzór nad
gromadzeniem danych w rejestrze i bezpieczeństwem elektronicznej bazy
danych rejestrowych.
8. Rejestr stanowi dokumentację zbiorczą
szpitala psychiatrycznego w rozumieniu przepisów o dokumentacji medycznej.”;
9)     w art. 36:
a)     w ust. 1 po wyrazach „Osoba
przebywająca w szpitalu psychiatrycznym” dodaje się wyrazy „, w tym również
osoba ubezwłasnowolniona,”,
b)    ust. 2 otrzymuje brzmienie:
„2. Wypisania ze szpitala psychiatrycznego
osoby przebywającej w nim bez swojej zgody mogą żądać również: przedstawiciel ustawowy,
małżonek, rodzeństwo, krewni w linii prostej oraz osoba sprawująca faktyczną
nad nią opiekę. Żądanie takie może być zgłoszone w dowolnej formie i odnotowuje
się je w dokumentacji medycznej.”;
10)   w art. 38 dotychczasową treść oznacza się
jako ust. 1 i dodaje się ust. 2–5 w brzmieniu:
„2. Przyjęcie do domu pomocy społecznej
osoby, o której mowa w ust. 1, bez jej zgody a za zgodą jej przedstawiciela
ustawowego wymaga orzeczenia sądu opiekuńczego o przyjęciu do domu pomocy
społecznej.
3. Przyjęcie do domu pomocy społecznej
osoby małoletniej lub ubezwłasnowolnionej całkowicie następuje za pisemną zgodą
jej przedstawiciela ustawowego. Przedstawiciel ustawowy wyraża zgodę po
uzyskaniu zezwolenia sądu opiekuńczego właściwego ze względu na miejsce zamieszkania
osoby małoletniej lub ubezwłasnowolnionej całkowicie.
4. Jeżeli przyjęcie do domu pomocy
społecznej dotyczy osoby małoletniej powyżej 16 roku życia lub osoby
pełnoletniej całkowicie ubezwłasnowolnionej, zdolnej do wyrażenia zgody, jest
wymagane również uzyskanie zgody tej osoby na przyjęcie. W przypadku
sprzecznych oświadczeń w sprawie przyjęcia do domu pomocy społecznej tej osoby
i jej przedstawiciela ustawowego, przyjęcie do domu pomocy społecznej wymaga
orzeczenia sądu opiekuńczego właściwego ze względu na miejsce zamieszkania tej
osoby.
5. Osoba, o której mowa w ust. 1,
podlega okresowym badaniom stanu zdrowia psychicznego w zakresie uzasadniającym
jej pobyt w domu pomocy społecznej. Badania przeprowadza się co najmniej raz na
6 miesięcy.”;
11)   art. 41 otrzymuje brzmienie:
„Art. 41. 1. Osoba przyjęta do domu
pomocy społecznej, w tym również osoba ubezwłasnowolniona, jej przedstawiciel
ustawowy, małżonek, krewni w linii prostej, rodzeństwo oraz osoba sprawująca
nad nią faktyczną opiekę, mogą występować do sądu opiekuńczego z wnioskiem o
zmianę orzeczenia o przyjęciu do domu pomocy społecznej.
2. Z wnioskiem o zmianę orzeczenia o
przyjęciu do domu pomocy społecznej może także wystąpić kierownik domu pomocy
społecznej, jeżeli uzna, że zmieniły się okoliczności uzasadniające orzeczenie
o przyjęciu osoby do domu pomocy społecznej.
3. W przypadku gdy osoba nie wyraża
zgody na dalsze przebywanie w domu pomocy społecznej i nie została do niego
przyjęta na podstawie orzeczenia sądu opiekuńczego o przyjęciu do domu pomocy
społecznej, osoba ta, jej przedstawiciel ustawowy, małżonek, krewni w linii
prostej, rodzeństwo, osoba sprawująca nad nią faktyczną opiekę lub kierownik
domu pomocy społecznej mogą wystąpić do sądu opiekuńczego z wnioskiem o
zniesienie obowiązku przebywania w domu pomocy społecznej.”;
12)   w art. 42 dodaje się zdanie drugie w
brzmieniu:
„Do wysłuchania osoby
ubezwłasnowolnionej, która na wniosek jej opiekuna prawnego ma być przyjęta do
szpitala psychiatrycznego albo domu pomocy społecznej, stosuje się odpowiednio
art. 547 Kodeksu postępowania cywilnego.”;
13)   w art. 43:
a)     ust. 2 otrzymuje brzmienie:
„2. Kontrolę sprawuje sędzia wykazujący się
szczególną znajomością problematyki ochrony zdrowia psychicznego wyznaczony
przez prezesa sądu okręgowego, w którego okręgu znajduje się szpital
psychiatryczny lub dom pomocy społecznej.”,
b)    dodaje się ust. 3–15 w brzmieniu:
„3. Kontrola jest prowadzona przez:
1)     badanie
prawidłowości prowadzenia dokumentacji stanowiącej podstawę przyjęcia do
szpitala psychiatrycznego i domu pomocy społecznej oraz przebywania w tych
podmiotach osób z zaburzeniami psychicznymi;
2)     badanie
prawidłowości prowadzenia dokumentacji medycznej dotyczącej zastosowania
przymusu bezpośredniego lub rejestru przypadków zastosowania przymusu
bezpośredniego, z uwzględnieniem danych utrwalonych za pomocą urządzeń
monitorujących;
3)     badanie
prawidłowości prowadzenia dokumentacji medycznej dotyczącej świadczeń
zdrowotnych stwarzających podwyższone ryzyko dla osób z zaburzeniami
psychicznymi;
4)     badanie
współdziałania kontrolowanego podmiotu z rodzinami i opiekunami osób z
zaburzeniami psychicznymi;
5)     badanie
prawidłowości i terminowości załatwiania skarg i wniosków osób
z zaburzeniami psychicznymi przebywających w kontrolowanym podmiocie;
6)     kontakt
bezpośredni z osobami z zaburzeniami psychicznymi przebywającymi w
kontrolowanym podmiocie;
7)     wydawanie zaleceń
pokontrolnych oraz sprawdzanie prawidłowości i terminowości ich
realizacji;
8)     podejmowanie
innych czynności zmierzających do usunięcia uchybień i zapobiegania ich
powstawaniu.
4. Sędzia wykonuje kontrole:
1)     stałe – co
najmniej raz w roku, obejmujące wszystkie czynności, o których mowa w ust. 3,
przeprowadzane w szpitalach psychiatrycznych i w domach pomocy społecznej lub
2)     doraźne –
obejmujące wszystkie albo niektóre z czynności, o których mowa w ust. 3,
przeprowadzane w szczególności w razie uzasadnionego podejrzenia występowania
uchybień w funkcjonowaniu szpitala psychiatrycznego i domu pomocy społecznej.
5. Sędzia zawiadamia kierownika szpitala
psychiatrycznego i domu pomocy społecznej o przystąpieniu do czynności
kontrolnych i zakresie kontroli.
6. Po zakończeniu kontroli sędzia zapoznaje
kierownika kontrolowanego podmiotu z jej wynikami, umożliwiając w terminie 3
dni roboczych ustosunkowanie się do dokonanych ustaleń oraz do propozycji
zaleceń pokontrolnych. W miarę potrzeby kierownik organizuje naradę
pokontrolną, w której powinni brać udział również inni pracownicy
kontrolowanego podmiotu.
7. O terminie i przedmiocie narady
pokontrolnej zawiadamia się organ sprawujący nadzór nad kontrolowanym
podmiotem.
8. Sędzia sporządza sprawozdanie z przebiegu
kontroli w terminie 14 dni od dnia jej zakończenia. Sprawozdanie przechowuje
się we właściwym sądzie okręgowym.
9. Sprawozdanie z przebiegu kontroli zawiera:
1)     wskazanie terminu
przeprowadzonej kontroli;
2)     wskazanie okresu
objętego kontrolą i szczegółowego przedmiotu kontroli;
3)     ocenę sposobu
wykonania zaleceń wydanych w następstwie poprzedniej kontroli;
4)     szczegółową ocenę
kontrolowanego podmiotu;
5)     ustalenie wyników
przeprowadzonej kontroli, w tym stwierdzonych uchybień;
6)     zalecenia
pokontrolne;
7)     ewentualne wnioski
związane z naruszeniem obowiązków zawodowych;
8)     podpis sędziego;
9)     datę sporządzenia.
10. Prezes sądu okręgowego przesyła odpis
sprawozdania z przebiegu kontroli w terminie 14 dni od dnia jego otrzymania
właściwemu sądowi opiekuńczemu, kierownikowi kontrolowanego podmiotu i organowi
sprawującemu nadzór nad tym podmiotem, w celu podjęcia stosownych czynności.
11. W razie stwierdzenia istotnych uchybień w
działalności kontrolowanego podmiotu prezes sądu okręgowego przesyła odpis
sprawozdania z przebiegu kontroli w terminie 30 dni od dnia zakończenia
kontroli Ministrowi Sprawiedliwości oraz ministrowi właściwemu do spraw zdrowia
– w przypadku kontroli w szpitalu psychiatrycznym albo właściwemu wojewodzie –
w przypadku kontroli w domu pomocy społecznej.
12. Kierownik kontrolowanego podmiotu lub
organ sprawujący nadzór nad tym podmiotem może, w terminie 14 dni od dnia
otrzymania sprawozdania z przebiegu kontroli, zgłosić prezesowi sądu
okręgowego zastrzeżenia lub wnioski dotyczące wyników kontroli oraz zaleceń
pokontrolnych.
13. Prezes sądu okręgowego w terminie 30 dni
od dnia otrzymania zastrzeżeń lub wniosków, o których mowa w ust. 12,
zawiadamia zgłaszającego o sposobie ich załatwienia.
14. Kierownik kontrolowanego podmiotu składa
prezesowi sądu okręgowego we wskazanym przez niego terminie informację
dotyczącą zakresu i sposobu wykonania zaleceń pokontrolnych.
15. O niewykonaniu lub niewłaściwym wykonaniu
zaleceń pokontrolnych prezes sądu okręgowego zawiadamia organ sprawujący nadzór
nad kontrolowanym podmiotem.”;
14)   w art. 45 ust. 1 otrzymuje brzmienie:
„1. W sprawach określonych w art. 25,
art. 29, art. 36 ust. 3, art. 38 ust. 2 i art. 39 sąd opiekuńczy orzeka
niezwłocznie po przeprowadzeniu rozprawy; rozprawa powinna się odbyć nie
później niż w terminie 14 dni od dnia wpływu wniosku lub otrzymania
zawiadomienia, o którym mowa w art. 23 ust. 4.”;
15)   w art. 46:
a)     ust. 3 otrzymuje brzmienie:
„3. Przepisy ust. 1, 2 i 5 stosuje się
odpowiednio do postępowania o przyjęcie do domu pomocy społecznej albo
wypisanie z domu pomocy społecznej. Do czasu przyjęcia osoby, o której mowa w
art. 38 ust. 2 i art. 39, do domu pomocy społecznej organ do spraw pomocy
społecznej powinien zapewnić jej niezbędną pomoc.”,
b)    po ust. 3 dodaje się ust. 3a w
brzmieniu:
„3a. Do przeniesienia osoby
ubezwłasnowolnionej do innego domu pomocy społecznej stosuje się przepisy
dotyczące przyjęcia do domu pomocy społecznej.”,
c)     dodaje się ust. 5 w brzmieniu:
„5. W sprawach dotyczących wypisania osoby
chorej psychicznie ze szpitala psychiatrycznego uczestnikiem postępowania z
mocy prawa jest również szpital psychiatryczny.”;
16)   art. 48 otrzymuje brzmienie:
„Art. 48. 1. Sąd ustanawia dla osoby,
której postępowanie dotyczy bezpośrednio, adwokata lub radcę prawnego z urzędu,
nawet bez jej wniosku, jeżeli osoba ta ze względu na stan zdrowia psychicznego
nie jest zdolna do złożenia wniosku, a sąd uzna udział adwokata lub radcy
prawnego w sprawie za potrzebny.
2. Sąd ustanawia adwokata lub radcę
prawnego z urzędu, jeżeli postępowanie dotyczy bezpośrednio osoby przyjmowanej
do szpitala psychiatrycznego albo do domu pomocy społecznej, albo przebywającej
w danym podmiocie, bez jej zgody.”;
17)   w art. 49 w pkt 2 uchyla się lit. c.
Art. 2. W
ustawie z dnia 26 października 1982 r. o wychowaniu w trzeźwości
i przeciwdziałaniu alkoholizmowi (Dz. U. z 2016 r. poz. 487) wprowadza się
następujące zmiany:
1)     w art. 14:
a)     w ust. 1 pkt 4 otrzymuje
brzmienie:
„4)   w środkach i obiektach
transportu publicznego, z wyjątkiem:
a)     wagonów
restauracyjnych i bufetów w pociągach komunikacji krajowej, w których dopuszcza
się sprzedaż, podawanie i spożywanie napojów alkoholowych o zawartości do 4,5%
alkoholu oraz piwa,
b)    pociągów
komunikacji międzynarodowej, w których dopuszcza się sprzedaż, podawanie i
spożywanie:
–     napojów
alkoholowych o zawartości do 4,5% alkoholu oraz piwa w wagonach
restauracyjnych i bufetach oraz w wagonach sypialnych i z miejscami do leżenia,
–     napojów
alkoholowych o zawartości powyżej 4,5% alkoholu przy stolikach w wagonach
restauracyjnych, w tym napojów o zawartości powyżej 18% alkoholu tylko do
posiłków,
c)    
międzynarodowych portów lotniczych i samolotów komunikacji międzynarodowej,
d)    statków i portów
morskich;”,
b)    w ust. 5 po wyrazach „na otwartym
powietrzu” dodaje się wyrazy „oraz na stadionach i innych obiektach
sportowych”,
c)     uchyla się ust. 7;
2)     w art. 16:
a)    
ust. 1 otrzymuje brzmienie:
„1. Zabrania się wnoszenia napojów
alkoholowych na teren zakładów pracy, stadionów i innych obiektów, w których
odbywają się imprezy sportowe i rozrywkowe, a także obiektów lub miejsc
objętych zakazem wnoszenia napojów alkoholowych.”,
b)    po ust.
1 dodaje się ust. 1a w brzmieniu:
„1a. Kierownik zakładu pracy lub osoba przez
niego upoważniona odmawiają wpuszczenia na teren zakładu pracy osoby, w
stosunku do której zachodzi uzasadnione podejrzenie, że nie zastosowała się do
zakazu, o którym mowa w ust. 1, chyba że przeprowadzona na żądanie
tej osoby kontrola nie potwierdzi podejrzenia.”,
c)     uchyla się ust. 2–4;
3)     w art. 17 w ust. 3 wyrazy
„fachowy pracownik służby zdrowia” zastępuje się wyrazami „osoba posiadająca
odpowiednie kwalifikacje zawodowe”;
4)     uchyla się art. 20;
5)     w art. 21:
a)    
ust. 1 otrzymuje brzmienie:
„1. Leczenie odwykowe osób uzależnionych od
alkoholu prowadzi się w zakładach leczniczych podmiotów leczniczych
wykonujących działalność leczniczą w rodzaju świadczenia stacjonarne i
całodobowe oraz ambulatoryjne w rozumieniu przepisów o działalności
leczniczej, zwanych dalej „zakładami leczniczymi”.”,
b)    w ust. 3 wyrazy „podmioty określone
w ust. 1” zastępuje się wyrazami „zakłady lecznicze”;
6)     w art. 22 ust. 1 i 2 otrzymują
brzmienie:
„1. Samorząd województwa tworzy i
prowadzi na obszarze województwa podmioty lecznicze wykonujące działalność
leczniczą w rodzaju stacjonarne i całodobowe świadczenia zdrowotne w
zakresie leczenia odwykowego oraz wojewódzki ośrodek terapii uzależnienia i
współuzależnienia.
2. Samorząd powiatu tworzy i prowadzi na
obszarze powiatu inne niż wymienione w ust. 1 podmioty lecznicze udzielające
świadczenia w zakresie leczenia odwykowego.”;
7)     w art. 23 w ust. 1 po wyrazach
„art. 22 ust. 1” dodaje się wyrazy „i 2”;
8)     w art. 24 wyraz „pracy”
zastępuje się wyrazami „obowiązku zaspokajania potrzeb rodziny”;
9)     po art. 25 dodaje się art. 25a
w brzmieniu:
„Art. 25a. 1. Członkowie gminnej komisji
rozwiązywania problemów alkoholowych, w zakresie niezbędnym do realizacji zadań
związanych z procedurą zobowiązania do poddania się leczeniu odwykowemu, mogą
przetwarzać informacje o osobach, o których mowa w art. 24, bez zgody i
wiedzy tych osób, dotyczące stanu zdrowia, nałogów, skazań, mandatów karnych,
orzeczeń o ukaraniu, a także innych orzeczeń wydanych w postępowaniu sądowym
lub administracyjnym, z uwzględnieniem następujących danych:
1)     imienia
(imion) i nazwiska;
2)     daty i
miejsca urodzenia;
3)     płci;
4)     numeru PESEL,
a w przypadku gdy dana osoba nie posiada numeru PESEL – serii i numeru
dokumentu potwierdzającego tożsamość;
5)     stanu
cywilnego;
6)     daty zawarcia
małżeństwa, jeżeli dotyczy;
7)     daty ustania
małżeństwa, jeżeli dotyczy;
8)    
wykształcenia;
9)     zawodu;
10)   miejsca pracy lub nauki;
11)   stopnia niezdolności do
pracy, posiadania orzeczenia o niepełnosprawności i stopnia
niepełnosprawności;
12)   adresu miejsca
zamieszkania lub adresu miejsca pobytu;
13)   adresu do
korespondencji;
14)   adresu poczty
elektronicznej;
15)   numeru telefonu.
2. Członkowie gminnej komisji rozwiązywania
problemów alkoholowych, w zakresie niezbędnym do realizacji zadań
związanych z procedurą zobowiązania do poddania się leczeniu odwykowemu osób, o
których mowa w art. 24, mogą przetwarzać dane o członkach ich rodzin w
następującym zakresie:
1)     imienia
(imion) i nazwiska;
2)     daty i
miejsca urodzenia;
3)     płci;
4)     stopnia
pokrewieństwa lub powinowactwa;
5)     adresu do
korespondencji lub numeru telefonu, lub adresu poczty elektronicznej.
3. Członkowie gminnej komisji
rozwiązywania problemów alkoholowych są obowiązani do zachowania poufności
wszelkich informacji i danych, które uzyskali przy realizacji zadań związanych
z procedurą zobowiązania do poddania się leczeniu odwykowemu. Obowiązek ten
rozciąga się także na okres po ustaniu członkostwa w gminnej komisji
rozwiązywania problemów alkoholowych.
4. Przed przystąpieniem do wykonywania
czynności związanych z procedurą zobowiązania do poddania się leczeniu
odwykowemu członkowie gminnej komisji rozwiązywania problemów alkoholowych składają,
w formie pisemnej, wójtowi (burmistrzowi, prezydentowi miasta), oświadczenie o
następującej treści:
„Oświadczam, że zachowam
poufność informacji i danych, które uzyskałem przy realizacji zadań związanych
z procedurą zobowiązania do poddania się leczeniu odwykowemu, oraz że znane mi
są przepisy o odpowiedzialności karnej za udostępnienie danych osobowych lub
umożliwienie do nich dostępu osobom nieuprawnionym.”.”;
10)   w art. 28 w ust. 1 wyrazy „dokonywane są
przez uprawnionych do tego pracowników służby zdrowia” zastępuje się wyrazami
„są dokonywane przez osoby posiadające odpowiednie kwalifikacje zawodowe”;
11)   użyty w art. 31 ust. 1 i 2, art. 34 ust.
4 i art. 35 ust. 3 wyraz „kurator” zastępuje się wyrazami „kurator sądowy”;
12)   w art. 31:
a)     po ust. 2 dodaje się ust. 2a w
brzmieniu:
„2a. Nadzór sprawuje kurator sądowy
wykonujący orzeczenia w sprawach rodzinnych i nieletnich.”,
b)    uchyla się ust. 3,
c)     dodaje się ust. 4–7 w
brzmieniu:
„4. Kierownik zespołu kuratorskiej służby
sądowej powierza sprawowanie nadzoru kuratorowi sądowemu mającemu odpowiednie
przygotowanie w zakresie postępowania z osobami uzależnionymi od alkoholu.
Powierzenie następuje niezwłocznie po otrzymaniu orzeczenia do wykonania.
5. Kurator sądowy, sprawując nadzór nad
osobą, w stosunku do której został orzeczony obowiązek poddania się leczeniu
odwykowemu, organizuje i prowadzi działania mające na celu pomoc osobie
zobowiązanej w osiągnięciu celów leczenia. 
6. Sprawując nadzór nad osobą, w stosunku do
której został orzeczony obowiązek poddania się leczeniu odwykowemu, kurator
sądowy w szczególności:
1)     podejmuje
działania niezbędne do tego, aby osoba zobowiązana do poddania się leczeniu
odwykowemu zastosowała się do orzeczenia sądu;
2)     utrzymuje
systematyczny kontakt z osobą zobowiązaną do poddania się leczeniu odwykowemu
oraz udziela jej niezbędnej pomocy w rozwiązywaniu trudności życiowych, a
zwłaszcza w rozpoczęciu i kontynuowaniu leczenia odwykowego;
3)     zaznajamia się z
wynikami leczenia odwykowego oraz współdziała z zakładem lecznictwa
odwykowego w celu osiągnięcia celów leczenia odwykowego;
4)     motywuje osobę
poddaną leczeniu odwykowemu do nawiązania kontaktów z odpowiednimi
zakładami leczniczymi oraz organizacjami lub grupami samopomocy osób uzależnionych
od alkoholu;
5)     utrzymuje kontakt
z członkami rodziny osoby zobowiązanej do poddania się leczeniu odwykowemu,
pozostającymi z nią we wspólnym gospodarstwie domowym;
6)     oddziałuje na
środowisko, w którym osoba zobowiązana do poddania się leczeniu odwykowemu
przebywa lub do którego ma powrócić, zwłaszcza kształtuje właściwy stosunek do
tej osoby;
7)     składa sądowi
pisemne sprawozdania z przebiegu leczenia odwykowego w terminach
określonych przez sąd, nie rzadziej jednak niż co 2 miesiące;
8)     w razie potrzeby
współdziała z organami samorządu terytorialnego oraz organizacjami społecznymi
w celu zapewnienia osobie zobowiązanej do poddania się leczeniu odwykowemu lub
jej rodzinie odpowiedniej pomocy, polegającej w szczególności na ułatwieniu zatrudnienia,
zapewnieniu czasowego zakwaterowania oraz na świadczeniach materialnych;
9)     w razie potrzeby
współdziała z pracodawcą w celu realizacji obowiązków nałożonych na osobę
zobowiązaną do poddania się leczeniu odwykowemu.
7. Do obowiązków zawodowego kuratora sądowego
należy ponadto składanie wniosków do sądu w sprawie zmiany postanowienia co do
rodzaju zakładu leczenia odwykowego oraz w sprawie orzeczenia ustania obowiązku
poddania się leczeniu odwykowemu, a także zawiadamianie sądu o potrzebie podjęcia
innych niezbędnych czynności.”;
13)   art. 321
otrzymuje brzmienie:
„Art. 321.
Zakłady lecznicze przyjmują na leczenie poza kolejnością osoby obowiązane do
leczenia odwykowego na podstawie art. 26 do wykorzystania limitu miejsc
stanowiących 20% ogółu miejsc przeznaczonych do leczenia odwykowego
w zakładzie leczniczym.”;
14)   w art. 33 uchyla się ust. 2;
15)   po art. 33 dodaje się art. 33a w
brzmieniu:
„Art. 33a. 1. Policja dokonuje
przymusowego doprowadzenia, o którym mowa w art. 30 ust. 1 i art. 32 ust.
3, na podstawie zarządzenia sądu i zgodnie z jego postanowieniami.
2. Osobie doprowadzanej odbiera się
przedmioty, których użycie mogłoby spowodować samouszkodzenie albo zagrozić
życiu lub zdrowiu innej osoby.
3. Osoba doprowadzana jest obowiązana
stosować się do poleceń funkcjonariusza Policji niezbędnych do dokonania
doprowadzenia.
4. Wobec osoby doprowadzanej, która
stawia opór lub jest agresywna, może być zastosowany przymus bezpośredni w
formie przytrzymania lub unieruchomienia, do którego stosuje się przepisy art.
42 w zakresie właściwym dla jednostki Policji.
5. Fakt doprowadzenia potwierdza podmiot
wskazany w zarządzeniu sądu.
6. Osoba doprowadzana, będąca w stanie
nietrzeźwości, może być umieszczona na czas do wytrzeźwienia w izbie
wytrzeźwień, w placówce, o której mowa w art. 39 ust. 3, albo w jednostce
Policji. Po wytrzeźwieniu osoby doprowadzanej Policja wykonuje zarządzenie
sądu.
7. W razie braku możliwości wykonania
zarządzenia sądu organ Policji zawiadamia o tym właściwy sąd.”;
16)   w art. 34 ust. 2 otrzymuje brzmienie:
„2. W czasie trwania obowiązku poddania
się leczeniu odwykowemu sąd może na wniosek osoby, w stosunku do której został
orzeczony prawomocnie obowiązek poddania się leczeniu odwykowemu lub kuratora sądowego,
po zasięgnięciu opinii kierownika podmiotu leczniczego albo na jego wniosek,
zmieniać postanowienia w zakresie rodzaju zakładu leczenia odwykowego.”;
17)   w art. 35 po ust. 2 dodaje się ust. 2a–2c
w brzmieniu:
„2a. Osoba przyjęta do domu pomocy społecznej
podlega okresowym badaniom stanu zdrowia w zakresie uzasadniającym jej pobyt w
domu pomocy społecznej. Badania przeprowadza się co najmniej raz na 6 miesięcy.
2b. Osoba przyjęta do domu pomocy
społecznej, w tym również osoba ubezwłasnowolniona, jej przedstawiciel
ustawowy, małżonek, krewni w linii prostej, rodzeństwo oraz osoba sprawująca
nad nią faktyczną opiekę, mogą występować do sądu opiekuńczego z wnioskiem o
zmianę orzeczenia o przyjęciu do domu pomocy społecznej.
2c. Z wnioskiem, o którym mowa w ust.
2b, może także wystąpić kierownik domu pomocy społecznej, jeżeli uzna, że
zmieniły się okoliczności uzasadniające orzeczenie o przyjęciu osoby do
domu pomocy społecznej.”;
18)   art. 36–38 otrzymują brzmienie:
„Art. 36. 1. Sędzia ma prawo wstępu o
każdej porze do zakładu leczniczego i domu pomocy społecznej w celu kontroli
legalności skierowania i przebywania w takim zakładzie lub domu osób, na które
został nałożony obowiązek poddania się leczeniu odwykowemu, oraz warunków, w
jakich osoby te przebywają.
2. Kontrolę legalności skierowania i
przebywania w zakładach leczniczych lub domach pomocy społecznej osób, na które
został nałożony obowiązek poddania się leczeniu odwykowemu, oraz warunków, w
jakich osoby te przebywają, sprawuje sędzia wyznaczony przez prezesa sądu
okręgowego, w którego okręgu zakład leczniczy albo dom pomocy społecznej się
znajduje.
3. Kontrola, o której mowa w ust. 1,
obejmuje w szczególności:
1)     prawidłowość
dokumentacji stanowiącej podstawę skierowania i przebywania w zakładzie
leczniczym albo domu pomocy społecznej osób, na które został nałożony obowiązek
poddania się leczeniu odwykowemu;
2)    
przestrzeganie praw i obowiązków osób przebywających w zakładzie leczniczym
albo domu pomocy społecznej, zwłaszcza w zakresie, w jakim naruszenie tych praw
może pociągnąć za sobą odpowiedzialność karną lub dyscyplinarną;
3)     organizowanie
czasu wolnego osób przebywających w zakładzie leczniczym albo domu pomocy
społecznej, a zwłaszcza zajęć kulturalno-oświatowych i rekreacyjnych;
4)     działalność
kierownika podmiotu leczniczego albo kierownika domu pomocy społecznej w
zakresie współpracy z sądem i kuratorami sądowymi sprawującymi
nadzór nad osobami przebywającymi w tych podmiotach;
5)    
współdziałanie kierownika podmiotu leczniczego albo kierownika domu pomocy
społecznej z organami samorządu terytorialnego w udzielaniu niezbędnej pomocy
osobom poddanym leczeniu odwykowemu oraz w miarę potrzeby ich rodzinom;
6)    
współdziałanie kierownika podmiotu leczniczego albo kierownika domu pomocy
społecznej z organizacjami społecznymi, zakładami pracy oraz rodzinami osób
poddanych leczeniu odwykowemu;
7)     prawidłowość
i terminowość załatwiania skarg i wniosków osób przebywających w zakładzie
leczniczym albo domu pomocy społecznej.
4. O przystąpieniu do czynności
kontrolnych sędzia niezwłocznie zawiadamia kierownika podmiotu leczniczego albo
kierownika domu pomocy społecznej.
5. W toku sprawowanej kontroli sędzia
udziela, w miarę potrzeby, odpowiedniej pomocy, zwłaszcza w zakresie wykładni i
stosowania przepisów prawa.
6. Sędzia wykonuje w granicach swoich
uprawnień czynności, o których mowa w ust. 1, przez:
1)     kontrole
okresowe, obejmujące całokształt spraw podlegających kontroli, lub kontrole
przeprowadzane doraźnie, obejmujące tylko niektóre zagadnienia w tym zakresie;
2)     wydawanie
zaleceń pokontrolnych oraz sprawdzanie prawidłowości i terminowości ich
realizacji;
3)     podejmowanie
w miarę potrzeby innych czynności zmierzających do usunięcia uchybień i
zapobiegania ich powstawaniu.
7. Po zakończeniu kontroli sędzia
zapoznaje z jej wynikami kierownika podmiotu leczniczego albo kierownika domu
pomocy społecznej, umożliwiając ustosunkowanie się do dokonanych ustaleń oraz
do propozycji zaleceń pokontrolnych. W miarę potrzeby kierownik organizuje
naradę pokontrolną, w której mogą brać również udział inni pracownicy podmiotu
leczniczego albo domu pomocy społecznej.
8. O terminie i przedmiocie narady
pokontrolnej kierownik zawiadamia organ sprawujący nadzór nad podmiotem
leczniczym albo domem pomocy społecznej.
9. Z przebiegu kontroli sędzia sporządza
sprawozdanie. Sprawozdanie zawiera: dane dotyczące zakresu kontroli, oceny
sposobu wykonania zaleceń związanych z poprzednią kontrolą, zwięzłe
ustalenia wyników przeprowadzonej kontroli, informację o ustosunkowaniu się
kierownika podmiotu leczniczego albo kierownika domu pomocy społecznej do tych
ustaleń oraz wydane zalecenia pokontrolne.
10. Sprawozdanie przechowuje się we
właściwym sądzie okręgowym. Prezes sądu okręgowego przesyła odpis sprawozdania
w terminie 14 dni od dnia zakończenia kontroli kierownikowi podmiotu
leczniczego albo kierownikowi domu pomocy społecznej oraz organowi sprawującemu
nadzór nad danym podmiotem albo domem.
11. W razie stwierdzenia istotnych
uchybień w działalności zakładu leczniczego albo domu pomocy społecznej, prezes
sądu okręgowego przesyła odpis sprawozdania ministrowi właściwemu do spraw
zdrowia albo właściwemu wojewodzie – w przypadku kontroli w domu pomocy
społecznej.
12. Kierownik podmiotu leczniczego albo
kierownik domu pomocy społecznej lub organ sprawujący nadzór nad danym
podmiotem może, w terminie 14 dni od dnia otrzymania sprawozdania, zgłosić
prezesowi sądu okręgowego zastrzeżenia lub wnioski dotyczące ustaleń i zaleceń
pokontrolnych.
13. Na żądanie sędziego kierownik
podmiotu leczniczego albo kierownik domu pomocy społecznej lub organ sprawujący
nadzór nad danym podmiotem składa, w terminie 14 dni od dnia otrzymania
żądania, informację dotyczącą zakresu i sposobu wykonania zaleceń pokontrolnych.
14. W celu zapewnienia prawidłowego
sprawowania kontroli oraz właściwego wykonywania zaleceń pokontrolnych prezes
sądu okręgowego może organizować narady z udziałem sędziów sprawujących
kontrolę podmiotów leczniczych i domów pomocy społecznej, z udziałem
kierowników tych podmiotów i domów.
Art. 37. 1. W zakładach poprawczych i
schroniskach dla nieletnich prowadzi się leczenie odwykowe nieletnich
uzależnionych od alkoholu dostępnymi metodami i środkami, zgodnie ze
wskazaniami aktualnej wiedzy, przez osoby legitymujące się posiadaniem
fachowych kwalifikacji do ich stosowania oraz działania związane
z profilaktyką i rozwiązywaniem problemów alkoholowych.
2. Nieletni uzależnieni od alkoholu
umieszczeni w zakładach poprawczych i schroniskach dla nieletnich, mają
obowiązek poddania się zarządzonemu leczeniu odwykowemu.
3. Leczenie odwykowe, o którym mowa w
ust. 2, zarządza dyrektor zakładu poprawczego lub schroniska dla nieletnich w
stosunku do małoletniego za zgodą przedstawiciela ustawowego, a w razie jej
braku, jak również w stosunku do osoby pełnoletniej – za zezwoleniem sądu
wykonującego orzeczenie, wydanym po zasięgnięciu opinii biegłego.
Art. 38. W zakładach karnych i aresztach
śledczych prowadzi się leczenie odwykowe i rehabilitację osób uzależnionych od
alkoholu osadzonych w tych jednostkach oraz działania związane z profilaktyką i
rozwiązywaniem problemów alkoholowych.”;
19)   w art. 403 po
ust. 1 dodaje się ust. 1a w brzmieniu:
„1a. Dyrektor izby wytrzeźwień,
kierownik placówki oraz komendant jednostki Policji mogą upoważnić inne osoby
do podejmowania decyzji w sprawach, o których mowa w ust. 1.”;
20)   w art. 42 dodaje się ust. 12–15 w
brzmieniu:
„12. Zamknięte pomieszczenie
przeznaczone do izolacji wyposaża się w instalację monitoringu umożliwiającą
stały nadzór nad osobą w nim umieszczoną oraz kontrolę wykonania czynności
związanych z tym środkiem przymusu bezpośredniego.
13. Obraz z monitoringu pomieszczeń lub
ich części przeznaczonych do celów sanitarnohigienicznych jest przekazywany w
sposób uniemożliwiający ukazywanie intymnych części ciała ludzkiego oraz
intymnych czynności fizjologicznych.
14. Dane utrwalone za pomocą urządzeń
monitorujących mogą być przetwarzane wyłącznie przez osoby posiadające
upoważnienie, o którym mowa w art. 37 ustawy z dnia 29 sierpnia 1997 r. o
ochronie danych osobowych (Dz. U. z 2016 r. poz. 922). Zapis utrwalonego obrazu
i dźwięku podlega ochronie określonej w przepisach o ochronie danych
osobowych.
15. Zapis monitoringu jest przechowywany
przez okres co najmniej 30 dni, nie dłużej jednak niż 60 dni od dnia jego
zarejestrowania, o ile nie zostanie on zabezpieczony jako dowód w sprawie w
przypadku toczącego się postępowania. Po upływie terminu przechowywania zapis
usuwa się w sposób uniemożliwiający jego odzyskanie. Z usunięcia zapisu
sporządza się protokół, w którym należy wskazać datę tej czynności oraz imię i
nazwisko osoby, która dokonała usunięcia. Dopuszcza się niszczenie zapisu na
urządzeniu monitorującym przez jego automatyczne nadpisanie w przypadku,
gdy warunki techniczne tego urządzenia umożliwiają przechowywanie zapisu przez
okres, o którym mowa w zdaniu pierwszym.”;
21)   w art. 431
w ust. 3 kropkę zastępuje się przecinkiem i dodaje się wyrazy „jeżeli ich
właściciel lub inna osoba uprawniona, nie zachowując ostrożności wymaganej w
danych okolicznościach, przewidywała albo mogła przewidzieć, że mogą one służyć
lub być przeznaczone do popełnienia wykroczenia.”;
22)   w art. 47:
a)     w ust. 1 wyrazy „fachowy
pracownik służby zdrowia” zastępuje się wyrazami „osoba posiadająca odpowiednie
kwalifikacje zawodowe”,
b)    ust. 2 otrzymuje brzmienie:
„2. Minister właściwy do spraw zdrowia i
minister właściwy do spraw wewnętrznych w porozumieniu z Ministrem
Sprawiedliwości i ministrem właściwym do spraw pracy określą, w drodze
rozporządzenia, warunki i sposób przeprowadzania badań w celu ustalenia
zawartości alkoholu w organizmie, sposób ich dokumentowania oraz weryfikacji,
mając na uwadze konieczność zapewnienia sprawnego przeprowadzenia badań oraz
zagwarantowania wiarygodności ich wyników.”.
Art. 3. W
ustawie z dnia 9 listopada 1995 r. o ochronie zdrowia przed następstwami
używania tytoniu i wyrobów tytoniowych (Dz. U. z 2017 r. poz. 957) w art. 15
dodaje się ust. 3 w brzmieniu:
„3. Sąd może orzec przepadek wyrobów
tytoniowych, przedmiotów imitujących opakowania wyrobów tytoniowych, papierosów
elektronicznych lub pojemników zapasowych niebędących własnością sprawcy,
jeżeli ich właściciel lub inna osoba uprawniona, nie zachowując ostrożności
wymaganej w danych okolicznościach, przewidywała albo mogła przewidzieć, że
mogą one służyć lub być przeznaczone do popełnienia przestępstwa.”.
Art. 4. W
ustawie z dnia 29 lipca 2005 r. o przeciwdziałaniu narkomanii (Dz. U.
z 2017 r. poz. 783 i 1458) w art. 70 po ust. 1 dodaje się ust. 1a w
brzmieniu:
„1a. Sąd może orzec przepadek
przedmiotów i narzędzi niebędących własnością sprawcy, jeżeli ich właściciel
lub inna osoba uprawniona, nie zachowując ostrożności wymaganej w danych
okolicznościach, przewidywała albo mogła przewidzieć, że mogą one służyć lub
być przeznaczone do popełnienia przestępstwa.”.
Art. 5.
Pierwszą informację, o której mowa w art. 2 ust. 7 ustawy zmienianej w art. 1,
w brzmieniu nadanym niniejszą ustawą, sporządza się w 2019 r. i obejmuje
ona lata 2017 i 2018.
Art. 6. Rada
do spraw Zdrowia Psychicznego działająca w dniu wejścia w życie niniejszej
ustawy staje się Radą do spraw Zdrowia Psychicznego, o której mowa w art. 4a
ust. 1 ustawy zmienianej w art. 1, w brzmieniu nadanym niniejszą ustawą.
Art. 7. Do
kontroli legalności przyjęcia, skierowania i przebywania w podmiotach
leczniczych lub domu pomocy społecznej rozpoczętych przez sędziów na podstawie
przepisów ustaw zmienianych w art. 1 i art. 2 i niezakończonych przed dniem
wejścia w życie niniejszej ustawy stosuje się przepisy dotychczasowe.
Art. 8. Do
nadzoru kuratorskiego ustanowionego w związku z orzeczonym obowiązkiem poddania
się leczeniu w zakładzie leczenia odwykowego na podstawie przepisów ustawy
zmienianej w art. 2 przed dniem wejścia w życie niniejszej ustawy stosuje się
przepisy dotychczasowe.
Art. 9.
Szpitale psychiatryczne dostosują rejestr osób przyjętych do szpitala
psychiatrycznego prowadzony na podstawie dotychczasowych przepisów do wymagań
określonych w art. 30b ustawy zmienianej w art. 1 w terminie 6 miesięcy od
dnia wejścia w życie niniejszej ustawy.
Art. 10.
Dotychczasowe przepisy wykonawcze wydane na podstawie:
1)     art. 18 ust. 11 oraz art. 49
ustawy zmienianej w art. 1 zachowują moc do dnia wejścia w życie przepisów
wykonawczych wydanych na podstawie art. 18f oraz art. 49 ustawy zmienianej w
art. 1, w brzmieniu nadanym niniejszą ustawą,
2)     art. 22 ust. 3 ustawy
zmienianej w art. 2 zachowują moc do dnia wejścia w życie przepisów
wykonawczych wydanych na podstawie art. 22 ust. 3 ustawy zmienianej w art. 2, 
3)     art. 47 ust. 2 ustawy
zmienianej w art. 2 zachowują moc do dnia wejścia w życie przepisów
wykonawczych wydanych na podstawie art. 47 ust. 2 ustawy zmienianej w art. 2, w
brzmieniu nadanym niniejszą ustawą
– jednak nie dłużej niż do dnia 31 grudnia
2018 r.
Art. 11. 1. W
latach 2018–2027 maksymalny limit wydatków budżetu państwa w części 15 – Sądy
powszechne, będących skutkiem finansowym niniejszej ustawy, wynosi w roku:
1)     2018 – 4,2 mln zł;
2)     2019 – 4,2 mln zł;
3)     2020 – 4,2 mln zł;
4)     2021 – 4,2 mln zł;
5)     2022 – 4,2 mln zł;
6)     2023 – 4,2 mln zł;
7)     2024 – 4,2 mln zł;
8)     2025 – 4,2 mln zł;
9)     2026 – 4,2 mln zł;
10)   2027 – 4,2 mln zł.
2. W przypadku gdy wielkość wydatków, o
których mowa w ust. 1, po pierwszym półroczu danego roku budżetowego wyniesie
więcej niż 65% limitu wydatków przewidzianych na ten rok, wielkość przyznanych
środków przeznaczonych na wydatki obniża się w drugim półroczu o kwotę
stanowiącą różnicę między wielkością tego limitu a kwotą przekroczenia
wydatków.
3. Organem właściwym do monitorowania
wykorzystania limitów wydatków, o których mowa w ust. 1, oraz wdrożenia
mechanizmu korygującego, o którym mowa w ust. 2, jest Minister Sprawiedliwości.
Art. 12.
Ustawa wchodzi w życie z dniem 1 stycznia 2018 r.
 
 
 
PREZYDENT RZECZYPOSPOLITEJ POLSKIEJ
 
 







1)   
Niniejszą ustawą zmienia się ustawy: ustawę z dnia 26 października 1982 r. o
wychowaniu w trzeźwości i przeciwdziałaniu alkoholizmowi, ustawę z dnia 9
listopada 1995 r. o ochronie zdrowia przed następstwami używania tytoniu i
wyrobów tytoniowych oraz ustawę z dnia 29 lipca 2005 r. o przeciwdziałaniu
narkomanii.
