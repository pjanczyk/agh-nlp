


Tekst ustawy
ustalony ostatecznie po rozpatrzeniu poprawek Senatu
 
 
 
USTAWA
z dnia 21
listopada 2008 r. 
 
o wspieraniu
termomodernizacji i remontów[1])
 
 
Rozdział 1
Przepisy ogólne
 
Art. 1. 
Ustawa określa
zasady finansowania ze środków Funduszu Termomodernizacji i Remontów części kosztów
przedsięwzięć termomodernizacyjnych i remontowych.
 
Art. 2. 
Użyte w ustawie określenia oznaczają:  
1) inwestor właściciela
lub zarządcę budynku, lokalnej sieci ciepłowniczej lub lokalnego
źródła ciepła, z wyłączeniem jednostek budżetowych i zakładów budżetowych;
2) przedsięwzięcia
termomodernizacyjne - przedsięwzięcia, których przedmiotem jest:
a) ulepszenie, w
wyniku którego następuje zmniejszenie zapotrzebowania na energię dostarczaną na
potrzeby ogrzewania i podgrzewania wody użytkowej oraz ogrzewania do budynków
mieszkalnych, budynków zbiorowego zamieszkania oraz budynków stanowiących
własność jednostek samorządu terytorialnego służących do wykonywania przez nie
zadań publicznych,
b) ulepszenie, w
wyniku którego następuje zmniejszenie strat energii pierwotnej w lokalnych
sieciach ciepłowniczych oraz zasilających je lokalnych źródłach ciepła, jeżeli
budynki wymienione w lit. a, do których dostarczana jest z tych sieci energia,
spełniają wymagania w zakresie oszczędności energii, określone w przepisach
prawa budowlanego, lub zostały podjęte działania mające na celu zmniejszenie
zużycia energii dostarczanej do tych budynków,
c) wykonanie
przyłącza technicznego do scentralizowanego źródła ciepła, w związku z likwidacją
lokalnego źródła ciepła, w wyniku czego następuje zmniejszenie kosztów pozyskania
ciepła dostarczanego do budynków wymienionych w lit. a,
d) całkowita lub
częściowa zamiana źródeł energii na źródła odnawialne lub zastosowanie
wysokosprawnej kogeneracji;  
3) przedsięwzięcia
remontowe - przedsięwzięcia związane z termomodernizacją, których przedmiotem
jest:
a) remont budynków
wielorodzinnych,
b) wymiana w
budynkach wielorodzinnych okien lub remont balkonów, nawet jeśli służą one do
wyłącznego użytku właścicieli lokali,
c) przebudowa
budynków wielorodzinnych, w wyniku której następuje ich ulepszenie,
d) wyposażenie
budynków wielorodzinnych w instalacje i urządzenia wymagane dla oddawanych do
użytkowania budynków mieszkalnych, zgodnie z przepisami techniczno-budowlanymi;
 
4) budynek
zbiorowego zamieszkania - dom opieki społecznej, hotel robotniczy, internat i
bursę szkolną, dom studencki, dom dziecka, dom emeryta i rencisty, dom dla
bezdomnych oraz budynki o podobnym przeznaczeniu, w tym plebanie, domy zakonne
i klasztory;  
5) budynek
wielorodzinny - budynek mieszkalny, w którym występują więcej niż dwa lokale
mieszkalne;  
6) lokalna sieć
ciepłownicza - sieć ciepłowniczą dostarczającą ciepło do budynków z lokalnych
źródeł ciepła;
7) lokalne źródło
ciepła:
a) kotłownię lub
węzeł cieplny, z których nośnik ciepła jest dostarczany bezpośrednio do instalacji
ogrzewania i ciepłej wody w budynku,
b) ciepłownię
osiedlową lub grupowy wymiennik ciepła wraz z siecią ciepłowniczą o mocy
nominalnej do 11,6 MW, dostarczającą ciepło do budynków;  
8) audyt
energetyczny - opracowanie określające zakres oraz parametry techniczne i
ekonomiczne przedsięwzięcia termomodernizacyjnego, ze wskazaniem rozwiązania
optymalnego, w szczególności z punktu widzenia kosztów realizacji tego przedsięwzięcia
oraz oszczędności energii, stanowiące jednocześnie założenia do projektu
budowlanego;
9) audyt remontowy
- opracowanie określające zakres oraz parametry techniczne i ekonomiczne
przedsięwzięcia remontowego, stanowiące jednocześnie założenia do projektu budowlanego;
 


 
  
   
  
 


10) premia premię
termomodernizacyjną, premię remontową oraz premię kompensacyjną;
11) bank
kredytujący - instytucję finansową ustawowo upoważnioną do udzielania kredytów,
udzielającą kredytu na przedsięwzięcie termomodernizacyjne, przedsięwzięcie
remontowe lub remont budynku mieszkalnego jednorodzinnego, który spełnia
kryteria określone w art. 10 ust. 1;
12) wskaźnik
kosztu przedsięwzięcia - stosunek kosztu przedsięwzięcia termomodernizacyjnego,
przedsięwzięcia remontowego albo remontu budynku mieszkalnego jednorodzinnego,
który spełnia kryteria określone w art. 10 ust. 1, w przeliczeniu na 1 m2 powierzchni użytkowej budynku mieszkalnego, do ceny 1 m2 powierzchni użytkowej budynku mieszkalnego, ustalonej do celów obliczenia
premii gwarancyjnej za kwartał, w którym został złożony wniosek o premię;
13) lokal kwaterunkowy - lokal w rozumieniu ustawy z
dnia 21 czerwca 2001 r. o ochronie praw lokatorów, mieszkaniowym zasobie gminy
i o zmianie Kodeksu cywilnego (Dz. U. z 2005 r. Nr 31, poz. 266, z późn. zm.[2])),
którego najem został nawiązany na podstawie decyzji administracyjnej o
przydziale lub na podstawie innego tytułu prawnego przed wprowadzeniem w danej
miejscowości publicznej gospodarki lokalami albo szczególnego trybu najmu, a
czynsz za najem tego lokalu był:
a) regulowany,
b) ustawowo
ograniczony do 3% wartości odtworzeniowej lokalu w skali roku,
c) ustawowo
ograniczony w zakresie możliwości jego podwyższania do 10% dotychczasowego
czynszu w skali roku 
       - w
jakimkolwiek okresie między 12 listopada 1994 r. a 25 kwietnia 2005 r.;
14) wskaźnik
przeliczeniowy - wskaźnik przeliczeniowy kosztu odtworzenia 1 m2 powierzchni użytkowej budynków mieszkalnych w rozumieniu ustawy z dnia 21
czerwca 2001 r. o ochronie praw lokatorów, mieszkaniowym zasobie gminy i o
zmianie Kodeksu cywilnego, obowiązujący w dniu złożenia wniosku o premię dla
miejsca, w którym znajduje się budynek, którego dotyczy ten wniosek.
 
Rozdział 2
Premia termomodernizacyjna
 
Art. 3. 
Z tytułu realizacji przedsięwzięcia termomodernizacyjnego inwestorowi
przysługuje premia na spłatę części kredytu zaciągniętego na przedsięwzięcie
termomodernizacyjne, zwana dalej „premią termomodernizacyjną”, jeżeli z audytu
energetycznego wynika, że w wyniku przedsięwzięcia termomodernizacyjnego nastąpi:
1) zmniejszenie
rocznego zapotrzebowania na energię, o którym mowa w art. 2 pkt 2 lit. a:
a) w budynkach, w
których modernizuje się wyłącznie system grzewczy - co najmniej o 10%,
b) w budynkach, w
których po 1984 r. przeprowadzono modernizację systemu grzewczego - co najmniej
o 15%,
c) w pozostałych
budynkach - co najmniej o 25%, lub
2) zmniejszenie
rocznych strat energii, o którym mowa w art. 2 pkt 2 lit. b - co najmniej o
25%, lub
3) zmniejszenie
rocznych kosztów pozyskania ciepła, o którym mowa w art. 2 pkt 2 lit. c - co najmniej
o 20%, lub
4) zamiana źródła
energii na źródło odnawialne lub zastosowanie wysokosprawnej kogeneracji.

Art. 4. 
Kredyt, o którym mowa w art. 3, nie może być przeznaczony na
sfinansowanie prac, na które:
1) zaciągnięto inny
kredyt, do którego przyznana została premia termomodernizacyjna lub remontowa;
2) uzyskano środki
pochodzące z budżetu Unii Europejskiej.
 
Art. 5. 
1. Wysokość premii
termomodernizacyjnej stanowi 20% wykorzystanej kwoty kredytu zaciągniętego na
realizację przedsięwzięcia termomodernizacyjnego, z zastrzeżeniem ust. 2.
2. Wysokość premii
termomodernizacyjnej nie może wynosić więcej niż:
1) 16% kosztów
poniesionych na realizację przedsięwzięcia termomodernizacyjnego i
2) dwukrotność
przewidywanych rocznych oszczędności kosztów energii, ustalonych na podstawie
audytu energetycznego.
 
Rozdział 3
Premia remontowa
 
Art. 6. 
1. Przedmiotem
przedsięwzięcia remontowego, uprawniającego do ubiegania się o premię
remontową, może być wyłącznie budynek wielorodzinny, którego użytkowanie
rozpoczęto przed dniem 14 sierpnia 1961 r.
2. Rozpoczęcie
użytkowania, o którym mowa w ust. 1, inwestor potwierdza każdym dokumentem
wskazującym na możliwość faktycznego korzystania z budynku wielorodzinnego, a w
przypadku niemożności przedstawienia takiego dokumentu uprawdopodabnia, poprzez
złożenie pisemnego oświadczenia potwierdzającego fakt użytkowania tego budynku.

Art. 7. 
1. Inwestorowi
będącemu osobą fizyczną, wspólnotą mieszkaniową z większościowym udziałem osób
fizycznych, spółdzielnią mieszkaniową lub towarzystwem budownictwa społecznego,
przysługuje premia na spłatę części kredytu zaciągniętego na realizację przedsięwzięcia
remontowego, zwana dalej "premią remontową", jeżeli:
1) w wyniku
realizacji tego przedsięwzięcia nastąpi zmniejszenie rocznego zapotrzebowania
na energię dostarczaną do budynku wielorodzinnego na potrzeby ogrzewania i
podgrzewania wody użytkowej co najmniej o 10%, z zastrzeżeniem ust. 2 i ust. 3
pkt 1 i 2, i
2) wskaźnik kosztu
tego przedsięwzięcia jest nie niższy niż 0,05 i nie wyższy niż 0,70, z zastrzeżeniem
ust. 3 pkt 3.
2. Jeżeli wskaźnik
kosztu przedsięwzięcia remontowego przekracza 0,3, warunkiem uzyskania premii
remontowej jest zmniejszenie rocznego zapotrzebowania na energię, o którym mowa
w art. 2 pkt 2 lit. a, co najmniej o 25%.
3. Jeżeli dany
budynek wielorodzinny był przedmiotem:
1) przedsięwzięcia
remontowego, w związku z którym przekazano premię remontową - warunkiem
uzyskania premii związanej z kolejnym przedsięwzięciem remontowym dotyczącym
tego budynku jest uzyskanie oszczędności, o których mowa w ust. 1 pkt 1, na
poziomie co najmniej 5%, chyba że w efekcie przeprowadzonych wcześniej
przedsięwzięć osiągnięto oszczędności na poziomie co najmniej 25% rocznego
zapotrzebowania na energię przed realizacją pierwszego przedsięwzięcia
remontowego;
2) przedsięwzięcia
termomodernizacyjnego, w związku z którym przekazano premię termomodernizacyjną
- nie stosuje się warunków określonych w pkt 1 oraz w ust. 1 pkt 1 i ust. 2;
3) przedsięwzięcia
remontowego lub termomodernizacyjnego, w związku z którymi przekazano
odpowiednio premię remontową lub termomodernizacyjną - suma wartości wskaźników
kosztów przedsięwzięcia ustalonych na dzień złożenia każdego z wniosków o
premię nie może być wyższa niż 0,70.
4. Przepisy ust. 3
pkt 2 i 3 stosuje się również w przypadku przedsięwzięcia termomodernizacyjnego,
w związku z którym przekazano premię termomodernizacyjną zgodnie z przepisami
obowiązującymi przed dniem wejścia w życie ustawy.
5. Inwestorowi, o
którym mowa w ust. 1, który złożył więcej niż jeden wniosek o przyznanie
premii, premia remontowa przysługuje, jeżeli:
1) zakres prac,
których dotyczą wnioski, jest różny i
2) suma wskaźników
kosztów tych przedsięwzięć oraz przedsięwzięcia, o którym mowa w ust. 3 pkt 3,
ustalonych na dzień złożenia każdego wniosku o premię, nie jest wyższa niż
0,70.
6. Jeżeli z audytu
remontowego budynku wielorodzinnego wynika, że spełnia on wymagania w zakresie
oszczędności energii określone w przepisach prawa budowlanego, nie stosuje się
warunków określonych w ust. 1 pkt 1 i ust. 2 oraz w ust. 3 pkt 1.

Art. 8. 
Kredyt, o którym mowa w art. 7 ust. 1, nie może być przeznaczony na:
1) remont lokali,
z wyjątkiem prac, o których mowa w art. 2 pkt 3 lit. b;
2) prace
prowadzące do zwiększenia powierzchni użytkowej budynku;
3) sfinansowanie
prac, na które:
a) zaciągnięto
inny kredyt, do którego przyznana została premia termomodernizacyjna lub
remontowa,
b) uzyskano środki
pochodzące z budżetu Unii Europejskiej.
 
Art. 9. 
1. Wysokość premii
remontowej stanowi 20% wykorzystanej kwoty kredytu, o którym mowa w art. 7 ust.
1, nie więcej jednak niż 15% kosztów przedsięwzięcia remontowego, z
zastrzeżeniem ust. 2.
2. Jeśli w budynku
będącym przedmiotem przedsięwzięcia remontowego znajdują się lokale inne niż
mieszkalne, wysokość premii remontowej stanowi iloczyn kwoty ustalonej zgodnie
z ust. 1 i wskaźnika udziału powierzchni użytkowej lokali mieszkalnych w powierzchni
użytkowej wszystkich lokali w tym budynku.
3. Premia
remontowa stanowiąca pomoc publiczną w rozumieniu art. 87 ust. 1 Traktatu
ustanawiającego Wspólnotę Europejską jest udzielana jako pomoc de minimis
zgodnie z warunkami określonymi w rozporządzeniu Komisji (WE) nr 1998/2006 z
dnia 15 grudnia 2006 r. w sprawie stosowania art. 87 i 88 Traktatu do pomocy de
minimis (Dz. Urz. UE L 379 z 28.12.2006, str. 5). Premii remontowej nie można
udzielić podmiotowi znajdującemu się w trudnej sytuacji ekonomicznej, spełniającemu
kryteria określone w przepisach prawa Unii Europejskiej dotyczących udzielania
pomocy publicznej[3]).
 
Rozdział 4
Premia
kompensacyjna
 
Art. 10. 
1. Inwestorowi
będącemu osobą fizyczną, który w dniu 25 kwietnia 2005 r. był właścicielem lub
spadkobiercą właściciela budynku mieszkalnego, lub po tym dniu został
spadkobiercą właściciela tego budynku mieszkalnego, w którym był co najmniej jeden
lokal kwaterunkowy - przysługuje premia kompensacyjna.
2. W odniesieniu
do jednego budynku premię kompensacyjną przyznaje się tylko raz.
3. Premię
kompensacyjną przeznacza się na spłatę części kredytu udzielonego na realizację:
1) przedsięwzięcia
remontowego,
2) remontu budynku
mieszkalnego jednorodzinnego
      - jeżeli
dotyczą budynku spełniającego kryteria określone w ust. 1.
4. Premię
kompensacyjną przyznaje się łącznie z premią remontową, z wyłączeniem remontu
określonego w ust. 3 pkt 2.
 
Art. 11. 
1. Z zastrzeżeniem
ust. 2 i 3, wysokość premii kompensacyjnej jest równa iloczynowi wskaźnika
kosztu przedsięwzięcia oraz kwoty wynoszącej 2% wskaźnika przeliczeniowego za
każdy 1 m2 powierzchni użytkowej lokalu kwaterunkowego za
każdy rok, w którym obowiązywały w stosunku do tego lokalu ograniczenia
określone w art. 2 pkt 13, w okresie od dnia 12 listopada 1994 r. do dnia 25
kwietnia 2005 r., a w przypadku nabycia budynku po dniu 12 listopada 1994 r. w
sposób inny niż w drodze spadkobrania - od dnia nabycia do dnia 25 kwietnia
2005 r.
2. Jeśli wskaźnik
kosztu przedsięwzięcia jest mniejszy od 0,5, to na potrzeby obliczenia
wysokości premii kompensacyjnej przyjmuje się, że wskaźnik ten jest równy 0,5.
3. Jeśli wskaźnik
kosztu przedsięwzięcia jest większy od 0,7, to na potrzeby obliczenia wysokości
premii kompensacyjnej przyjmuje się, że wskaźnik ten jest równy 0,7.
4. Wzór służący do
obliczania wysokości premii kompensacyjnej określa załącznik do ustawy.
 
Rozdział 5
Zasady udzielania
premii
 
Art. 12. 
1. Premie
przyznaje Bank Gospodarstwa Krajowego, zwany dalej „BGK”, ze środków Funduszu
Termomodernizacji i Remontów, zwanego dalej „Funduszem”.
2. Inwestor składa
wniosek o przyznanie premii do BGK za pośrednictwem banku kredytującego.
3. Bank
kredytujący, przekazując BGK wniosek, o którym mowa w ust. 2, dołącza do niego
umowę kredytu zawartą pod warunkiem przyznania premii.
 
Art. 13. 
1. Do wniosku o
przyznanie premii termomodernizacyjnej dołącza się:
1) audyt energetyczny;
2) oświadczenie
inwestora, że kredyt na sfinansowanie przedsięwzięcia termomodernizacyjnego nie
jest przeznaczony na sfinansowanie prac, na które uzyskano środki pochodzące z
budżetu Unii Europejskiej lub zaciągnięto inny kredyt, do którego przyznana została
premia termomodernizacyjna lub remontowa.
2. Audyt
energetyczny powinien zawierać:
1) dane
identyfikacyjne:
a) budynku,
lokalnego źródła ciepła lub lokalnej sieci ciepłowniczej,
b) inwestora, w
tym dla osoby fizycznej imię i nazwisko, adres do korespondencji i numer PESEL,
a w przypadku cudzoziemca nazwę i numer dokumentu tożsamości;
2) ocenę stanu
technicznego budynku, lokalnego źródła ciepła lub lokalnej sieci ciepłowniczej;
3) opis możliwych
wariantów realizacji przedsięwzięcia termomodernizacyjnego;
4) wskazanie
optymalnego wariantu przedsięwzięcia termomodernizacyjnego.
 
Art. 14. 
1. Do wniosku o
przyznanie premii remontowej dołącza się:
1) audyt
remontowy;
2) oświadczenie
inwestora, że kredyt na sfinansowanie przedsięwzięcia remontowego nie jest
przeznaczony na sfinansowanie prac, na które uzyskano środki pochodzące z
budżetu Unii Europejskiej lub zaciągnięto inny kredyt, do którego przyznana
została premia termomodernizacyjna lub remontowa;
3) wszystkie
zaświadczenia o pomocy de minimis uzyskane w ciągu bieżącego roku podatkowego i
dwóch poprzednich lat podatkowych.
2. Audyt remontowy
powinien zawierać:
1) dane
identyfikacyjne:
a) budynku
mieszkalnego,
b) inwestora, w
tym dla osoby fizycznej imię i nazwisko, adres do korespondencji i numer PESEL,
a w przypadku cudzoziemca nazwę i numer dokumentu tożsamości;
2) kalkulację
wartości wskaźnika E, określającego obliczeniowe zapotrzebowanie na energię końcową
(ciepło) do ogrzewania budynku w sezonie grzewczym;
3) wskazanie
rzeczowego zakresu prac niezbędnych do spełnienia warunku, o którym mowa w art.
7 ust. 1 pkt 1 lub ust. 2;
4) plan robót
remontowych, o którym mowa w przepisach określających warunki użytkowania budynków
mieszkalnych;
5) wskazanie
zakresu prac remontowych objętych wnioskowanym przedsięwzięciem remontowym,
zgodnie z planem robót remontowych i rzeczowym zakresem prac, o których mowa w
pkt 3;
6) dokumenty
określające szacowany koszt przedsięwzięcia.
 
Art. 15. 
1. Wniosek o
premię kompensacyjną składa się wraz z wnioskiem o premię remontową, chyba że dotyczy
on kredytu na remont, o którym mowa w art. 10 ust. 3 pkt 2.
2. Wniosek o
premię kompensacyjną powinien zawierać:
1) dane
identyfikacyjne budynku mieszkalnego;
2) imię i nazwisko
inwestora, adres do korespondencji i numer PESEL, a w przypadku cudzoziemca
nazwę i numer dokumentu tożsamości;
3) informacje o
lokalach kwaterunkowych, ich powierzchni użytkowej i okresach, w jakich ich wynajem
podlegał ograniczeniom, o których mowa w art. 2 pkt 13, w zakresie, w jakim
wymagane są do obliczenia wysokości premii kompensacyjnej zgodnie z art. 11.
3. Do wniosku o
premię kompensacyjną dołącza się uwierzytelnione kopie dokumentów potwierdzających
informacje, o których mowa w ust. 2 pkt 3.
 
Art. 16. 
1. BGK przyznaje
premie w granicach wolnych środków Funduszu w ramach limitów premii każdego
rodzaju określonych w planie finansowym Funduszu.
2. W przypadku
okresowego braku wolnych środków Funduszu:
1) BGK ogłasza
informację o braku wolnych środków Funduszu, a banki kredytujące wstrzymują
przyjmowanie wniosków, począwszy od następnego dnia po takim ogłoszeniu.
Wznowienie przyjmowania wniosków po ustaniu okresowego braku wolnych środków
następuje w tym samym trybie;
2) BGK
bezzwłocznie zawiadamia inwestora i bank kredytujący o pozostawieniu bez
rozpatrzenia złożonego wniosku o przyznanie premii. Wnioski pozostawione bez
rozpatrzenia są rozpatrywane w pierwszej kolejności po uzyskaniu wolnych
środków Funduszu.
3. BGK ogłasza
informacje, o których mowa w ust. 2 pkt 1, w Biuletynie Informacji Publicznej.

Art. 17. 
1. BGK rozpatruje
wnioski o premie według kolejności, w jakiej do niego wpłynęły.
2. BGK dokonuje
weryfikacji audytu energetycznego lub audytu remontowego w części określonej w
art. 14 ust. 2 pkt 2 i 3, albo zleca jej dokonanie innym podmiotom wyłonionym
zgodnie z przepisami ustawy z dnia 29 stycznia 2004 r. – Prawo zamówień
publicznych (Dz. U. z 2007 r. Nr 223, poz. 1655).
3. O negatywnej
weryfikacji audytu BGK zawiadamia inwestora i bank kredytujący.
4. W przypadku
pozytywnej weryfikacji audytu oraz stwierdzenia, że zostały spełnione warunki
przyznania premii, BGK zawiadamia inwestora i bank kredytujący o przyznaniu
premii, podając jej wysokość.
5. W przypadku
zmiany umowy kredytu dotyczącej zakresu przedsięwzięcia lub kwoty kredytu, niezbędne
jest ponowne złożenie wniosku o premię, z wyjątkiem przypadku, gdy zmiana umowy
kredytu dotyczy wyłącznie kwoty kredytu i następuje przed podjęciem przez BGK
decyzji o przyznaniu premii.
 
Art. 18. 
1. Minister
właściwy do spraw budownictwa, gospodarki przestrzennej i mieszkaniowej
określi, w drodze rozporządzenia, szczegółowy zakres i formy audytu energetycznego
oraz audytu remontowego w części określonej w art. 14 ust. 2 pkt 2 i 3, a także algorytm oceny opłacalności przedsięwzięcia termomodernizacyjnego oraz wzory kart audytu
energetycznego i audytu remontowego w części określonej w art. 14 ust. 2 pkt 2
i 3, mając na uwadze zapewnienie wyboru optymalnych wariantów przedsięwzięć
oraz poprawności wykonywania audytów.
2. Minister
właściwy do spraw budownictwa, gospodarki przestrzennej i mieszkaniowej
określi, w drodze rozporządzenia, szczegółowy sposób i tryb weryfikacji audytu
energetycznego oraz audytu remontowego w części określonej w art. 14 ust. 2 pkt
2 i 3, a także szczegółowe warunki, jakie powinny spełniać podmioty, którym BGK
może zlecać wykonanie weryfikacji takich audytów, mając na względzie zapewnienie
sprawnej i prawidłowej weryfikacji audytów.
 
Art. 19. 
1. Z zastrzeżeniem
ust. 3, BGK przekazuje premię bankowi kredytującemu, jeżeli przedsięwzięcie zostało:
1) zrealizowane
zgodnie z projektem budowlanym;
2) zakończone w
terminie określonym w umowie kredytu.
2. Bank
kredytujący zalicza przekazaną premię na spłatę wykorzystanego przez inwestora
kredytu.
3. BGK przekazuje
premię kompensacyjną po wykorzystaniu kwoty kredytu w wysokości nie niższej niż
wysokość przyznanej premii kompensacyjnej.
 
Art. 20. 
BGK prowadzi w
formie elektronicznych baz danych rejestr budynków, w odniesieniu do których
została przyznana premia, oraz rejestr przyznanych i wypłaconych premii, z
uwzględnieniem potrzeb związanych ze stwierdzeniem, że zostały spełnione
warunki przyznania premii, o których mowa w art. 7 i art. 10 ust. 2.
 
Art. 21. 
1. Z tytułu
przyznania premii, BGK pobiera od inwestora wynagrodzenie prowizyjne równe 0,6%
kwoty każdej przyznanej premii.
2. Bank
kredytujący potrąca wynagrodzenie, o którym mowa w ust. 1, z pierwszej transzy
udzielonego kredytu i przekazuje je na rachunek Funduszu.
 
Art. 22. 
Zasady współpracy BGK z bankiem kredytującym w zakresie trybu i terminów
rozliczeń z tytułu przekazywania premii określa umowa.
 
Art. 23. 
1. W BGK tworzy
się Fundusz Termomodernizacji i Remontów.
2. Fundusz
przejmuje aktywa i zobowiązania Funduszu Termomodernizacji, utworzonego na
podstawie ustawy, o której mowa w art. 30.
3. Minister
właściwy do spraw Skarbu Państwa, dostosuje statut BGK do przepisów ustawy,
biorąc pod uwagę zasady tworzenia i wykorzystywania Funduszu.
 
Art. 24. 
1. Na Fundusz
składają się:
1) środki
przekazywane z budżetu państwa - w wysokości określonej w ustawie budżetowej;
2) odsetki od
lokat środków Funduszu w bankach;
3) wpływy z inwestycji środków Funduszu w papiery
wartościowe emitowane przez Skarb Państwa lub Narodowy Bank Polski oraz w
papiery wartościowe określające świadczenia pieniężne, poręczane lub
gwarantowane przez Skarb Państwa albo Narodowy Bank Polski, a także w jednostki
uczestnictwa funduszy rynku pieniężnego, o których mowa w art. 178 ustawy z
dnia 27 maja 2004 r. o funduszach inwestycyjnych (Dz. U. Nr 146, poz. 1546, z
późn. zm.[4]));
4) darowizny i
zapisy;
5) inne wpływy.
2. Suma lokat, o
których mowa w ust. 1 pkt 2, w jednym banku lub w grupie banków powiązanych ze
sobą kapitałowo lub organizacyjnie, nie może przekroczyć 15% okresowo wolnych
środków Funduszu.
 
Art. 25. 
1. Środki Funduszu
przeznacza się na:
1) wypłatę
przyznanych premii;
2) pokrycie
kosztów weryfikacji audytów energetycznych i audytów remontowych;
3) pokrycie
kosztów obsługi Funduszu;
4) pokrycie
kosztów promocji Funduszu.
2. Okresowo wolne
środki Funduszu mogą być:
1) lokowane w
innych bankach, z zastrzeżeniem art. 24 ust. 2;
2) inwestowane w
papiery wartościowe lub jednostki uczestnictwa, o których mowa w art. 24 ust. 1
pkt 3.
 
Art. 26. 
BGK:
1) wyodrębnia w
swoim planie finansowym plan finansowy Funduszu, opracowany w porozumieniu z
ministrem właściwym do spraw finansów publicznych, ministrem właściwym do spraw
środowiska oraz ministrem właściwym do spraw budownictwa, gospodarki
przestrzennej i mieszkaniowej;
2) sporządza dla
Funduszu odrębny bilans oraz rachunek zysków i strat, wchodzące w skład
sprawozdania finansowego banku.
 
Art. 27. 
1. BGK składa
ministrowi właściwemu do spraw budownictwa, gospodarki przestrzennej i
mieszkaniowej, w terminie do końca miesiąca następującego po każdym kwartale,
informacje o wysokości przyznanych premii, przewidywanych terminach ich
przekazania oraz o wysokości wypłaconych premii odrębnie dla premii termomodernizacyjnych,
premii remontowych i premii kompensacyjnych.
2. Na podstawie
informacji uzyskanych z audytów energetycznych BGK składa ministrowi właściwemu
do spraw środowiska, w okresach rocznych, informację na temat planowanych zmian
zapotrzebowania na paliwa oraz planowanego zmniejszenia zapotrzebowania na
energię, przewidywanych w wyniku zrealizowanych przedsięwzięć
termomodernizacyjnych.
3. BGK składa
ministrowi właściwemu do spraw budownictwa, gospodarki przestrzennej i
mieszkaniowej, w okresach kwartalnych, sprawozdanie z realizacji planu finansowego
Funduszu.
 
Rozdział 6
Przepisy zmieniające i końcowe
 
Art. 28.
W ustawie z dnia 26 lipca 1991 r. o podatku
dochodowym od osób fizycznych (Dz. U. z 2000 r. Nr 14, poz. 176, z późn. zm.[5]))
w art. 21 w ust. 1 w pkt 132 kropkę zastępuje się przecinkiem i dodaje się pkt
133 w brzmieniu:
„133) premia
termomodernizacyjna, premia remontowa i premia kompensacyjna uzyskane na podstawie
ustawy z dnia 21 listopada 2008 r. o wspieraniu termomodernizacji i remontów
(Dz. U. Nr ..., poz. ...).”.”.
 
Art. 29. 
W ustawie z dnia 30 listopada 1995 r. o pomocy państwa w spłacie
niektórych kredytów mieszkaniowych, udzielaniu premii gwarancyjnych oraz
refundacji bankom wypłaconych premii gwarancyjnych (Dz. U. z 2003 r. Nr 119,
poz. 1115, z późn. zm.[6]))
wprowadza się następujące zmiany:
1) w art. 3 w ust.
1 w pkt 9 kropkę zastępuje się średnikiem i dodaje pkt 10 w brzmieniu:
„10) remontem
lokalu mieszkalnego, którego właścicielem jest właściciel książeczki
mieszkaniowej, lub do którego przysługuje właścicielowi książeczki mieszkaniowej
spółdzielcze prawo do lokalu, polegającym na wymianie:
a) okien lub
b) instalacji
gazowej, lub
c) instalacji
elektrycznej
       - pod
warunkiem, że łączny koszt robót jest nie niższy niż wartość wkładu na
książeczce mieszkaniowej wraz z premią gwarancyjną ustalonych na dzień złożenia
wniosku o wypłatę premii gwarancyjnej, z uwzględnieniem ograniczeń określonych
w art. 3d.”;
2) po art. 3c
dodaje się art. 3d w brzmieniu:
„Art. 3d. 1. W celu zrealizowania
uprawnienia do premii gwarancyjnej na podstawie art. 3 ust. 1 pkt 10,
właściciel książeczki mieszkaniowej składa wniosek o wypłatę premii gwarancyjnej
w roku określonym zależnie od roku, w jakim założono książeczkę mieszkaniową.
2. Okres pomiędzy latami, w jakich
właściciel książeczki mieszkaniowej może składać wniosek o wypłatę premii gwarancyjnej
na podstawie art. 3 ust. 1 pkt 10, nie może być dłuższy niż 3 lata.
3. Minister właściwy do spraw budownictwa,
gospodarki przestrzennej i mieszkaniowej określi, w drodze rozporządzenia, po
zasięgnięciu opinii ministra właściwego do spraw finansów publicznych, harmonogram
realizacji uprawnień do premii gwarancyjnej w związku z remontem lokalu
mieszkalnego, biorąc pod uwagę przepisy ust. 1 i 2 oraz kierując się potrzebą
równomiernego rozłożenia obciążeń budżetu państwa z tytułu refundacji premii
gwarancyjnych w poszczególnych latach.”.
 
Art. 30. 
Do wniosków o
premię termomodernizacyjną złożonych przez inwestora przed dniem wejścia w życie
ustawy stosuje się przepisy dotychczasowe.

Art. 31. 
Traci moc ustawa z dnia 18 grudnia 1998 r.
o wspieraniu przedsięwzięć termomodernizacyjnych (Dz. U. Nr 162, poz. 1121, z
późn. zm.[7])).
 
Art. 32. 
Ustawa wchodzi w
życie po upływie 3 miesięcy od dnia ogłoszenia.
 
 
 
                                                                                                                                     MARSZAŁEK
SEJMU
 
 
                                                                                                                               /
- / Bronisław Komorowski
 




Załącznik do ustawy z dnia 21 listopada 2008 r. 
(poz. ...)
 
 
Wzór służący do
obliczenia wysokości premii kompensacyjnej
 

Objaśnienia:

 
  
   P
  
  
  –
  
  
  wysokość premii
  kompensacyjnej;
  
 
 
  
   
  k
  
  
   
  =
  
  
  Zgodnie z art. 11
  ust. 2 i 3:
  a/ 0,5, jeśli
  wskaźnik kosztu przedsięwzięcia jest mniejszy od 0,5,
  b/ wskaźnik kosztu
  przedsięwzięcia, jeśli wskaźnik ten jest nie mniejszy od 0,5 i nie większy od
  0,7,
  c/ 0,7, jeśli
  wskaźnik kosztu przedsięwzięcia jest większy od 0,7;
  
 
 
  
   w
  
  
  –
  
  
  wartość wskaźnika
  przeliczeniowego, obowiązująca w dniu złożenia wniosku o kredyt dla gminy, na
  terenie której znajduje się budynek;
  
 
 
  
   n
  
  
  –
  
  
  liczba lokali
  kwaterunkowych w budynku;
  
 
 
  
   pui
  
  
  –
  
  
  powierzchnia
  użytkowa i-tego lokalu kwaterunkowego;
  
 
 
  
   mi
  
  
  –
  
  
  wyrażony liczbą
  miesięcy okres, w którym obowiązywały w stosunku do 
  i-tego lokalu kwaterunkowego ograniczenia określone w art. 2 pkt 12,
  w  okresie od dnia 12 listopada 1994 r. do dnia 25 kwietnia 2005
  r., a w przypadku nabycia budynku po dniu 12 listopada 1994 r. w
  sposób inny niż w drodze spadkobrania – od dnia nabycia do dnia 25 kwietnia
  2005 r.
  
 

 
Liczbę miesięcy
zaokrągla się do pełnych miesięcy w górę.
Wynik obliczeń
wysokości premii kompensacyjnej zaokrągla się do pełnych złotych w górę. 




[1]) Niniejsza ustawa zmienia ustawę z dnia 30 listopada
1995 r. o pomocy państwa w spłacie niektórych kredytów mieszkaniowych,
udzielaniu premii gwarancyjnych oraz refundacji bankom wypłaconych premii
gwarancyjnych. 


[2]) Zmiany tekstu jednolitego wymienionej ustawy zostały
ogłoszone w Dz.U. z 2005 r. Nr 69, poz. 626, z 2006 r. Nr 86, poz. 602, Nr 167,
poz. 1193 i Nr 249, poz. 1833 oraz z 2007 r. Nr 128, poz. 902 i Nr 173, poz.
1218. 


[3]) Kryteria te są określone w pkt 9-11 Wytycznych
wspólnotowych dotyczących pomocy państwa w celu ratowania i restrukturyzacji
zagrożonych przedsiębiorstw (Dz. Urz. UE C 244, z 1.10.2004, str. 2).


[4]) Zmiany wymienionej ustawy zostały ogłoszone w Dz. U.
z 2005 r. Nr 83, poz. 719, Nr 183, poz. 1537 i 1538, Nr 184, poz. 1539, z 2006
r. Nr 157, poz. 1119 oraz z 2007 r. Nr 112, poz. 769. 


[5]) Zmiany tekstu jednolitego wymienionej ustawy zostały
ogłoszone w Dz.U. z 2000 r. Nr 22, poz. 270, Nr 60, poz. 703, Nr 70, poz. 816,
Nr 104, poz. 1104, Nr 117, poz. 1228 i Nr 122, poz. 1324, z 2001 r. Nr 4, poz.
27, Nr 8, poz. 64, Nr 52, poz. 539, Nr 73, poz. 764, Nr 74, poz. 784, Nr 88,
poz. 961, Nr 89, poz. 968, Nr 102, poz. 1117, Nr 106, poz. 1150, Nr 110, poz.
1190, Nr 125, poz. 1363 i 1370 i Nr 134, poz. 1509, z 2002 r. Nr 19, poz. 199,
Nr 25, poz. 253, Nr 74, poz. 676, Nr 78, poz. 715, Nr 89, poz. 804, Nr 135,
poz. 1146, Nr 141, poz. 1182, Nr 169, poz. 1384, Nr 181, poz. 1515, Nr 200, poz.
1679 i Nr 240, poz. 2058, z 2003 r. Nr 7, poz. 79, Nr 45, poz. 391, Nr 65, poz.
595, Nr 84, poz. 774, Nr 90, poz. 844. Nr 96, poz. 874, Nr 122, poz. 1143, Nr
135, poz. 1268, Nr 137, poz. 1302, Nr 166, poz. 1608, Nr 202, poz. 1956, Nr
222, poz. 2201, Nr 223, poz. 2217 i Nr 228, poz. 2255, z 2004 r. Nr 29, poz.
257, Nr 54, poz. 535, Nr 93, poz. 894, Nr 99, poz. 1001, Nr 109, poz. 1163, Nr
116, poz. 1203, 1205 i 1207, Nr 120, poz. 1252, Nr 123, poz. 1291, Nr 151, poz.
1596, Nr 162, poz. 1691, Nr 210, poz. 2135, Nr 263, poz. 2619 i Nr 281, poz.
2779 i 2781, z 2005 r. Nr 25, poz. 202, Nr 30, poz. 262, Nr 85, poz. 725, Nr
86, poz. 732, Nr 90, poz. 757, Nr 102, poz. 852, Nr 143, poz. 1199 i 1202, Nr
155, poz. 1298, Nr 164, poz. 1365 i 1366, Nr 169, poz. 1418 i 1420, Nr 177,
poz. 1468, Nr 179, poz. 1484,  Nr 180, poz. 1495 i Nr 183, poz. 1538, z 2006 r.
Nr 46, poz. 328, Nr 104, poz. 708 i 711, Nr 107, poz. 723, Nr 136, poz. 970, Nr
157, poz. 1119, Nr 183, poz. 1353 i 1354, Nr 217, poz. 1588, Nr 226, poz. 1657 i
Nr 249, poz. 1824, z 2007 r. Nr 35, poz. 219, Nr 99, poz. 658, Nr 115, poz. 791
i 793, Nr 176, poz. 1243, Nr 181, poz. 1288, Nr 191, poz. 1361 i 1367, Nr 192,
poz. 1378, Nr 211, poz. 1549 oraz z 2008 r. Nr 97, poz. 623, Nr 141, poz. 888 i
Nr 143, poz. 894.


[6]) Zmiany tekstu jednolitego wymienionej ustawy zostały
ogłoszone w Dz. U. z 2004 r. Nr 213, poz. 2157, z 2005 r. Nr 94, poz. 786 oraz
z 2006 r. Nr 53, poz. 385 i Nr 249, poz. 1828. 


[7]) Zmiany tekstu wymienionej ustawy zostały ogłoszone w
Dz. U. z 2000 r. Nr 48, poz. 550, z 2001 r. Nr 76, poz. 808 i Nr 154, poz.
1800, z 2002 r. Nr 25, poz. 253, z 2004 r. Nr 146, poz. 1546 i Nr 213, poz.
2157 oraz z 2006 r. Nr 220, poz. 1600. 
