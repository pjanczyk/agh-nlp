


Tekst
ustawy przyjęty przez Senat bez poprawek
 
 
USTAWA
z dnia 23 marca 2017 r.
o
zmianie ustawy – Prawo o miarach oraz ustawy o wojewodzie i administracji
rządowej w województwie
Art. 1. W ustawie z dnia 11
maja 2001 r. – Prawo o miarach (Dz. U. z 2016 r. poz. 884 i 1948)
wprowadza się następujące zmiany:
1)     w
art. 4 pkt 13 otrzymuje brzmienie:
„13)  legalizacja – zespół
czynności obejmujących sprawdzenie i stwierdzenie w drodze decyzji,
poświadczonej wyłącznie dowodem legalizacji, że przyrząd pomiarowy spełnia
wymagania;”;
2)     w
art. 8 w ust. 5 pkt 5 otrzymuje brzmienie:
„5)    wyłącznie
legalizację ponowną.”;
3)    
po art. 8c dodaje się art. 8ca w brzmieniu:
„Art.
8ca. W przypadku gdy prawna kontrola metrologiczna przyrządu pomiarowego jest
przeprowadzana w miejscu jego zainstalowania lub użytkowania i jest to
niezbędne dla prawidłowego sprawdzenia przyrządu pomiarowego, organ
administracji miar albo podmiot upoważniony wzywa wnioskodawcę do:
1)     udostępnienia
specjalistycznego sprzętu, w szczególności wzorców miary wraz z dowodami
spójności pomiarowej, i odpowiednich środków technicznych;
2)     udostępnienia
materiałów lub substancji niezbędnych do przeprowadzenia sprawdzenia przyrządu
pomiarowego;
3)     dostarczenia
dodatkowych egzemplarzy przyrządu pomiarowego reprezentujących typ, który ma
być zatwierdzony, jego elementów lub urządzeń dodatkowych w przypadkach
badania typu;
4)     zapewnienia
pomocy personelu pomocniczego przy sprawdzaniu przyrządu pomiarowego.”;
4)     w
art. 8h ust. 5 otrzymuje brzmienie:
„5. W przypadku gdy upłynął okres
ważności, zatwierdzenie typu uznaje się za ważne w odniesieniu do przyrządów
pomiarowych wprowadzonych już do użytkowania.”;
5)    
art. 8l otrzymuje brzmienie:
„Art.
8l. Organ administracji miar oraz podmiot upoważniony odmawiają, w drodze
decyzji, dokonania legalizacji, w przypadku gdy:
1)     nie jest
zatwierdzony typ zgłoszonego przyrządu pomiarowego podlegającego zatwierdzeniu
typu;
2)     przyrząd
pomiarowy jest uszkodzony, niekompletny lub nieprzygotowany do sprawdzenia;
3)     czynności
związane z legalizacją mają być wykonywane w miejscu, o którym mowa w art. 8c
pkt 3, a wnioskodawca nie zapewnił warunków, o których mowa w art. 8ca.”;
6)     w
art. 8m:
a)     w
ust. 2 pkt 1 otrzymuje brzmienie:
„1)    zgodność konstrukcji,
wykonania, materiałów i charakterystyk metrologicznych z zatwierdzonym typem
lub wymaganiami, z tym że w przypadku zmiany wymagań, która nastąpiła
przed zgłoszeniem do legalizacji pierwotnej przyrządu pomiarowego podlegającego
zatwierdzeniu typu – wyłącznie z zatwierdzonym typem;”,
b)    
ust. 4a otrzymuje brzmienie:
„4a. Podczas legalizacji ponownej przyrządu
pomiarowego, wprowadzonego do obrotu lub do użytkowania w wyniku dokonania oceny
zgodności, przeprowadza się sprawdzenie tego przyrządu pod względem zgodności
z wymaganiami obowiązującymi w roku, w którym dokonano oceny zgodności,
w oparciu o które dokonano tej oceny.”,
c)    
ust. 5 otrzymuje brzmienie:
„5. Legalizacja jednorodnej partii przyrządów
pomiarowych może być wykonana jako sprawdzenie każdego egzemplarza przyrządu
pomiarowego albo z zastosowaniem metody statystycznej.”,
d)    
dodaje się ust. 6 w brzmieniu:
„6. Metoda statystyczna, o której mowa w ust.
5, polega na losowym pobraniu z każdej jednorodnej partii przyrządów
pomiarowych próbki tych przyrządów i sprawdzeniu każdego egzemplarza
przyrządu pomiarowego z pobranej próbki.”;
7)     w
art. 8n po ust. 1 dodaje się ust. 1a w brzmieniu:
„1a. W przypadku stwierdzenia na podstawie
przeprowadzonego sprawdzenia przyrządu pomiarowego, że przyrząd pomiarowy nie
spełnia wymagań, organ administracji miar albo podmiot upoważniony, w drodze
decyzji, odmawia poświadczenia dowodem legalizacji, że ten przyrząd spełnia
wymagania.”;
8)     w
art. 9 pkt 2 otrzymuje brzmienie:
„2)    szczegółowy sposób
przeprowadzania prawnej kontroli metrologicznej, w tym sposób dokonywania
legalizacji za pomocą metody statystycznej, rodzaje przyrządów pomiarowych,
które mogą podlegać legalizacji dokonywanej za pomocą tej metody, oraz warunki
jednorodności partii przyrządów pomiarowych,”;
9)     w art. 10 uchyla się pkt 3;
10)   po art. 10a
dodaje się art. 10b–10d w brzmieniu:
„Art. 10b. 1. Przy Prezesie działa Rada
Metrologii, zwana dalej „Radą”.
2. Do
zadań Rady należy opiniowanie:
1)     stanu i
kierunków rozwoju krajowej metrologii;
2)     działalności
merytorycznej administracji miar;
3)    
strategicznego planu, o którym mowa w art. 16 ust. 2;
4)     rocznych
planów i sprawozdań, o których mowa w art. 16 ust. 3.
3. Prezes oraz minister właściwy do
spraw gospodarki mogą zlecać Radzie opracowywanie i przedstawianie analiz lub
opinii w zakresie innym niż określony w ust. 2.
4. Opinie i analizy Rady sporządzane w
ramach wykonywania jej zadań, są przedstawiane Prezesowi i ministrowi
właściwemu do spraw gospodarki.
5. Rada w celu wykonania swoich zadań ma
prawo wglądu do dokumentów administracji miar i może żądać niezbędnych
informacji od Prezesa, z wyjątkiem dokumentów i informacji stanowiących
tajemnicę przedsiębiorstwa lub inne tajemnice prawnie chronione.
Art. 10c. 1. Członków Rady powołuje
minister właściwy do spraw gospodarki spośród kandydatów zgłoszonych przez
organy, podmioty i organizacje, o których mowa w ust. 2.
2. W
skład Rady wchodzą:
1)     przedstawiciel
ministra właściwego do spraw gospodarki;
2)    
przedstawiciel ministra właściwego do spraw nauki;
3)    
przedstawiciel Polskiego Komitetu Normalizacyjnego;
4)    
przedstawiciel Polskiego Centrum Akredytacji;
5)    
przedstawiciel Wojskowego Centrum Metrologii;
6)     5
przedstawicieli ogólnopolskich organizacji gospodarczych lub przedsiębiorców
prowadzących badania naukowe w obszarze technologii pomiarowych;
7)     5
przedstawicieli uczelni, których jednostki organizacyjne posiadają uprawnienia
do nadawania stopnia naukowego doktora w obszarach nauk przyrodniczych,
ścisłych lub technicznych;
8)    
przedstawiciel okręgowych urzędów miar wyróżniający się wiedzą
i doświadczeniem w zakresie działania administracji miar.
3.
Kandydatem na członka Rady może być osoba, która:
1)     korzysta z
pełni praw publicznych;
2)     nie była
skazana prawomocnym wyrokiem za umyślne przestępstwo lub umyślne przestępstwo
skarbowe;
3)     posiada
wiedzę i doświadczenie w zakresie metrologii;
4)     posiada
wykształcenie wyższe.
4. Kadencja Rady trwa 5 lat.
5. Ta sama osoba może pełnić funkcję
członka Rady nie dłużej niż przez dwie kadencje.
6.
Minister właściwy do spraw gospodarki odwołuje członka Rady w przypadku:
1)     złożenia rezygnacji;
2)     utraty
zdolności do pełnienia obowiązków na skutek długotrwałej choroby, trwającej co
najmniej 6 miesięcy;
3)    
niewypełniania lub nienależytego wypełniania obowiązków;
4)     zaprzestania
spełniania któregokolwiek z wymagań określonych w ust. 3 pkt 1 i 2.
7. W przypadku odwołania lub śmierci
członka Rady przed upływem kadencji minister właściwy do spraw gospodarki
niezwłocznie powołuje na jego miejsce inną osobę. Powołanie następuje do końca
kadencji Rady. Przepisy ust. 2 i 3 stosuje się odpowiednio.
Art. 10d. 1. Pracami Rady kieruje
przewodniczący wybierany przez Radę spośród jej członków.
2. Przewodniczący zwołuje posiedzenia
Rady w miarę potrzeb, nie rzadziej jednak niż raz na 6 miesięcy.
3. Przewodniczący zwołuje posiedzenia
Rady z własnej inicjatywy albo na wniosek ministra właściwego do spraw
gospodarki, Prezesa lub co najmniej pięciu członków Rady, nie później niż w
terminie 4 tygodni od dnia otrzymania wniosku.
4. Rada podejmuje uchwały bezwzględną
większością głosów w obecności co najmniej połowy członków Rady. W przypadku
równej liczby głosów decyduje głos przewodniczącego.
5. Rada może powoływać komisje
problemowe. W skład komisji mogą wchodzić eksperci zewnętrzni.
6. Szczegółowy tryb działania Rady,
wyboru przewodniczącego oraz powoływania i funkcjonowania komisji problemowych
określa regulamin ustanowiony przez Radę.
7. Członkom Rady przysługuje zwrot
kosztów podróży na zasadach określonych w przepisach wydanych na podstawie
art. 775 § 2 ustawy z dnia 26 czerwca 1974 r. –
Kodeks pracy (Dz. U. z 2016 r. poz. 1666, 2138 i 2255 oraz z 2017 r. poz. 60),
w przypadku gdy posiedzenia Rady odbywają się poza miejscem ich zamieszkania
lub świadczenia pracy.
8. Obsługę organizacyjną i finansową
Rady zapewnia Główny Urząd Miar.”;
11)   w art. 11
ust. 2 otrzymuje brzmienie:
„2. Dyrektorzy wykonują swoje zadania
przy pomocy podległych im urzędów.”;
12)   w art. 12:
a)    
ust. 3d otrzymuje brzmienie:
„3d. Nabór na stanowisko Prezesa przeprowadza
zespół powołany przez ministra właściwego do spraw gospodarki. W skład zespołu
wchodzi 5 osób, których wiedza i doświadczenie dają rękojmię wyłonienia
najlepszych kandydatów, w tym co najmniej 2 członków Rady. W toku naboru ocenia
się doświadczenie zawodowe kandydata, wiedzę niezbędną do wykonywania zadań na
stanowisku, na które jest przeprowadzany nabór, oraz kompetencje kierownicze.”,
b)    
ust. 4 otrzymuje brzmienie:
„4. Prezes powołuje i odwołuje dyrektorów
oraz wykonuje w stosunku do nich inne czynności z zakresu prawa pracy.”,
c)     uchyla się ust. 5,
d)    
ust. 6 otrzymuje brzmienie:
„6. Prezes sprawuje nadzór w zakresie
prawidłowości wykonywania przez dyrektorów zadań należących do ich zakresu
działania i prawidłowości funkcjonowania kierowanych przez nich urzędów oraz
przeprowadza w tym zakresie kontrole.”;
13)   art. 13
otrzymuje brzmienie:
„Art. 13. 1. Minister właściwy do spraw
gospodarki, w drodze rozporządzenia, tworzy i znosi okręgowe urzędy miar, a
także określa ich obszar działania i siedziby, uwzględniając w szczególności
zapotrzebowanie na czynności metrologiczne w poszczególnych regionach,
rozwój gospodarczy oraz tradycję w tym zakresie.
2. W drodze rozporządzenia, o którym
mowa w ust. 1, minister właściwy do spraw gospodarki może, w ramach okręgowych
urzędów miar, tworzyć i znosić wydziały zamiejscowe tych urzędów, uwzględniając
zapotrzebowanie na czynności metrologiczne w poszczególnych regionach, rozwój
gospodarczy oraz tradycję w tym zakresie.”;
14)   w art. 14:
a)    
ust. 2 otrzymuje brzmienie:
„2. Organizację okręgowych urzędów miar
określają nadane przez Prezesa, w drodze zarządzenia, statuty i
regulaminy.”,
b)     uchyla się ust. 3;
15)   po art. 15
dodaje się art. 15a w brzmieniu:
„Art. 15a. 1. Środki finansowe pozyskane
na finansowanie zadań, o których mowa w art. 16 ust. 1 pkt 2, z wyjątkiem
środków wskazanych w art. 5 ust. 1 pkt 2 ustawy z dnia 27 sierpnia 2009 r.
o finansach publicznych (Dz. U. z 2016 r. poz. 1870, 1948, 1984 i 2260 oraz z
2017 r. poz. 60 i 191), są gromadzone na wyodrębnionym rachunku prowadzonym w
Banku Gospodarstwa Krajowego.
2. Środki finansowe, o których mowa w
ust. 1, nie stanowią dochodów budżetu państwa.”;
16)   art. 16
otrzymuje brzmienie:
„Art.
16. 1. Do zakresu działania Prezesa należy:
1)    
utrzymywanie i rozwój systemu legalnych jednostek miar i państwowych wzorców
jednostek miar, w szczególności:
a)    
budowa, utrzymywanie i modernizacja państwowych wzorców jednostek miar i
układów pomiarowych służących do przekazywania jednostek miar przechowywanych i
stosowanych w Urzędzie, oraz prowadzenie prac rozwojowych w tym zakresie,
b)    
informowanie, w drodze obwieszczenia, o spełnieniu przez wzorce jednostek miar
warunków określonych dla państwowych wzorców jednostek miar,
c)    
zapewnienie, w drodze porównań, powiązania państwowych wzorców jednostek miar z
międzynarodowymi wzorcami jednostek miar lub wzorcami jednostek miar w innych
krajach, a także potwierdzania kompetencji w zakresie realizowanych
wzorcowań i pomiarów,
d)    
zapewnienie przekazywania wartości legalnych jednostek miar od państwowych
wzorców jednostek miar do przyrządów pomiarowych, w tym na rzecz podmiotów
wykonujących działalność w celu zapewnienia jednolitości miar i dokładności
pomiarów związanych z obronnością i bezpieczeństwem państwa, której
organizację określa rozporządzenie wydane na podstawie art. 3,
e)    
sprawowanie nadzoru nad działalnością jednostek organizacyjnych
i laboratoriów spoza administracji miar będących właścicielami państwowych
wzorców jednostek miar, utrzymujących i udostępniających te wzorce,
f)    
wytwarzanie i certyfikacja materiałów odniesienia,
g)    
wykonywanie ekspertyz i badań przyrządów pomiarowych,
h)    
wyznaczanie wartości wielkości przez wykonywanie pomiarów przedmiotów, w
stosunku do których dokonywane są czynności pomiarowe,
i)     
organizowanie i prowadzenie krajowych porównań międzylaboratoryjnych;
2)     prowadzenie
badań naukowych i prac rozwojowych w dziedzinach dotyczących metrologii, w
szczególności w zakresie technologii pomiarowych, oraz współpraca z innymi
jednostkami naukowymi w tym zakresie;
3)    
wspieranie i inspirowanie rozwoju krajowego przemysłu, w szczególności:
a)    
udzielanie konsultacji i prowadzenie doradztwa technicznego w zakresie
przyrządów, metod oraz technologii pomiarowych,
b)    
organizowanie i prowadzenie szkoleń specjalistycznych w dziedzinie miar
i technologii pomiarowych,
c)    
prowadzenie działań popularyzujących i promujących zagadnienia miar i metrologii,
w tym prowadzenie działalności wydawniczej,
d)    
inicjowanie prac normalizacyjnych w sprawach miar,
e)    
inicjowanie rozwoju badań naukowych, prac rozwojowych i innych przedsięwzięć w
dziedzinach dotyczących metrologii oraz nawiązywanie i prowadzenie
współpracy z krajowymi podmiotami zajmującymi się taką działalnością;
4)    
współpraca międzynarodowa w zakresie miar, w szczególności:
a)    
reprezentowanie Rzeczypospolitej Polskiej w metrologicznych organizacjach
międzynarodowych i regionalnych,
b)    
współdziałanie z zagranicznymi instytucjami prowadzącymi działania
w zakresie miar;
5)    
wykonywanie zadań z zakresu prawnej kontroli metrologicznej, w szczególności:
a)    
zatwierdzanie typów przyrządów pomiarowych na podstawie wyników przeprowadzonych
badań i nadawanie znaków zatwierdzenia typu, w drodze decyzji, jak również
cofanie decyzji zatwierdzenia typu,
b)    
prowadzenie rejestru zatwierdzonych typów przyrządów pomiarowych,
c)    
wykonywanie prawnej kontroli metrologicznej oraz uznawanie za równoważną
prawnej kontroli metrologicznej w Rzeczypospolitej Polskiej odpowiedniej
kontroli wykonanej przez właściwe zagraniczne instytucje metrologiczne,
d)    
udzielanie i cofanie jednostkom, w drodze decyzji, upoważnień do legalizacji
pierwotnej lub legalizacji ponownej określonych rodzajów przyrządów
pomiarowych,
e)    
wydawanie certyfikatów zgodności w ramach systemu Międzynarodowej Organizacji
Metrologii Prawnej;
6)    
nadzorowanie i koordynacja służby miar w Polsce, w szczególności:
a)    
sprawowanie nadzoru nad organami administracji miar i kierowanymi przez nie
urzędami oraz zapewnianie prawidłowości i spójności ich działania,
b)    
sprawowanie nadzoru nad jednostkami, o których mowa w lit. c oraz w pkt 5 lit.
d, w zakresie działalności wynikającej z udzielonych im upoważnień
i zezwoleń,
c)    
wydawanie, odmowa wydania i cofanie jednostkom, w drodze decyzji, zezwoleń na
prowadzenie działalności w zakresie wykonywania napraw lub instalacji oraz
sprawdzania określonych rodzajów przyrządów pomiarowych,
d)    
wykonywanie zadań organu nadzoru rynku w rozumieniu ustawy z dnia
13 kwietnia 2016 r. o systemach oceny zgodności i nadzoru rynku (Dz. U.
poz. 542, 1228 i 1579) w zakresie prowadzenia postępowania w sprawie
wprowadzonych do obrotu lub oddanych do użytku wyrobów niezgodnych
z wymaganiami lub stwarzających zagrożenie, w odniesieniu do przyrządów
pomiarowych i wag nieautomatycznych,
e)    
opracowywanie projektów rozporządzeń w sprawach należących do jego zakresu
działania,
f)    
opiniowanie nadsyłanych do Urzędu projektów aktów prawnych,
g)    
sygnalizowanie właściwym organom potrzeby podjęcia prac legislacyjnych
w sprawach miar;
7)     wydawanie
Dziennika Urzędowego Głównego Urzędu Miar;
8)     wykonywanie,
w zakresie swoich kompetencji, innych prac metrologicznych;
9)     wykonywanie
zadań przewidzianych w odrębnych ustawach lub powierzonych przez Prezesa Rady
Ministrów.
2. Prezes przygotowuje i przedstawia ministrowi
właściwemu do spraw gospodarki do zatwierdzenia, zaopiniowany przez Radę,
czteroletni strategiczny plan działania Głównego Urzędu Miar, obejmujący główne
cele, wyzwania i kierunki działań Urzędu, w powiązaniu ze strategiami rozwoju,
o których mowa w ustawie z dnia 6 grudnia 2006 r. o zasadach prowadzenia
polityki rozwoju (Dz. U. z 2016 r. poz. 383, 1250, 1948 i 1954 oraz z 2017 r.
poz. 5).
3.
Prezes przygotowuje i przedstawia ministrowi właściwemu do spraw gospodarki, w
terminie do dnia 31 marca każdego roku kalendarzowego, zaopiniowane przez Radę:
1)     roczny plan
działania Głównego Urzędu Miar obejmujący realizację poszczególnych zadań, o
których mowa w ust. 1, uwzględniający postanowienia planu, o którym mowa w ust.
2, oraz
2)     roczne sprawozdanie
z realizacji zadań Urzędu.”;
17)   w art. 18:
a)    
ust. 1 otrzymuje brzmienie:
„1. Obwieszczenia Prezesa, o których mowa w
art. 16 ust. 1 pkt 1 lit. b, są ogłaszane w Dzienniku Urzędowym
Rzeczypospolitej Polskiej „Monitor Polski”.”,
b)     w
ust. 2 pkt 4 otrzymuje brzmienie:
„4)    zarządzenia Prezesa w
sprawach, o których mowa w art. 14 ust. 2.”;
18)   uchyla się art. 19;
19)   w art. 20:
a)     w ust. 1 wprowadzenie do
wyliczenia otrzymuje brzmienie:
„Do zakresu działania
dyrektorów należy:”,
b)     po ust. 1a dodaje się ust. 1b
w brzmieniu:
„1b. Zadania, o których mowa w ust. 1 pkt
1–2, dyrektorzy wykonują na terytorialnym obszarze działania podległych im
urzędów.”,
c)     ust. 2 otrzymuje brzmienie:
„2. Okręgowe urzędy miar mogą wykonywać inne
prace metrologiczne, zgodnie ze swoimi kompetencjami i możliwościami
technicznymi, w tym wzorcowanie i ekspertyzy przyrządów pomiarowych.”,
d)     dodaje się ust. 3 w brzmieniu:
„3. Okręgowe urzędy miar mogą po uzgodnieniu
z Prezesem współpracować z krajowymi i zagranicznymi organizacjami,
instytucjami oraz uczelniami prowadzącymi działania w zakresie miar.”;
20)   w art. 21:
a)     w
ust. 1:
–     po
pkt 4 dodaje się pkt 4a w brzmieniu:
„4a)  czasowe wycofanie z użytkowania, w
drodze decyzji, przyrządów pomiarowych, których legalizacja utraciła ważność
zgodnie z art. 8n ust. 4;”,
–    
pkt 5 otrzymuje brzmienie:
„5)   
wycofanie, w drodze decyzji:
a)     z obrotu lub
użytkowania – przyrządów pomiarowych niespełniających wymagań,
b)     z użytkowania
– przyrządów pomiarowych w przypadku, gdy w okresie, na który została
wydana decyzja, o której mowa w pkt 4a, nie zostanie poświadczone dowodem
legalizacji, że przyrząd pomiarowy spełnia wymagania.”,
b)    
dodaje się ust. 5–7 w brzmieniu:
„5. Decyzja, o której mowa w ust. 1 pkt 4a,
jest wydawana na okres 3 miesięcy i podlega natychmiastowemu wykonaniu. Na
uzasadniony wniosek strony okres ten może być przedłużany na kolejne okresy 3
miesięczne.
6. Wydając decyzję, o której mowa w ust. 1
pkt 4a, organ administracji miar przedłuża stosowanie zabezpieczeń, o których
mowa w art. 22j ust. 3, na czas obowiązywania tej decyzji.
7. Decyzja, o której mowa w ust. 1 pkt 4a,
wygasa przed upływem okresu, na który została wydana, z dniem poświadczenia
dowodem legalizacji, że przyrząd pomiarowy spełnia wymagania.”;
21)   w art. 22j:
a)     w
ust. 1:
–    
pkt 3 otrzymuje brzmienie:
„3)    dowody legalizacji
poświadczające dokonanie legalizacji pierwotnej lub legalizacji ponownej
zostały wydane przez podmioty nieposiadające upoważnień, zostały zniszczone lub
uszkodzone albo brak jest dowodów legalizacji przyrządu pomiarowego,”,
–    
dodaje się pkt 4 w brzmieniu:
„4)    legalizacja utraciła
ważność zgodnie z art. 8n ust. 4”,
b)    
ust. 4 otrzymuje brzmienie:
„4.
Zabezpieczenia, o którym mowa w ust. 3, dokonuje się na czas niezbędny do:
1)     przeprowadzenia
czynności mających na celu ustalenie i wyjaśnienie okoliczności sprawy będącej
przedmiotem kontroli albo usunięcia nieprawidłowości stwierdzonych podczas
kontroli, nie dłużej niż na okres 2 miesięcy, lub
2)     wydania decyzji, o
której mowa w art. 21 ust. 1 pkt 4a.”;
22)   w art. 24:
a)    
ust. 7 otrzymuje brzmienie:
„7. Do opłat, o których mowa w ust. 2, nie
stosuje się przepisów ustawy – Ordynacja podatkowa dotyczących odraczania
terminu płatności podatku lub zapłaty zaległości podatkowej, rozkładania na
raty podatku lub zapłaty zaległości podatkowej i umarzania zaległości
podatkowej, z zastrzeżeniem ust. 8.”,
b)    
dodaje się ust. 8 w brzmieniu:
„8. Opłaty, o których mowa w ust. 2, umarza
się na zasadach określonych w art. 67d ustawy – Ordynacja podatkowa.”;
23)   w art. 24a
po ust. 3 dodaje się ust. 3a w brzmieniu:
„3a. Nieuiszczenie w terminie opłat, o
których mowa w art. 24 ust. 2 pkt 2 i 7, skutkuje pozostawieniem wniosku bez
rozpoznania.”;
24)   w art. 26:
a)    
po ust. 1 dodaje się ust. 1a w brzmieniu:
„1a.
Kto umyślnie użytkuje lub przechowuje w stanie gotowości do użycia przyrządy
pomiarowe wycofane z użytkowania na podstawie decyzji, o której mowa w art. 21
ust. 1 pkt 4a lub 5, lub umyślnie niszczy zabezpieczenia, o których mowa w art.
22j ust. 3 pkt 1
– podlega karze aresztu, ograniczenia
wolności albo grzywny do 10 000 zł.”,
b)     w ust. 2 po wyrazach „w ust.
1” dodaje się wyrazy „i 1a”.
Art. 2. W ustawie z dnia 23
stycznia 2009 r. o wojewodzie i administracji rządowej w województwie (Dz.
U. z 2015 r. poz. 525 i 1960 oraz z 2016 r. poz. 1948 i 2260) w art. 56 w ust.
1 pkt 5 otrzymuje brzmienie:
„5)    dyrektorzy
okręgowych urzędów miar;”.
Art. 3. 1. Znosi
się organy administracji miar – naczelników obwodowych urzędów miar oraz
likwiduje się obwodowe urzędy miar.
2. Dotychczasowe zadania i kompetencje
naczelników obwodowych urzędów miar przejmują właściwi miejscowo dyrektorzy
okręgowych urzędów miar.
Art. 4. 1. Z dniem
likwidacji obwodowych urzędów miar:
1)     należności i zobowiązania
obwodowych urzędów miar stają się należnościami i zobowiązaniami
właściwych okręgowych urzędów miar;
2)     składniki mienia będące w
posiadaniu obwodowych urzędów miar przechodzą w posiadanie właściwych
okręgowych urzędów miar.
2. Dyrektorzy okręgowych urzędów miar
dokonają inwentaryzacji składników mienia, o których mowa w ust. 1 pkt 2,
na dzień objęcia ich w posiadanie przez okręgowe urzędy miar.
Art. 5. 1. Z dniem
zniesienia organów administracji miar – naczelników obwodowych urzędów miar
oraz likwidacji obwodowych urzędów miar:
1)     naczelnicy obwodowych urzędów
miar niebędący członkami korpusu służby cywilnej stają się pracownikami służby
cywilnej zatrudnionymi we właściwych miejscowo okręgowych urzędach miar;
2)     pracownicy zatrudnieni w
obwodowych urzędach miar stają się pracownikami właściwych miejscowo okręgowych
urzędów miar.
2. Przepisy art. 231 ustawy z dnia 26 czerwca 1974 r. – Kodeks pracy (Dz.
U. z 2016 r. poz. 1666, 2138 i 2255 oraz z 2017 r. poz. 60) stosuje się
odpowiednio.
3. Właściwi dyrektorzy okręgowych
urzędów miar są obowiązani niezwłocznie zawiadomić na piśmie pracowników, o
których mowa w ust. 1, o zmianach, jakie mają nastąpić w zakresie ich stosunku
pracy.
4. Przepisów ust. 1 pkt 2 i ust. 2 nie
stosuje się do urzędników służby cywilnej, do których stosuje się przepisy
ustawy z dnia 21 listopada 2008 r. o służbie cywilnej (Dz. U. z 2016 r.
poz. 1345, 1605, 1807, 1948 i 2260 oraz z 2017 r. poz. 379).
Art. 6. Minister
właściwy do spraw gospodarki powoła Radę Metrologii w terminie 3 miesięcy
od dnia wejścia w życie niniejszej ustawy.
Art. 7. Do
dnia powołania Rady Metrologii pierwszej kadencji stosuje się art. 12 ust. 3d
ustawy zmienianej w art. 1, w brzmieniu dotychczasowym.
Art. 8. Prezes
Głównego Urzędu Miar przedstawi ministrowi właściwemu do spraw gospodarki
pierwszy czteroletni strategiczny plan działania Głównego Urzędu Miar
w terminie 3 miesięcy od dnia wejścia w życie niniejszej ustawy.
Art. 9. 1. Do
postępowań wszczętych i niezakończonych decyzją ostateczną przed dniem wejścia
w życie niniejszej ustawy stosuje się przepisy dotychczasowe.
2. Postępowania prowadzone przed
naczelnikami obwodowych urzędów miar wszczęte i niezakończone do dnia
zniesienia naczelników obwodowych urzędów miar toczą się dalej przed właściwymi
dyrektorami okręgowych urzędów miar.
3. Czynności urzędowe dokonane przez
naczelników obwodowych urzędów miar zachowują ważność.
Art. 10. Dotychczasowe przepisy
wykonawcze wydane na podstawie:
1)     art. 9 pkt 1–5 ustawy
zmienianej w art. 1 zachowują moc do dnia wejścia w życie przepisów
wykonawczych wydanych na podstawie art. 9 pkt 1–5 tej ustawy, w brzmieniu
nadanym niniejszą ustawą, jednak nie dłużej niż przez 12 miesięcy od dnia
wejścia w życie art. 1 pkt 8;
2)     art. 13 ustawy zmienianej w
art. 1 zachowują moc do dnia wejścia w życie przepisów wykonawczych wydanych na
podstawie art. 13 tej ustawy, w brzmieniu nadanym niniejszą ustawą, jednak nie
dłużej niż przez 6 miesięcy od dnia wejścia w życie art. 1 pkt 13.
Art. 11. 1. Dotychczasowe
statuty i regulaminy zachowują moc do dnia wejścia w życie statutów i
regulaminów nadanych przez Prezesa Głównego Urzędu Miar na podstawie art. 14
ust. 2 ustawy zmienianej w art. 1, w brzmieniu nadanym niniejszą ustawą.
2. Prezes Głównego Urzędu Miar nada statuty i
regulaminy okręgowym urzędom miar w terminie 2 miesięcy od dnia wejścia w życie
rozporządzenia wydanego na podstawie art. 13 ustawy zmienianej w art. 1, w
brzmieniu nadanym niniejszą ustawą.
Art. 12. Ustawa wchodzi w życie
po upływie 14 dni od dnia ogłoszenia, z wyjątkiem:
1)     art. 1 pkt 9 i 11, pkt 12 lit.
c i d, pkt 13 i 14, pkt 17 lit. b i pkt 19, art. 2–4 oraz art. 5 ust. 1, 2
i 4, które wchodzą w życie z dniem 1 stycznia 2018 r.;
2)     art. 1 pkt 6 lit. c i d oraz
pkt 8, które wchodzą w życie po upływie 12 miesięcy od dnia ogłoszenia.
 
 
 
 
                                                                                             
MARSZAŁEK SEJMU
 
 
 
                                                                                               
/ – / Marek Kuchciński
 
 
