


Tekst ustawy przyjęty przez Senat bez poprawek
 
 
 
USTAWA
z
dnia 21 czerwca 2013 r.
 
o
zmianie niektórych ustaw dotyczących praw pasażerów podróżujących drogą 
morską i drogą wodną śródlądową[1]), [2])
 
 
Art.
1.
W
ustawie z dnia 15 listopada 1984 r. – Prawo przewozowe (Dz. U. z 2012 r. poz.
1173 i 1529) w art. 1 dodaje się ust. 4 w brzmieniu:
„4.
Przepisy ustawy stosuje się do umowy przewozu podróżnego w przypadku przewozu
wykonywanego śródlądową drogą wodną w rozumieniu art. 3 lit. i rozporządzenia
Parlamentu Europejskiego i Rady (UE) nr 1177/2010 z dnia 24 listopada 2010 r. o
prawach pasażerów podróżujących drogą morską i drogą wodną śródlądową oraz
zmieniającego rozporządzenie (WE) nr 2006/2004 (Dz. Urz. UE L 334 z 17.12.2010,
str. 1, z późn. zm.), jeżeli to rozporządzenie nie stanowi inaczej.”.
 
Art.
2.
W
ustawie z dnia 21 marca 1991 r. o obszarach morskich Rzeczypospolitej Polskiej
i administracji morskiej (Dz. U. z 2003 r. Nr 153, poz. 1502, z późn. zm.[3]))
wprowadza się następujące zmiany:
1)   w
art. 42 w ust. 2 w pkt 27 kropkę zastępuje się średnikiem i dodaje się pkt 28 w
brzmieniu:
„28)   związane
z wykonywaniem zadań organu krajowego, o którym mowa w rozporządzeniu Parlamentu
Europejskiego i Rady (UE) nr 1177/2010 z dnia 24 listopada 2010 r. o
prawach pasażerów podróżujących drogą morską i drogą wodną śródlądową oraz
zmieniającego rozporządzenie (WE) nr 2006/2004 (Dz. Urz. UE L 334 z
17.12.2010, str. 1, z późn. zm.), zwanym dalej „rozporządzeniem nr 1177/2010”,
w zakresie usług przewozu drogą morską, z tym że rozpatrywanie skarg, o których
mowa w art. 25 ust. 3 tego rozporządzenia, należy do zadań dyrektora urzędu
morskiego określonego w przepisach wydanych na podstawie art. 43a ust. 5.”;
2)   po
art. 43 dodaje się art. 43a w brzmieniu:
„Art. 43a. 1. W
przypadku gdy pasażer nie jest zadowolony ze sposobu rozpatrzenia przez
przewoźnika lub operatora terminalu, w rozumieniu rozporządzenia nr 1177/2010,
skargi, o której mowa w art. 24 tego rozporządzenia, lub nie uzyska on
odpowiedzi na taką skargę, może wnieść skargę do dyrektora urzędu morskiego
określonego w przepisach wydanych na podstawie ust. 5.
2.
Do skargi wnoszonej do dyrektora urzędu morskiego pasażer dołącza:
1)   kopię
skargi skierowanej do przewoźnika lub operatora terminalu, w rozumieniu
rozporządzenia nr 1177/2010;
2)   kopię
odpowiedzi na skargę, o której mowa w pkt 1, albo oświadczenie, że odpowiedź
nie została udzielona w terminie określonym w art. 24 ust. 2 rozporządzenia nr
1177/2010;
3)   kopię
biletu lub potwierdzonej rezerwacji na daną trasę.
3.
Do rozpatrywania skarg pasażerów przez dyrektora urzędu morskiego stosuje się
przepisy działu VIII Kodeksu postępowania administracyjnego.
4.
W przypadku stwierdzenia naruszenia prawa przez przewoźnika lub operatora
terminalu, w rozumieniu rozporządzenia nr 1177/2010, dyrektor urzędu morskiego
określa, w drodze decyzji administracyjnej, zakres stwierdzonych
nieprawidłowości oraz wyznacza termin ich usunięcia.
5.
Minister właściwy do spraw gospodarki morskiej określi, w drodze rozporządzenia,
dyrektora urzędu morskiego właściwego do rozpatrywania skarg, o których
mowa w art. 25 ust. 3 rozporządzenia nr 1177/2010, biorąc pod uwagę natężenie
ruchu pasażerskiego w portach i przystaniach morskich.”;
3)   w
art. 50 w ust. 1:
a)   wprowadzenie
do wyliczenia otrzymuje brzmienie:
„Wykonując w polskich
obszarach morskich zadania, o których mowa w art. 42 ust. 2 pkt 1–6, 9 i 28:”,
b)   w
pkt 1 w lit. d średnik zastępuje się przecinkiem i dodaje się lit. e w
brzmieniu:
„e) kontrolowania, czy przewoźnik, operator
terminalu lub sprzedawca biletów, w rozumieniu rozporządzenia nr
1177/2010, wypełniają obowiązki określone w rozporządzeniu nr 1177/2010;”;
4)   po
art. 56 dodaje się art. 56a w brzmieniu:
„Art. 56a. 1.
Przewoźnik, operator terminalu lub sprzedawca biletów, w rozumieniu
rozporządzenia nr 1177/2010, którzy działają z naruszeniem obowiązków lub
warunków określonych w art. 4 ust. 2, art. 7, art. 8 ust. 2, 3 i 5, art. 9 ust.
1, 2 i 4, art. 10, art. 11 ust. 1, 4 i 5, art. 12–19, art. 22, art. 23 ust. 1 i
3 oraz art. 24 rozporządzenia nr 1177/2010, podlegają karze pieniężnej do 50 000
zł.
2.
Wysokość kary pieniężnej, o której mowa w ust. 1, ustala dyrektor urzędu
morskiego, z uwzględnieniem w szczególności zakresu naruszenia, powtarzalności
naruszeń lub korzyści finansowych uzyskanych z tytułu naruszenia.”;
5)   w
art. 57:
a)   ust.
1 otrzymuje brzmienie:
„1.
Kary pieniężne, o których mowa w art. 55–56a, wymierza dyrektor urzędu
morskiego w drodze decyzji administracyjnej.”,
b)   ust.
3 otrzymuje brzmienie:
„3.
Decyzji, o której mowa w ust. 1, nadaje się rygor natychmiastowej wykonalności,
z wyłączeniem decyzji w sprawie nałożenia kary pieniężnej, o której mowa w art.
56a ust. 1.”;
6)   w
art. 59 ust. 4 otrzymuje brzmienie:
„4.
Kary ustalone na podstawie art. 55–56a, nieuiszczone w wyznaczonym terminie,
podlegają, wraz z odsetkami za zwłokę, ściągnięciu w trybie określonym
w przepisach o postępowaniu egzekucyjnym w administracji.”.
 
Art.
3.
W
ustawie z dnia 29 sierpnia 1997 r. o usługach turystycznych (Dz. U. z 2004 r.
Nr 223, poz. 2268, z późn. zm.[4]))
wprowadza się następujące zmiany:
1)   w
art. 9 po ust. 1b dodaje się ust. 1c w brzmieniu:
„1c. Marszałek
województwa jest upoważniony do kontroli zgodności działalności prowadzonej
przez organizatorów turystyki lub pośredników turystycznych z art. 7,
art. 8 ust. 2 i 5, art. 9 ust. 3 i 4 oraz art. 12 ust. 1 i 2 rozporządzenia
Parlamentu Europejskiego i Rady (UE) nr 1177/2010 z dnia 24 listopada 2010 r. o
prawach pasażerów podróżujących drogą morską i drogą wodną śródlądową oraz
zmieniającego rozporządzenie (WE) nr 2006/2004 (Dz. Urz. UE L 334 z 17.12.2010,
str. 1, z późn. zm.), zwanego dalej „rozporządzeniem nr 1177/2010”.”;
2)   w
po rozdziale 5 dodaje się rozdział 5a w brzmieniu:
„Rozdział 5a
Kary pieniężne
Art. 45a. 1.
Organizator turystyki lub pośrednik turystyczny, który działa
z naruszeniem obowiązków lub warunków określonych w art. 7, art. 8 ust. 2
i 5, art. 9 ust. 3 i 4 oraz art. 12 ust. 1 i 2 rozporządzenia nr 1177/2010,
podlega karze pieniężnej do 50 000 zł.
2.
Wysokość kary pieniężnej, o której mowa w ust. 1, określa marszałek
województwa, z uwzględnieniem w szczególności zakresu naruszenia,
powtarzalności naruszeń lub korzyści finansowych uzyskanych z tytułu
naruszenia.
3.
Kary pieniężne, o których mowa w ust. 1, ustala marszałek województwa
w drodze decyzji administracyjnej.
4.
Od decyzji, o której mowa w ust. 3, przysługuje odwołanie do Samorządowego
Kolegium Odwoławczego.
Art. 45b. 1. Kary
ustalone na podstawie art. 45a, nieuiszczone w wyznaczonym terminie, podlegają,
wraz z odsetkami za zwłokę, ściągnięciu w trybie określonym w przepisach
o postępowaniu egzekucyjnym w administracji.
2. Kary pieniężne stanowią dochód budżetu
państwa.
Art. 45c. 1. Nie można
nałożyć kary pieniężnej, jeżeli od dnia popełnienia czynu upłynęło 5 lat.
2.
Wymierzonej kary pieniężnej nie pobiera się po upływie 5 lat od daty wydania
ostatecznej decyzji o nałożeniu kary.”.
 
Art.
4.
W
ustawie z dnia 21 grudnia 2000 r. o żegludze śródlądowej (Dz. U. z 2006 r.
Nr 123, poz. 857, z późn. zm.[5]))
wprowadza się następujące zmiany:
1)     w art. 9:
a)     w ust. 2 w pkt 10 kropkę
zastępuje się średnikiem i dodaje się pkt 11 w brzmieniu:
„11)   wykonywanie
zadań organu krajowego, o którym mowa w rozporządzeniu Parlamentu Europejskiego
i Rady (UE) nr 1177/2010 z dnia 24 listopada 2010 r. o prawach pasażerów
podróżujących drogą morską i drogą wodną śródlądową oraz zmieniającego
rozporządzenie (WE) nr 2006/2004 (Dz. Urz. UE L 334 z 17.12.2010, str. 1,
z późn. zm.), zwanym dalej „rozporządzeniem nr 1177/2010”, w zakresie usług
przewozu drogą wodną śródlądową, z tym że rozpatrywanie skarg, o których mowa w
art. 25 ust. 3 tego rozporządzenia, należy do właściwości dyrektora urzędu
żeglugi śródlądowej określonego w przepisach wydanych na podstawie art. 9 ust.
2f.”,
b)
po ust. 2e dodaje się ust. 2f w brzmieniu:
„2f. Minister właściwy do spraw transportu
określi, w drodze rozporządzenia, dyrektora urzędu żeglugi śródlądowej
właściwego do rozpatrywania skarg, o których mowa w art. 25 ust. 3 rozporządzenia
nr 1177/2010, biorąc pod uwagę natężenie ruchu pasażerskiego występującego w
żegludze śródlądowej.”;
2)   po
art. 9 dodaje się art. 9a w brzmieniu:
„Art. 9a. 1. W
przypadku gdy pasażer nie jest zadowolony ze sposobu rozpatrzenia przez
przewoźnika lub operatora terminalu, w rozumieniu rozporządzenia nr 1177/2010,
skargi, o której mowa w art. 24 tego rozporządzenia, lub nie uzyska on
odpowiedzi na taką skargę, może wnieść skargę do dyrektora urzędu żeglugi
śródlądowej określonego w przepisach wydanych na podstawie art. 9 ust. 2f.
2.
Do skargi wniesionej do dyrektora urzędu żeglugi śródlądowej pasażer dołącza:
1)   kopię
skargi skierowanej do przewoźnika lub operatora terminalu, w rozumieniu
rozporządzenia nr 1177/2010;
2)   kopię
odpowiedzi na skargę, o której mowa w pkt 1, albo oświadczenie, że odpowiedź
nie została udzielona w terminie określonym w art. 24 ust. 2 rozporządzenia nr
1177/2010;
3)   kopię
biletu lub potwierdzonej rezerwacji na daną trasę.
3.
Do rozpatrywania skarg pasażerów przez dyrektora urzędu żeglugi śródlądowej
stosuje się przepisy działu VIII Kodeksu postępowania administracyjnego.
4.
W przypadku stwierdzenia naruszenia prawa przez przewoźnika lub operatora
terminalu, w rozumieniu rozporządzenia nr 1177/2010, dyrektor urzędu żeglugi
śródlądowej określa, w drodze decyzji administracyjnej, zakres stwierdzonych
nieprawidłowości oraz wyznacza termin ich usunięcia.”;
3)   w
art. 10 ust. 1 otrzymuje brzmienie:
„1. Zadania, o których
mowa w art. 9 ust. 2 pkt 2–8, 10 i 11, wykonują uprawnieni do przeprowadzenia inspekcji
pracownicy urzędów żeglugi śródlądowej, zwani dalej „inspektorami”.”;
4)
w art. 32 w ust. 1 w pkt 4 lit. b otrzymuje brzmienie: 
„b) opinię państwowego
wojewódzkiego inspektora sanitarnego o dopuszczeniu statku do eksploatacji pod
względem wymagań sanitarnych.”;
5)
w art. 34k w ust. 1 w pkt 4 lit. b otrzymuje brzmienie: 
„b) opinię państwowego
wojewódzkiego inspektora sanitarnego o dopuszczeniu statku do eksploatacji pod
względem wymagań sanitarnych;”;
6)
w art. 34n ust. 2 otrzymuje
brzmienie: 
„2. Dokument
bezpieczeństwa statku może być cofnięty w razie stwierdzenia zaniedbań
zagrażających bezpieczeństwu żeglugi, pasażerów lub załogi, a także na
udokumentowany wniosek Państwowej Inspekcji Pracy, Państwowej Inspekcji Sanitarnej,
Transportowego Dozoru Technicznego lub wojewódzkiego inspektora ochrony
środowiska.”;
7)   po
rozdziale 9 dodaje się rozdział 9a w brzmieniu:
„Rozdział 9a
Kary pieniężne
Art. 63a. 1. Przewoźnik,
operator terminalu lub sprzedawca biletów, w rozumieniu rozporządzenia nr
1177/2010, którzy działają z naruszeniem obowiązków lub warunków określonych w
art. 4 ust. 2, art. 7, art. 8 ust. 2, 3 i 5 , art. 9 ust. 1, 2 i 4, art. 10,
art. 11 ust. 1, 4 i 5, art. 12–19, art. 22, art. 23 ust. 1 i 3 oraz art. 24
rozporządzenia nr 1177/2010, podlegają karze pieniężnej do 50 000 zł.
2.
Wysokość kary pieniężnej, o której mowa w ust. 1, określa dyrektor urzędu
żeglugi śródlądowej, z uwzględnieniem w szczególności zakresu naruszenia,
powtarzalności naruszeń lub korzyści finansowych uzyskanych z tytułu
naruszenia.
3.
Kary pieniężne, o których mowa w ust. 1, ustala dyrektor urzędu żeglugi
śródlądowej w drodze decyzji administracyjnej.
4.
Od decyzji, o której mowa w ust. 3, przysługuje odwołanie do ministra
właściwego do spraw transportu.
Art. 63b. 1. Kary
ustalone na podstawie art. 63a, nieuiszczone w wyznaczonym terminie, podlegają,
wraz z odsetkami za zwłokę, ściągnięciu w trybie określonym w przepisach
o postępowaniu egzekucyjnym w administracji.
2.
Kary pieniężne stanowią dochód budżetu państwa.
Art. 63c. 1. Nie można
nałożyć kary pieniężnej, jeżeli od dnia popełnienia czynu upłynęło 5 lat.
2.
Wymierzonej kary pieniężnej nie pobiera się po upływie 5 lat od daty wydania
ostatecznej decyzji o nałożeniu kary.”.
 
Art.
5.
W
ustawie z dnia 18 września 2001 r. – Kodeks morski (Dz. U. z 2009 r. Nr 217,
poz. 1689, z późn. zm.[6]))
wprowadza się następujące zmiany:
1)   w
art. 172 po § 1 dodaje się § 1a w brzmieniu:
„§ 1a. Do umowy
przewozu pasażera przepisy Kodeksu morskiego stosuje się w zakresie
nieuregulowanym w rozporządzeniu Parlamentu Europejskiego i Rady (UE) nr
1177/2010 z dnia 24 listopada 2010 r. o prawach pasażerów podróżujących drogą
morską i drogą wodną śródlądową oraz zmieniającego rozporządzenie (WE)
nr 2006/2004 (Dz. Urz. UE L 334 z 17.12.2010, str. 1, z późn. zm.).”;
2)   art.
177 otrzymuje brzmienie:
„Art. 177 § 1. Pasażer
może odstąpić od umowy i żądać zwrotu opłaty za przewóz w całości, gdy podróż
została odwołana albo jej rozpoczęcie opóźniło się o ponad 90 minut.
§
2. Przewoźnik zwraca opłatę za przewóz w terminie 7 dni od dnia zgłoszenia
żądania.”;
3)   w
art. 178 § 2 otrzymuje brzmienie:
„§ 2. Z przyczyny
określonej w § 1 przewoźnik może w czasie podróży odstąpić od umowy przewozu
statkiem innym niż pasażerski. Na żądanie pasażera przewoźnik obowiązany jest
zwrócić mu część opłaty za nieodbytą część podróży albo na swój koszt przewieźć
pasażera do portu przeznaczenia pierwszym dostępnym statkiem lub innym środkiem
transportu. Do zwrotu opłaty za nieodbytą część podróży stosuje się art. 177
§ 2.”;
4)   w
art. 180 § 2 otrzymuje brzmienie:
„§ 2. Jeżeli umowa
przewozu uległa rozwiązaniu z przyczyn określonych w § 1, przewoźnik obowiązany
jest na żądanie pasażera zwrócić mu całość lub część opłaty za nieodbytą część
podróży. Do zwrotu opłaty za nieodbytą część podróży stosuje się art. 177
§ 2.”;
5)
w art. 182 § 1 otrzymuje brzmienie:
„§
1. Przewoźnik, który podejmuje się przewozu pasażera statkiem o polskiej przynależności,
obowiązany jest posiadać ubezpieczenie od odpowiedzialności za szkody na osobie
lub w mieniu pasażera do wysokości sum określonych przy zastosowaniu granic
odpowiedzialności przewoźnika przewidzianych w art. 7 i art. 8 Konwencji
ateńskiej, z zastrzeżeniem art. 182a § 1.”;
6)
w art. 182a po § 1 dodaje się § 1a w brzmieniu:
„§
1a. Przepisu § 1 nie stosuje się do przewozów na pokładzie statków klasy B.”.  
 
Art.
6.
1.
W latach 2013–2022 maksymalny limit wydatków budżetu państwa będący skutkiem finansowym
ustawy wynosi w:
1)   2013
r. – 134 000 zł;
2)
  2014 r. – 118 000 zł;
3)   2015
r. – 121 000 zł;
4)   2016
r. – 123 000 zł;
5)   2017
r. – 127 000 zł;
6)   2018
r. – 130 000 zł;
7)   2019
r. – 133 400 zł;
8)   2020
r. – 136 760 zł;
9)   2021
r. – 140 000 zł;
10)    2022 r. – 143
600 zł.
2.
W przypadku przekroczenia lub zagrożenia przekroczenia przyjętego na dany rok budżetowy
maksymalnego limitu wydatków, o którym mowa w ust. 1, zostaną zastosowane
mechanizmy korygujące polegające na racjonalizacji wykonywania działań, przy
jednoczesnym zapewnieniu właściwego poziomu ochrony praw pasażerów przewidzianych
w rozporządzeniu Parlamentu Europejskiego i Rady (UE) nr 1177/2010 z dnia
24 listopada 2010 r. o prawach pasażerów podróżujących drogą morską i drogą
wodną śródlądową oraz zmieniającego rozporządzenie (WE) nr 2006/2004 (Dz. Urz.
UE L 334 z 17.12.2010, str. 1, z późn. zm.).
3.
Organem właściwym do monitorowania wykorzystania limitu wydatków, o którym mowa
w ust. 1, oraz wdrożenia mechanizmów korygujących, o których mowa w ust. 2,
jest minister właściwy do spraw gospodarki morskiej działający w porozumieniu z
ministrem właściwym do spraw transportu.
 
Art.
7. 
Do
umów przewozu pasażera drogą morską, zawartych przed dniem wejścia w życie
niniejszej ustawy, w zakresie nieuregulowanym w rozporządzeniu Parlamentu
Europejskiego i Rady (UE) nr 1177/2010 z dnia 24 listopada 2010 r. o prawach
pasażerów podróżujących drogą morską i drogą wodną śródlądową oraz zmieniającego
rozporządzenie (WE) nr 2006/2004, stosuje się przepisy ustawy zmienianej w art.
5 w brzmieniu dotychczasowym.
 
Art.
8.
Przepis
art. 182 § 1a ustawy, o której mowa w art. 5, dodany niniejszą ustawą, traci
moc z dniem 31 grudnia 2018 r. 
 
Art.
9. 
Ustawa
wchodzi w życie po upływie 14 dni od dnia ogłoszenia.
 
 
 
 
 
                                                                                                                                    MARSZAŁEK
SEJMU
 
 
                                                                                                                                        /
– / Ewa Kopacz




[1])    Niniejszą
ustawą zmienia się ustawy: ustawę z dnia 15 listopada 1984 r. – Prawo
przewozowe, ustawę z dnia 21 marca 1991 r. o obszarach morskich
Rzeczypospolitej Polskiej i administracji morskiej, ustawę z dnia
29 sierpnia 1997 r. o usługach turystycznych, ustawę z dnia 21 grudnia
2000 r. o żegludze śródlądowej oraz ustawę z dnia 18 września 2001 r. – Kodeks
morski.


[2])    Niniejsza
ustawa wykonuje postanowienia rozporządzenia Parlamentu Europejskiego i Rady
(UE) nr 1177/2010 z dnia 24 listopada 2010 r. o prawach pasażerów
podróżujących drogą morską i drogą wodną śródlądową oraz zmieniającego
rozporządzenie (WE) nr 2006/2004 (Dz. Urz. UE L 334 z 17.12.2010, str. 1, z
późn. zm.).


[3])    Zmiany
tekstu jednolitego wymienionej ustawy zostały ogłoszone w Dz. U. z 2003 r. Nr
170, poz. 1652, z 2004 r. Nr 6, poz. 41, Nr 93, poz. 895 i Nr 273, poz.
2703, z 2005 r. Nr 203, poz. 1683, z 2006 r. Nr 220, poz. 1600 i Nr 249, poz.
1834, z 2007 r. Nr 21, poz. 125, z 2008 r. Nr 171, poz. 1055, z 2009 r. Nr 92,
poz. 753 i Nr 98, poz. 817, z 2011 r. Nr 32, poz. 159, Nr 106, poz. 622, Nr
134, poz. 778 i Nr 228, poz. 1368, z 2012 r. poz. 951 i 1069 oraz z 2013
r. poz. 165.


[4])    Zmiany
tekstu jednolitego wymienionej ustawy zostały ogłoszone w Dz. U. z 2004 r. Nr
273, poz. 2703, z 2005 r. Nr 175, poz. 1462, z 2006 r. Nr 220, poz. 1600,
z 2008 r. Nr 180, poz. 1112, z 2010 r. Nr 106, poz. 672 oraz z 2011 r. Nr
80, poz. 432 i Nr 171, poz. 1016.


[5])    Zmiany
tekstu jednolitego wymienionej ustawy zostały ogłoszone w Dz. U. z 2007 r. Nr
123, poz. 846 i Nr 176, poz. 1238, z 2008 r. Nr 171, poz. 1057, z
2009 r. Nr 98, poz. 818, z 2010 r. Nr 127, poz. 857 i Nr 182, poz.
1228 oraz z 2011 r. Nr 106, poz. 622, Nr 168, poz. 1003, Nr 171, poz. 1016, Nr
222, poz. 1326 i Nr 227, poz. 1367.


[6])    Zmiany
tekstu jednolitego wymienionej ustawy zostały ogłoszone w Dz. U. z 2010 r. Nr
127, poz. 857, z 2011 r. Nr 80, poz. 432 i Nr 228, poz. 1368 oraz z 2012
r. poz. 1068, 1069, 1398 i 1544.
