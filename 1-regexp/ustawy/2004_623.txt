


Tekst ustawy przyjęty przez Senat bez poprawek
 
USTAWA
z dnia 4 października 2018 r.
o
produktach kosmetycznych[1]), [2]), [3])
Rozdział 1
Przepisy
ogólne
Art. 1. Ustawa
określa obowiązki podmiotów i właściwość organów w zakresie wykonywania
obowiązków i zadań administracyjnych wynikających z rozporządzenia Parlamentu
Europejskiego i Rady (WE) nr 1223/2009 z dnia 30 listopada 2009 r. dotyczącego
produktów kosmetycznych (wersja przekształcona) (Dz. Urz. UE L 342 z
22.12.2009, str. 59, z późn. zm.[4])), zwanego dalej „rozporządzeniem nr 1223/2009”.
Art. 2. Ilekroć w ustawie jest mowa
o:
1)        ciężkim działaniu niepożądanym – rozumie się
przez to ciężkie działanie niepożądane, o którym mowa w art. 2 ust. 1
lit. p rozporządzenia nr 1223/2009;
2)        dobrej praktyce produkcji – rozumie się przez to
dobrą praktykę produkcji, o której mowa w art. 8 rozporządzenia nr 1223/2009;
3)        dystrybutorze – rozumie się przez to
dystrybutora, o którym mowa w art. 2 ust. 1 lit. e rozporządzenia nr 1223/2009;
4)        działaniu niepożądanym – rozumie się przez to
działanie niepożądane, o którym mowa w art. 2 ust. 1 lit. o rozporządzenia nr
1223/2009;
5)        konfekcjonowaniu – rozumie się przez to
działania, w tym napełnianie i etykietowanie, które należy przeprowadzić w
celu przekształcenia masy produktu w produkt gotowy;
6)        masie produktu – rozumie się przez to produkt
kosmetyczny, który podlegał etapom produkcji do etapu końcowego
konfekcjonowania, jednak z wyłączeniem tego etapu;
7)        osobie odpowiedzialnej – rozumie się przez to
osobę odpowiedzialną, o której mowa w art. 4 rozporządzenia nr 1223/2009;
8)        produkcie gotowym – rozumie się przez to produkt
kosmetyczny, który przeszedł wszystkie etapy produkcji łącznie z
konfekcjonowaniem w celu wysyłki;
9)        produkcie kosmetycznym – rozumie się przez to
produkt kosmetyczny, o którym mowa w art. 2 ust. 1 lit. a rozporządzenia nr
1223/2009;
10)     udostępnianiu na rynku – rozumie się przez to
udostępnianie na rynku, o którym mowa w art. 2 ust. 1 lit. g rozporządzenia nr
1223/2009;
11)     użytkowniku końcowym – rozumie się przez to
użytkownika końcowego, o którym mowa w art. 2 ust. 1 lit. f rozporządzenia nr
1223/2009;
12)     wprowadzaniu do obrotu – rozumie się przez to wprowadzenie
do obrotu, o którym mowa w art. 2 ust. 1 lit. h rozporządzenia nr 1223/2009;
13)     wytwarzaniu produktu kosmetycznego – rozumie się
przez to działania prowadzące do otrzymania produktu gotowego, w tym
konfekcjonowanie, nawet gdy nie odbywa się ono w tym samym miejscu co wytwarzanie
masy produktu;
14)     wytwórcy – rozumie się przez to osobę fizyczną,
osobę prawną lub jednostkę organizacyjną nieposiadającą osobowości prawnej,
która wytwarza produkt kosmetyczny.
Rozdział
2
Udostępnianie
na rynku i wytwarzanie produktów kosmetycznych
Art. 3. 1.
Dokumentację produktu, o której mowa w art. 11 ust. 1 rozporządzenia
nr 1223/2009, udostępnianą zgodnie z art. 11 ust. 3 tego rozporządzenia,
sporządza się w języku polskim lub języku angielskim.
2. Część B raportu bezpieczeństwa produktu
kosmetycznego, o którym mowa w art. 10 ust. 1 rozporządzenia nr 1223/2009,
udostępnianą zgodnie z art. 11 ust. 3 tego rozporządzenia, sporządza się w
języku polskim.
Art. 4. 1.
Produkty kosmetyczne udostępniane na terytorium Rzeczypospolitej Polskiej
znakuje się w języku polskim.
2. Jeżeli produkt kosmetyczny jest nieopakowany
lub pakowany na miejscu sprzedaży na prośbę kupującego lub wstępnie pakowany w
celu natychmiastowej sprzedaży, informacje wymienione w art. 19 ust. 1
rozporządzenia nr 1223/2009 umieszcza się na pojemniku lub opakowaniu, w którym
produkt kosmetyczny został wystawiony do sprzedaży.
Art. 5. Produkty
kosmetyczne wprowadza się do obrotu i udostępnia się na rynku do upływu daty
minimalnej trwałości.
Art. 6. 1.
Wykaz zakładów wytwarzających produkty kosmetyczne, zwany dalej „wykazem
zakładów”, prowadzi państwowy powiatowy inspektor sanitarny właściwy
ze względu na siedzibę zakładu wytwarzającego produkty kosmetyczne.
2. Wytwórca składa do organu, o którym mowa w
ust. 1, wniosek o wpis zakładu wytwarzającego produkty kosmetyczne do wykazu
zakładów.
3. Wykaz zakładów służy monitorowaniu
przestrzegania zasad dobrej praktyki produkcji zgodnie z art. 22 rozporządzenia
nr 1223/2009 i nie jest udostępniany w trybie ustawy z dnia 6 września 2001 r.
o dostępie do informacji publicznej (Dz. U. z 2018 r. poz. 1330 i 1669).
4. Wytwórca składa wniosek o wpis do wykazu
zakładów, w postaci papierowej albo elektronicznej, w terminie 30 dni od dnia
rozpoczęcia prowadzenia działalności w zakładzie wytwarzającym produkty
kosmetyczne.
5. Wniosek o wpis do
wykazu zakładów zawiera:
1)        imię, nazwisko albo nazwę (firmę) wytwórcy i jego
adres;
2)        nazwę i adres zakładu wytwarzającego produkty
kosmetyczne;
3)        określenie rodzaju i zakresu działalności, która jest
prowadzona w zakładzie wytwarzającym produkty kosmetyczne.
6. Wytwórcy wydaje się zaświadczenie o wpisie
do wykazu zakładów, które zawiera datę wpisu do tego wykazu oraz nazwę i adres
zakładu wytwarzającego produkty kosmetyczne.
7. W przypadku zmiany danych, o których mowa w
ust. 5, wytwórca składa wniosek o dokonanie zmian w wykazie zakładów, w
postaci papierowej albo elektronicznej, w terminie 30 dni od dnia
zaistnienia zmiany. Wniosek zawiera wskazanie danych, o których mowa w ust. 5,
które uległy zmianie.
8. Wykreślenie z wykazu
zakładów następuje na podstawie:
1)        złożonego przez wytwórcę, w postaci papierowej
albo elektronicznej, wniosku o wykreślenie z wykazu zakładów, który
zawiera dane, o których mowa w ust. 5;
2)        decyzji właściwego państwowego powiatowego
inspektora sanitarnego, jeżeli wytwórca zaprzestał prowadzenia działalności
objętej wpisem i nie złożył wniosku, o którym mowa w pkt 1.
Art. 7. 1. Wykaz zakładów zawiera
dane, o których mowa w art. 6 ust. 5, oraz:
1)        datę wpisu do wykazu zakładów;
2)        informacje o przeprowadzonych przez właściwego
państwowego powiatowego inspektora sanitarnego urzędowych kontrolach zakładu
wytwarzającego produkty kosmetyczne;
3)        informacje o zmianie danych, o których mowa w
art. 6 ust. 5, lub wykreśleniu zakładu wytwarzającego produkty kosmetyczne z
wykazu zakładów.
2. Minister właściwy do
spraw zdrowia określi, w drodze rozporządzenia, wzory:
1)        wniosku o wpis do wykazu zakładów,
2)        wniosku o dokonanie zmian w wykazie zakładów,
3)        wniosku o wykreślenie z wykazu zakładów,
4)        zaświadczenia o
wpisie do wykazu zakładów
– uwzględniając zakres danych zawartych w
wykazie zakładów oraz konieczność zapewnienia jednolitości wydawanych
zaświadczeń.
Rozdział 3
Informowanie
o ciężkich działaniach niepożądanych
Art. 8. 1.
Tworzy się System Informowania o Ciężkich Działaniach Niepożądanych
Spowodowanych Stosowaniem Produktów Kosmetycznych, zwany dalej „systemem”.
2. W systemie przetwarza się dane o ciężkich
działaniach niepożądanych zgłoszone zgodnie z art. 23 rozporządzenia nr
1223/2009.
3. Główny Inspektor Sanitarny jest
administratorem danych osobowych i administratorem systemu.
4. W celu zapewnienia bezpieczeństwa danych w
czasie eksploatacji systemu Główny Inspektor Sanitarny powierza przetwarzanie
danych zawartych w systemie ośrodkowi administrującemu określonemu w przepisach
wydanych na podstawie art. 13, zwanemu dalej „ośrodkiem administrującym”.
5. Ośrodek
administrujący spełnia następujące wymagania:
1)        posiada co najmniej pięcioletnie doświadczenie w
zakresie zagadnień objętych przeprowadzaniem ocen i kwalifikacji ciężkich
działań niepożądanych;
2)        posiada doświadczenie w zakresie dotyczącym
toksycznego działania substancji i mieszanin chemicznych;
3)        posiada doświadczenie w zakresie dotyczącym
narażenia na działanie produktu kosmetycznego oraz substancji i mieszanin
chemicznych;
4)        zatrudnia osoby posiadające kwalifikacje dla
przeprowadzania ocen i kwalifikacji ciężkich działań niepożądanych;
5)        stwarza warunki organizacyjne i techniczne
zapewniające ochronę przetwarzanych danych przed nieuprawnionym dostępem,
nielegalnym ujawnieniem lub pozyskaniem, a także ich modyfikacją, uszkodzeniem,
zniszczeniem lub utratą.
6. Główny Inspektor Sanitarny może kontrolować
ośrodek administrujący w zakresie realizacji warunków, o których mowa w ust. 5
pkt 5, oraz sposobu realizacji celów powierzenia danych przetwarzanych w
systemie.
7. Ośrodek administrujący nie może powierzać
innym podmiotom przetwarzania danych zawartych w systemie.
8. Zadania ośrodka administrującego są
finansowane z budżetu państwa, z części, której dysponentem jest minister
właściwy do spraw zdrowia.
Art. 9. 1.
Ciężkie działania niepożądane zgłasza się do ośrodka administrującego.
2. W przypadku gdy
zgłoszenia ciężkiego działania niepożądanego do ośrodka administrującego
dokonuje użytkownik końcowy, zgłoszenie to zawiera:
1)        nazwę produktu kosmetycznego, którego stosowanie
mogło spowodować ciężkie działanie niepożądane, oraz numer partii tego
produktu;
2)        dane osobowe tego
użytkownika:
a)       imię i nazwisko,
b)       wiek,
c)       wykonywany przez niego zawód, o ile jest związany
ze stosowaniem tego produktu kosmetycznego,
d)       adres zamieszkania lub adres do korespondencji,
e)       adres poczty elektronicznej, numer telefonu,
jeżeli posiada;
3)        inne dane podane przez użytkownika końcowego w
związku ze zgłoszeniem;
4)        opis ciężkiego działania niepożądanego oraz,
jeżeli jest to uzasadnione, inne informacje dotyczące stanu zdrowia użytkownika
końcowego.
3. Ośrodek administrujący dokonuje weryfikacji
danych, o których mowa w ust. 2 pkt 1, 3 i 4, w celu stwierdzenia, czy
zgłoszenie dotyczy ciężkiego działania niepożądanego, o którym mowa w art. 2
ust. 1 lit. p rozporządzenia nr 1223/2009.
4. W przypadku gdy
zgłoszenia ciężkiego działania niepożądanego do ośrodka administrującego
dokonuje podmiot wykonujący działalność leczniczą lub osoba wykonująca zawód
medyczny w tym podmiocie, zgłoszenie to zawiera:
1)        nazwę produktu kosmetycznego, którego stosowanie
mogło spowodować ciężkie działanie niepożądane oraz numer partii tego produktu;
2)        opis ciężkiego działania niepożądanego;
3)        wiek i zawód wykonywany przez użytkownika
końcowego, o ile jest on związany ze stosowaniem tego produktu
kosmetycznego – jeżeli zostały podane.
Art. 10.
1.
Dane osobowe są przetwarzane przez ośrodek administrujący w celu wykonywania
obowiązków wynikających z art. 23 ust. 2–4 rozporządzenia nr 1223/2009.
2. Dane osobowe są przechowywane w ośrodku
administrującym w warunkach uniemożliwiających dostęp do nich osób nieupoważnionych.
3. Dane osobowe są przechowywane w ośrodku
administrującym nie dłużej niż rok od zakończenia weryfikacji zgłoszenia
działania niepożądanego.
4. Ośrodek administrujący po zaprzestaniu
przetwarzania danych przekazuje je Głównemu Inspektorowi Sanitarnemu.
5. Ośrodek administrujący oraz osoby
upoważnione do przetwarzania danych w systemie zachowują w tajemnicy
informacje związane z danymi zawartymi w systemie.
Art. 11. 1. W
przypadku zgłoszenia działania niepożądanego przez użytkownika końcowego do
osoby odpowiedzialnej lub dystrybutora, osoba odpowiedzialna lub dystrybutor
przetwarza dane osobowe, o których mowa w art. 9 ust. 2 pkt 2–4, i jest ich
administratorem.
2. Dane osobowe są przetwarzane przez osobę
odpowiedzialną lub dystrybutora w celu zrealizowania obowiązków wynikających z
art. 10 ust. 1, art. 11 ust. 2 lit. b, art. 21 oraz art. 23 ust. 1
rozporządzenia nr 1223/2009.
3. Dane osobowe są przechowywane przez osobę odpowiedzialną
lub dystrybutora w warunkach uniemożliwiających dostęp do nich osób nieupoważnionych.
4. Dane osobowe są przechowywane przez osobę
odpowiedzialną lub dystrybutora nie dłużej niż rok od zakończenia przez nich
weryfikacji zgłoszenia działania niepożądanego.
5. Osoba odpowiedzialna lub dystrybutor stwarzają
warunki organizacyjne i techniczne zapewniające ochronę przetwarzanych danych przed
nieuprawnionym dostępem, nielegalnym ujawnieniem lub pozyskaniem, a także ich
modyfikacją, uszkodzeniem, zniszczeniem lub utratą.
6. Osoba odpowiedzialna lub dystrybutor oraz
osoby upoważnione w tych podmiotach do przetwarzania danych zachowują w
tajemnicy informacje związane z tymi danymi.
Art. 12. 1.
Ośrodek administrujący informuje Głównego Inspektora Sanitarnego
o zgłoszeniu ciężkiego działania niepożądanego. Informacja ta zawiera dane
określone w art. 9 ust. 4 oraz – w przypadku zgłoszenia ciężkiego
działania niepożądanego przez osobę odpowiedzialną lub dystrybutora – dane, o
których mowa w art. 23 ust. 1 lit. c rozporządzenia nr 1223/2009.
2. Organem właściwym w sprawach, o których mowa
w art. 23 ust. 2–4 rozporządzenia nr 1223/2009, jest Główny Inspektor Sanitarny.
Art. 13.
Minister właściwy do spraw zdrowia określi, w drodze rozporządzenia, ośrodek
administrujący spośród podmiotów wymienionych w art. 7 ust. 1 ustawy z dnia 20
lipca 2018 r. – Prawo o szkolnictwie wyższym i nauce (Dz. U. poz. 1668), mając
na względzie zapewnienie realizacji zadań wynikających z art. 23 rozporządzenia
nr 1223/2009.
Rozdział 4
Nadzór
nad produktami kosmetycznymi
Art. 14. Nadzór
nad przestrzeganiem przepisów ustawy oraz przepisów rozporządzenia nr 1223/2009
sprawują w zakresie swoich kompetencji organy Państwowej Inspekcji Sanitarnej
oraz Inspekcji Handlowej.
Art. 15. 1.
Organami właściwymi w zakresie art. 5–7 rozporządzenia nr 1223/2009 są organy
Państwowej Inspekcji Sanitarnej.
2. Organami właściwymi w zakresie art. 6 i art.
7 rozporządzenia nr 1223/2009 są organy Inspekcji Handlowej w zakresie swoich
kompetencji.
Art. 16. 1.
Organami właściwymi w zakresie dostępu do informacji i danych określonych w
art. 11 ust. 2 rozporządzenia nr 1223/2009 są organy Państwowej Inspekcji
Sanitarnej.
2. Organami właściwymi w zakresie dostępu do
informacji i danych określonych w art. 11 ust. 2 lit. d
rozporządzenia nr 1223/2009 są organy Inspekcji Handlowej w zakresie swoich
kompetencji.
Art. 17. Organami właściwymi, o
których mowa w art. 13 ust. 5 rozporządzenia nr 1223/2009, są:
1)        Główny Inspektor Sanitarny;
2)        Prezes Urzędu Ochrony Konkurencji i Konsumentów;
3)        państwowy wojewódzki inspektor sanitarny;
4)        państwowy graniczny inspektor sanitarny.
Art. 18. 1.
Dostęp do informacji o produkcie kosmetycznym, o których mowa w art. 13 ust.
1–3 rozporządzenia nr 1223/2009, udostępnianych przez Komisję Europejską
zgodnie z art. 13 ust. 6 tego rozporządzenia, zapewnia lekarzom i lekarzom
dentystom w celu prowadzenia leczenia ośrodek uprawniony do dostępu do tych informacji.
2. Ośrodek spełnia
następujące wymagania:
1)        udziela konsultacji toksykologicznych osobom
wykonującym zawód medyczny;
2)        analizuje przyczyny zatruć;
3)        posiada dostęp do baz naukowych dotyczących
właściwości toksykologicznych substancji;
4)        posiada telefoniczne i elektroniczne środki
komunikacji alarmowej.
3. Zadanie, o którym mowa w ust. 1, jest
finansowane z budżetu państwa, z części, której dysponentem jest minister
właściwy do spraw zdrowia.
4. Minister właściwy do spraw zdrowia określi, w
drodze rozporządzenia, ośrodek spośród podmiotów wymienionych w art. 7 ust. 1
ustawy z dnia 20 lipca 2018 r. – Prawo o szkolnictwie wyższym i nauce albo
innych podmiotów, mając na względzie realizację zadań, o których mowa w art. 13
ust. 6 rozporządzenia nr 1223/2009.
Art. 19.
Organem właściwym do wystąpienia do Komisji Europejskiej z wnioskiem
o odstępstwo, o którym mowa w art. 18 ust. 2 rozporządzenia nr 1223/2009,
jest Główny Inspektor Sanitarny.
Art. 20. 1.
Główny Inspektor Sanitarny we współpracy z Prezesem Urzędu Ochrony Konkurencji
i Konsumentów przygotowuje i przekazuje Komisji Europejskiej oraz państwom
członkowskim Unii Europejskiej lub państwom członkowskim Europejskiego
Porozumienia o Wolnym Handlu (EFTA) – stronom umowy o Europejskim Obszarze
Gospodarczym raport obejmujący wyniki okresowych przeglądów i ocen działań
nadzorczych, o których mowa w art. 22 rozporządzenia nr 1223/2009.
2. Raport, o którym mowa w ust. 1, Główny
Inspektor Sanitarny udostępnia w Biuletynie Informacji Publicznej na stronie
podmiotowej Głównego Inspektoratu Sanitarnego.
Art. 21. 1.
Organem właściwym, o którym mowa w art. 24, art. 27 i art. 30 rozporządzenia nr
1223/2009, jest Główny Inspektor Sanitarny.
2. Główny Inspektor Sanitarny może polecić
państwowemu wojewódzkiemu, powiatowemu lub granicznemu inspektorowi sanitarnemu
przeprowadzenie postępowania wyjaśniającego w zakresie, o którym mowa w art.
24, art. 27 i art. 30 rozporządzenia nr 1223/2009, dotyczącym współpracy
między właściwymi organami państw członkowskich Unii Europejskiej lub państw
członkowskich Europejskiego Porozumienia o Wolnym Handlu (EFTA) – stron umowy o
Europejskim Obszarze Gospodarczym.
Art. 22. W celu
realizacji przepisów art. 25 ust. 2 i 4–6 rozporządzenia nr 1223/2009 państwowy
powiatowy inspektor sanitarny informuje o podjętych środkach Głównego
Inspektora Sanitarnego, który powiadamia Komisję Europejską oraz państwa
członkowskie Unii Europejskiej lub państwa członkowskie Europejskiego
Porozumienia o Wolnym Handlu (EFTA) – strony umowy o Europejskim Obszarze
Gospodarczym.
Art. 23.
Organem właściwym do wniesienia sprzeciwu wobec normy zharmonizowanej, o którym
mowa w art. 36 ust. 1 rozporządzenia nr 1223/2009, jest Główny Inspektor
Sanitarny.
Art. 24. 1.
Organy Państwowej Inspekcji Sanitarnej są właściwe do realizacji zadań,
o których mowa w art. 25 i art. 26 rozporządzenia nr 1223/2009.
2. Organy Inspekcji Handlowej są właściwe w
zakresie swoich kompetencji do realizacji zadań, o których mowa w art. 26
rozporządzenia nr 1223/2009.
Art. 25. 1.
Nadzór, o którym mowa w art. 14, obejmuje wykonywanie czynności
i stosowanie środków określonych w ustawie i w rozporządzeniu nr
1223/2009, w szczególności kontrolę, pobieranie próbek produktów
kosmetycznych oraz przeprowadzanie badań laboratoryjnych.
2. Próbki produktów kosmetycznych do badań
laboratoryjnych są pobierane nieodpłatnie.
3. Minister właściwy do spraw zdrowia określi,
w drodze rozporządzenia, metody oznaczeń próbek produktów kosmetycznych niezbędnych
do kontroli bezpieczeństwa produktów kosmetycznych, biorąc pod uwagę
konieczność zapewnienia bezpieczeństwa zdrowia konsumentów oraz wiedzę naukową
i techniczną.
Rozdział
5
Kary
pieniężne
Art. 26. 1.
Kto wytwarza produkt kosmetyczny bez zachowania zasad dobrej praktyki
produkcji, podlega karze pieniężnej w wysokości do 50 000 zł.
2. Tej samej karze podlega osoba odpowiedzialna, która nie zapewnia, że produkt
kosmetyczny jest wytwarzany z zachowaniem zasad dobrej praktyki produkcji.
Art. 27. Kto
wprowadza do obrotu produkt kosmetyczny bez spełnienia wymogów dotyczących
oceny bezpieczeństwa, o której mowa w art. 10 rozporządzenia nr 1223/2009,
podlega karze pieniężnej w wysokości do 100 000 zł.
Art. 28. Kto
nie wykonuje obowiązków określonych w art. 5 ust. 2 i 3 oraz art. 6 ust. 3–5
rozporządzenia nr 1223/2009, podlega karze pieniężnej w wysokości do 50 000 zł.
Art. 29. Kto
nie spełnia wymogu dotyczącego okresu przechowywania dokumentacji produktu, o
którym mowa w art. 11 ust. 1 rozporządzenia nr 1223/2009, podlega karze
pieniężnej w wysokości do 30 000 zł.
Art. 30. Kto
wprowadza do obrotu produkt kosmetyczny bez spełnienia wymogów dotyczących
dokumentacji produktu, o których mowa w art. 11 ust. 2–4 rozporządzenia
nr 1223/2009, podlega karze pieniężnej w wysokości do 100 000 zł.
Art. 31. Kto
wytwarza produkt kosmetyczny bez pobierania próbek i wykonywania analiz w
rzetelny i odtwarzalny sposób, o których mowa w art. 12 rozporządzenia
nr 1223/2009, podlega karze pieniężnej w wysokości do 10 000 zł.
Art. 32. 1. Kto
wprowadza do obrotu produkt kosmetyczny bez spełnienia wymogów w zakresie
zgłoszeń, o których mowa w art. 13 ust. 1–4 i 7 oraz art. 16 ust. 3
rozporządzenia nr 1223/2009, podlega karze pieniężnej w wysokości do 35 000 zł.
2. Tej samej karze podlega dystrybutor, który
udostępnia produkt kosmetyczny bez spełnienia wymogów w zakresie zgłoszeń, o
których mowa w art. 13 ust. 3 i 4 rozporządzenia nr 1223/2009.
Art. 33. Kto
wprowadza do obrotu produkt kosmetyczny z naruszeniem ograniczeń dotyczących
substancji, o których mowa w art. 14, art. 15 ust. 1 i 2 oraz art. 17
rozporządzenia nr 1223/2009, podlega karze pieniężnej w wysokości do 100
000 zł.
Art. 34. Kto
wprowadza do obrotu produkt kosmetyczny z naruszeniem zakazów w zakresie
testów na zwierzętach, o których mowa w art. 18 ust. 1 rozporządzenia nr 1223/2009,
podlega karze pieniężnej w wysokości do 30 000 zł.
Art. 35. Kto
wbrew zakazom wynikającym z art. 18 ust. 1 rozporządzenia nr 1223/2009
przeprowadza testy na zwierzętach, podlega karze pieniężnej w wysokości do 100
000 zł.
Art. 36. 1. Kto
wprowadza do obrotu lub udostępnia na rynku produkt kosmetyczny bez spełnienia
wymogów w zakresie oznakowania, o których mowa w art. 19 ust. 1–3, 5 i 6 rozporządzenia
nr 1223/2009, podlega karze pieniężnej w wysokości do 70 000 zł.
2. Tej samej karze podlega, kto wprowadza do
obrotu lub udostępnia na rynku produkt kosmetyczny bez spełnienia wymogów
określonych w art. 4.
Art. 37. Kto
udostępnia na rynku produkt kosmetyczny bez spełnienia wymogów związanych z
oświadczeniami o produkcie, o których mowa w art. 20 ust. 1 lub 3 rozporządzenia
nr 1223/2009, podlega karze pieniężnej w wysokości do 20 000 zł.
Art. 38. Osoba
odpowiedzialna, która nie zapewnia publicznego dostępu do informacji, o którym
mowa w art. 21 rozporządzenia nr 1223/2009, podlega karze pieniężnej
w wysokości do 10 000 zł.
Art. 39. Osoba
odpowiedzialna lub dystrybutor, którzy nie dopełniają obowiązku informowania o
ciężkim działaniu niepożądanym, o którym mowa w art. 23 ust. 1–3 rozporządzenia
nr 1223/2009, podlegają karze pieniężnej w wysokości do 100 000 zł.
Art. 40. Osoba
odpowiedzialna, która nie przedstawi informacji żądanych na podstawie art. 24
rozporządzenia nr 1223/2009, podlega karze pieniężnej w wysokości do 20 000 zł.
Art. 41. Kto
wprowadza do obrotu lub udostępnia na rynku produkt kosmetyczny po upływie daty
minimalnej trwałości, podlega karze pieniężnej w wysokości do 50 000 zł.
Art. 42. Osoba
odpowiedzialna, która nie dopełnia obowiązków, o których mowa
w art. 25 ust. 3 rozporządzenia nr 1223/2009, podlega karze
pieniężnej w wysokości do 20 000 zł.
Art. 43. 1. Kto
wytwarza produkt kosmetyczny bez złożenia wniosku, o którym mowa w art. 6 ust.
2, albo po bezskutecznym upływie terminu określonego w art. 6 ust. 4, podlega
karze pieniężnej w wysokości do 50 000 zł.
2. Tej samej karze podlega, kto narusza
obowiązek, o którym mowa w art. 6 ust. 7.
Art. 44. Kto
nie dopełnia obowiązku wynikającego z art. 7 rozporządzenia nr 1223/2009,
podlega karze pieniężnej w wysokości do 10 000 zł.
Art. 45. Osoba
odpowiedzialna, która nie dopełnia obowiązku określonego w art. 3, podlega
karze pieniężnej w wysokości do 10 000 zł.
Art. 46. 1. Kary pieniężne, o których
mowa w:
1)        art. 26, art. 27, art. 29-35, art. 38-40, art. 42,
art. 43 i art. 45, nakłada, w drodze decyzji, właściwy państwowy powiatowy
inspektor sanitarny;
2)        art. 28, art. 36, art. 37, art. 41 i art. 44,
nakłada, w drodze decyzji, odpowiednio, właściwy państwowy powiatowy
inspektor sanitarny albo wojewódzki inspektor Inspekcji Handlowej.
2. Wpływy z kar pieniężnych określonych w art.
26–45 stanowią dochód budżetu państwa.
Rozdział 6
Zmiany
w przepisach
Art. 47. W ustawie z dnia 14 marca
1985 r. o Państwowej Inspekcji Sanitarnej (Dz. U. z 2017 r. poz. 1261 i
2111 oraz z 2018 r. poz. 138, 650 i 1490) wprowadza się następujące zmiany:
1)        w art. 1 w pkt 6 wyrazy „przedmiotów użytku”
zastępuje się wyrazami „produktów kosmetycznych”;
2)        w art. 4 w ust. 1:
a)       pkt 4 otrzymuje
brzmienie:
„4)      warunków zdrowotnych produkcji materiałów
i obrotu materiałami i wyrobami przeznaczonymi do kontaktu z żywnością,
produktami kosmetycznymi oraz innymi wyrobami mogącymi mieć wpływ na zdrowie
ludzi;”,
b)       po pkt 4 dodaje się
pkt 4a w brzmieniu:
„4a)    nadzoru nad przestrzeganiem przepisów
ustawy z dnia 4 października 2018 r. o produktach kosmetycznych (Dz. U. poz.
...) oraz przepisów rozporządzenia Parlamentu Europejskiego i Rady (WE) nr
1223/2009 z dnia 30 listopada 2009 r. dotyczącego produktów kosmetycznych
(wersja przekształcona) (Dz. Urz. UE L 342 z 22.12.2009, str. 59, z późn. zm.[5]))
w zakresie przestrzegania obowiązku prawidłowego oznakowania, o którym mowa w
art. 19 tego rozporządzenia;”;
3)        w art. 27 ust. 2
otrzymuje brzmienie:
„2. Jeżeli naruszenie wymagań, o których
mowa w ust. 1, spowodowało bezpośrednie zagrożenie życia lub zdrowia ludzi,
państwowy inspektor sanitarny nakazuje unieruchomienie zakładu pracy lub jego
części (stanowiska pracy, maszyny lub innego urządzenia), zamknięcie obiektu
użyteczności publicznej, wyłączenie z eksploatacji środka transportu,
wycofanie z obrotu środka spożywczego, materiału i wyrobu przeznaczonego
do kontaktu z żywnością, produktu kosmetycznego lub innego wyrobu mogącego mieć
wpływ na zdrowie ludzi albo podjęcie lub zaprzestanie innych działań; decyzje w
tych sprawach podlegają natychmiastowemu wykonaniu.”;
4)        art. 29 otrzymuje
brzmienie:
„Art. 29. W przypadkach wymienionych w
art. 27–28 państwowi inspektorzy sanitarni są uprawnieni do zabezpieczenia
pomieszczeń, środków transportu, maszyn i innych urządzeń, środków spożywczych,
materiałów i wyrobów przeznaczonych do kontaktu z żywnością, produktów
kosmetycznych, detergentów, substancji chemicznych, ich mieszanin oraz wyrobów
w rozumieniu przepisów ustawy z dnia 25 lutego 2011 r. o substancjach
chemicznych i ich mieszaninach, a także innych wyrobów mogących mieć wpływ na
zdrowie ludzi. Do postępowania zabezpieczającego stosuje się przepisy ustawy z
dnia 17 czerwca 1966 r. o postępowaniu egzekucyjnym w administracji (Dz.
U. z 2018 r. poz. 1314, 1356, 1499 i 1629), jeżeli przepisy szczególne nie
stanowią inaczej.”;
5)        w art. 36 w ust. 3 wyraz „kosmetykach” zastępuje
się wyrazami „produktach kosmetycznych”.
Art. 48. W
ustawie z dnia 9 listopada 1995 r. o ochronie zdrowia przed następstwami
używania tytoniu i wyrobów tytoniowych (Dz. U. z 2018 r. poz. 1446) w art. 8 w
ust. 4 w pkt 4 wyraz „kosmetyk” zastępuje się wyrazami „produkt kosmetyczny”.
Art. 49. W
ustawie z dnia 4 września 1997 r. o działach administracji rządowej (Dz. U. z
2018 r. poz. 762, z późn. zm.[6])) w art. 33 w ust. 1 w pkt 2 wyraz „kosmetykami”
zastępuje się wyrazami „produktami kosmetycznymi”.
Art. 50. W
ustawie z dnia 10 września 1999 r. – Kodeks karny skarbowy (Dz. U.
z 2017 r. poz. 2226 oraz z 2018 r. poz. 201 i 771) w art. 31 w § 5
wyraz „kosmetyków” zastępuje się wyrazami „produktów kosmetycznych”.
Art. 51. W
ustawie z dnia 29 listopada 2000 r. – Prawo atomowe (Dz. U. z 2018 r.
poz. 792 i 1669) w art. 4 w ust. 2 wyraz „kosmetyków” zastępuje się
wyrazami „produktów kosmetycznych”.
Art. 52. W ustawie z dnia 15 grudnia
2000 r. o Inspekcji Handlowej (Dz. U. z 2017 r. poz. 1063 i 2056 oraz z 2018 r.
poz. 650 i 1338) w art. 3 w ust. 1 po pkt 2h dodaje się pkt 2i w brzmieniu:
„2i) kontrola przestrzegania przez
dystrybutorów przepisów o produktach kosmetycznych;”.
Art. 53.
W
ustawie z dnia 22 czerwca 2001 r. o mikroorganizmach i organizmach genetycznie
zmodyfikowanych (Dz. U. z 2017 r. poz. 2134 oraz z 2018 r. poz. 810 i 1669) w
art. 15s w pkt 4 w lit. h wyraz „kosmetyków” zastępuje się wyrazami „produktów
kosmetycznych”.
Art. 54. W ustawie z dnia 6 września
2001 r. – Prawo farmaceutyczne (Dz. U. z 2017 r. poz. 2211 z późn. zm.[7])) wprowadza się następujące zmiany:
1)        w art. 3a wyraz „kosmetyku” zastępuje się
wyrazami „produktu kosmetycznego”;
2)        w art. 55 w ust. 2 w pkt 1 w lit. d wyraz „kosmetycznym”
zastępuje się wyrazami „produktem kosmetycznym”;
3)        w art. 72 w ust. 5
pkt 3 otrzymuje brzmienie:
„3)      produktami kosmetycznymi w
rozumieniu art. 2 ust. 1 lit. a rozporządzenia Parlamentu Europejskiego i Rady
(WE) nr 1223/2009 z dnia 30 listopada 2009 r. dotyczącego produktów
kosmetycznych (wersja przekształcona) (Dz. Urz. UE L 342 z 22.12.2009,
str. 59, z późn. zm.[8])), z wyłączeniem produktów kosmetycznych
przeznaczonych do perfumowania lub upiększania,”.
Art. 55. W ustawie
z dnia 19 marca 2004 r. – Prawo celne (Dz. U. z 2018 r. poz. 167, 1544, 1669 i
1697) w art. 31 w ust. 5 wyraz „kosmetyki” zastępuje się wyrazami „produkty
kosmetyczne”.
Art. 56. W
ustawie z dnia 25 sierpnia 2006 r. o bezpieczeństwie żywności i żywienia (Dz.
U. z 2018 r. poz. 1541 i 1669) w art. 30 w ust. 1 w pkt 2 wyrazy „kosmetyku w
rozumieniu przepisów o kosmetykach” zastępuje się wyrazami „produktu
kosmetycznego w rozumieniu przepisów o produktach kosmetycznych”.
Art. 57. W
ustawie z dnia 6 grudnia 2008 r. o podatku akcyzowym (Dz. U. z 2018 r. poz.
1114, 1039, 1356, 1629 i 1697) w art. 7c w ust. 2 w pkt 1 wyraz „kosmetykach”
zastępuje się wyrazami „produktach kosmetycznych”.
Art. 58. W ustawie z dnia 25 lutego
2011 r. o substancjach chemicznych i ich mieszaninach (Dz. U. z 2018 r. poz.
143 i 1637) wprowadza się następujące zmiany:
1)        w art. 1 w ust. 4 w pkt 3 w lit. e wyrazy „kosmetykami
w rozumieniu przepisów o kosmetykach” zastępuje się wyrazami „produktami
kosmetycznymi w rozumieniu przepisów o produktach kosmetycznych”;
2)        w art. 22 w ust. 1 w pkt 5 w lit. b wyraz „kosmetyków”
zastępuje się wyrazami „produktów kosmetycznych”.
Rozdział 7
Przepisy
dostosowujące, przejściowe i końcowe
Art. 59. Osoba
odpowiedzialna dostosuje dokumentację produktu kosmetycznego, o której mowa w
art. 11 ust. 2 rozporządzenia nr 1223/2009, do wymagań określonych w art. 3 w
terminie 9 miesięcy od dnia wejścia w życie niniejszej ustawy.
Art. 60. Pierwszy
raport, o którym mowa w art. 20 ust. 1, Główny Inspektor Sanitarny
we współpracy z Prezesem Urzędu Ochrony Konkurencji i Konsumentów
przygotuje i przekaże Komisji Europejskiej oraz państwom członkowskim Unii
Europejskiej lub państwom członkowskim Europejskiego Porozumienia o Wolnym
Handlu (EFTA) – stronom umowy o Europejskim Obszarze Gospodarczym oraz
udostępni w Biuletynie Informacji Publicznej na stronie podmiotowej Głównego
Inspektoratu Sanitarnego w terminie 2 lat od dnia wejścia w życie niniejszej ustawy.
Art. 61.
Wytwórcy prowadzący w dniu wejścia w życie niniejszej ustawy działalność
w zakresie wytwarzania produktów kosmetycznych złożą wniosek o wpis
zakładu do wykazu zakładów wytwarzających produkty kosmetyczne w terminie
9 miesięcy od dnia wejścia w życie niniejszej ustawy.
Art. 62. 1.
Likwiduje się krajowy system informowania o kosmetykach wprowadzonych do
obrotu, prowadzony na podstawie art. 8 ustawy uchylanej w art. 64.
2. Do dnia 11 lipca 2020 r. w krajowym systemie
informowania o kosmetykach wprowadzonych do obrotu, prowadzonym na podstawie
art. 8 ustawy uchylanej w art. 64, przechowuje się dane zgromadzone w tym
systemie przed dniem wejścia w życie niniejszej ustawy i nie gromadzi się w nim
nowych danych.
Art. 63.
Dotychczasowe przepisy wykonawcze wydane na podstawie art. 13 ust. 3 ustawy
uchylanej w art. 64 zachowują moc do dnia wejścia w życie przepisów
wykonawczych wydanych na podstawie art. 25 ust. 3, jednak nie dłużej niż przez
12 miesięcy od dnia wejścia w życie niniejszej ustawy.
Art. 64. Traci
moc ustawa z dnia 30 marca 2001 r. o kosmetykach (Dz. U. z 2013 r.
poz. 475 oraz z 2018 r. poz. 650 i 1669).
Art. 65. Ustawa wchodzi w życie z dniem 1 stycznia 2019 r., z wyjątkiem art. 62 ust.
1, który wchodzi w życie z dniem 12 lipca 2020 r.
 
 
                                                                                                                                    MARSZAŁEK
SEJMU
 
 
 
                                                                                                                                    /
– / Marek Kuchciński
 




[1])    Niniejsza ustawa została notyfikowana Komisji
Europejskiej w dniu 30 kwietnia 2018 r., pod numerem 2018/0186/PL, zgodnie z §
4 rozporządzenia Rady Ministrów z dnia 23 grudnia 2002 r. w sprawie sposobu
funkcjonowania krajowego systemu notyfikacji norm i aktów prawnych (Dz. U. poz.
2039 oraz z 2004 r. poz. 597), które wdraża dyrektywę (UE) 2015/1535 Parlamentu
Europejskiego i Rady z dnia 9 września 2015 r. ustanawiającą procedurę
udzielania informacji w dziedzinie przepisów technicznych oraz zasad
dotyczących usług społeczeństwa informacyjnego (ujednolicenie) (Dz. Urz. UE L 241
z 17.09.2015, str. 1).


[2])    Niniejsza ustawa służy stosowaniu rozporządzenia
Parlamentu Europejskiego i Rady (WE) nr 1223/2009 z dnia 30 listopada 2009
r. dotyczącego produktów kosmetycznych (wersja przekształcona) (Dz. Urz. UE
L 342 z 22.12.2009, str. 59, Dz. Urz. UE L 114 z 25.04.2013, str. 1, Dz.
Urz. UE L 139 z 25.05.2013, str. 8, Dz. Urz. UE L 190 z 11.07.2013, str. 38,
Dz. Urz. UE L 315 z 26.11.2013, str. 34, Dz. Urz. UE L 107 z 10.04.2014,
str. 5, Dz. Urz. UE L 238 z 09.08.2014, str. 3, Dz. Urz. UE L 254 z 28.08.2014,
str. 39, Dz. Urz. UE L 282 z 26.09.2014, str. 1, Dz. Urz. UE L 282 z
26.09.2014, str. 5, Dz. Urz. UE L 193 z 21.07.2015, str. 115, Dz.
Urz. UE L 199 z 29.07.2015, str. 22, Dz. Urz. UE L 60 z 05.03.2016, str. 59,
Dz. Urz. UE L 106 z 22.04.2016, str. 4, Dz. Urz. UE L 106 z 22.04.2016,
str. 7, Dz. Urz. UE L 187 z 12.07.2016, str. 1, Dz. Urz. UE L 187 z
12.07.2016, str. 4, Dz. Urz. UE L 189 z 14.07.2016, str. 40, Dz. Urz. UE L
198 z 23.07.2016, str. 10, Dz. Urz. UE L 17 z 21.01.2017, str. 52,
Dz. Urz. UE L 36 z 11.02.2017, str. 12, Dz. Urz. UE L 36 z 11.02.2017,
str. 37, Dz. Urz. UE L 117 z 05.05.2017, str. 1, Dz. Urz. UE L 174 z 07.07.2017,
str. 16, Dz. Urz. UE L 202 z 03.08.2017, str. 1, Dz. Urz. UE L 203
z 04.08.2017, str. 1, Dz. Urz. UE L 319 z 05.12.2017, str. 2, Dz.
Urz. UE L 326 z 09.12.2017, str. 55, Dz. Urz. UE L 158 z 21.06.2018, str. 1
oraz Dz. Urz. UE L 176 z 12.07.2018, str. 3).


[3])    Niniejszą ustawą:
1)   zmienia się następujące ustawy: ustawę z
dnia 14 marca 1985 r. o Państwowej Inspekcji Sanitarnej, ustawę z dnia 9
listopada 1995 r. o ochronie zdrowia przed następstwami używania tytoniu i
wyrobów tytoniowych, ustawę z dnia 4 września 1997 r. o działach administracji
rządowej, ustawę z dnia 10 września 1999 r. – Kodeks karny skarbowy,
ustawę z dnia 29 listopada 2000 r. – Prawo atomowe, ustawę z dnia 15 grudnia 2000
r. o Inspekcji Handlowej, ustawę z dnia 22 czerwca 2001 r.
o mikroorganizmach i organizmach genetycznie zmodyfikowanych, ustawę z
dnia 6 września 2001 r. – Prawo farmaceutyczne, ustawę z dnia 19 marca 2004 r.
– Prawo celne, ustawę z dnia 25 sierpnia 2006 r. o bezpieczeństwie żywności i
żywienia, ustawę z dnia 6 grudnia 2008 r. o podatku akcyzowym oraz ustawę
z dnia 25 lutego 2011 r. o substancjach chemicznych i ich mieszaninach;
2)   uchyla się ustawę z dnia 30 marca 2001
r. o kosmetykach. 


[4])    Zmiany niniejszego rozporządzenia zostały
ogłoszone w Dz. Urz. UE L 114 z 25.04.2013, str. 1, Dz. Urz. UE L 139 z
25.05.2013, str. 8, Dz. Urz. UE L 190 z 11.07.2013, str. 38, Dz. Urz. UE L 315
z 26.11.2013, str. 34, Dz. Urz. UE L 107 z 10.04.2014, str. 5, Dz. Urz. UE
L 238 z 09.08.2014, str. 3, Dz. Urz. UE L 254 z 28.08.2014, str. 39, Dz.
Urz. UE L 282 z 26.09.2014, str. 1, Dz. Urz. UE L 282 z 26.09.2014, str. 5,
Dz. Urz. UE L 193 z 21.07.2015, str. 115, Dz. Urz. UE L 199 z 29.07.2015,
str. 22, Dz. Urz. UE L 60 z 05.03.2016, str. 59, Dz. Urz. UE L 106 z
22.04.2016, str. 4, Dz. Urz. UE L 106 z 22.04.2016, str. 7, Dz. Urz. UE L
187 z 12.07.2016, str. 1, Dz. Urz. UE L 187 z 12.07.2016, str. 4, Dz. Urz. UE L
189 z 14.07.2016, str. 40, Dz. Urz. UE L 198 z 23.07.2016, str. 10, Dz. Urz. UE L 17 z
21.01.2017, str. 52, Dz. Urz. UE L 36 z 11.02.2017, str. 12,
Dz. Urz. UE L 36 z 11.02.2017, str. 37, Dz. Urz. UE L 117 z 05.05.2017,
str. 1, Dz. Urz. UE L 174 z 07.07.2017, str. 16, Dz. Urz. UE L 202 z 03.08.2017,
str. 1, Dz. Urz. UE L 203 z 04.08.2017, str. 1, Dz. Urz. UE L 319 z 05.12.2017,
Dz. Urz. UE L 326 z 09.12.2017, str. 55, Dz. Urz. UE L 158 z 21.06.2018, str. 1
oraz Dz. Urz. UE L 176 z 12.07.2018, str. 3. 


[5])    Zmiany niniejszego rozporządzenia zostały
ogłoszone w Dz. Urz. UE L 114 z 25.04.2013, str. 1, Dz. Urz. UE L 139 z
25.05.2013, str. 8, Dz. Urz. UE L 190 z 11.07.2013, str. 38, Dz. Urz. UE L 315
z 26.11.2013, str. 34, Dz. Urz. UE L 107 z 10.04.2014, str. 5, Dz. Urz. UE
L 238 z 09.08.2014, str. 3, Dz. Urz. UE L 254 z 28.08.2014, str. 39, Dz.
Urz. UE L 282 z 26.09.2014, str. 1, Dz. Urz. UE L 282 z 26.09.2014, str. 5,
Dz. Urz. UE L 193 z 21.07.2015, str. 115, Dz. Urz. UE L 199 z 29.07.2015,
str. 22, Dz. Urz. UE L 60 z 05.03.2016, str. 59, Dz. Urz. UE L 106 z 22.04.2016,
str. 4, Dz. Urz. UE L 106 z 22.04.2016, str. 7, Dz. Urz. UE L 187 z
12.07.2016, str. 1, Dz. Urz. UE L 187 z 12.07.2016, str. 4, Dz. Urz. UE L 189
z 14.07.2016, str. 40, Dz. Urz. UE L 198 z 23.07.2016, str. 10, Dz. Urz.
UE L 17 z 21.01.2017, str. 52, Dz. Urz. UE L 36 z 11.02.2017, str. 12, Dz.
Urz. UE L 36 z 11.02.2017, str. 37, Dz. Urz. UE L 117 z 05.05.2017, str.
1, Dz. Urz. UE L 174 z 07.07.2017, str. 16, Dz. Urz. UE L 202 z 03.08.2017,
str. 1, Dz. Urz. UE L 203 z 04.08.2017, str. 1, Dz. Urz. UE L 319 z 05.12.2017,
Dz. Urz. UE L 326 z 09.12.2017, str. 55, Dz. Urz. UE L 158 z 21.06.2018, str. 1
oraz Dz. Urz. UE L 176 z 12.07.2018, str. 3. 
 


[6])    Zmiany tekstu jednolitego wymienionej ustawy
zostały ogłoszone w Dz. U. z 2018 r. poz. 810, 1090, 1467, 1544, 1560, 1669 i
1693.


[7])    Zmiany tekstu jednolitego wymienionej ustawy
zostały ogłoszone w Dz. U. z 2018 r. poz. 650, 697, 1039, 1375, 1515, 1544,
1629, 1637 i 1669.


[8])    Zmiany niniejszego rozporządzenia zostały
ogłoszone w Dz. Urz. UE L 114 z 25.04.2013, str. 1, Dz. Urz. UE L 139 z
25.05.2013, str. 8, Dz. Urz. UE L 190 z 11.07.2013, str. 38, Dz. Urz. UE L 315
z 26.11.2013, str. 34, Dz. Urz. UE L 107 z 10.04.2014, str. 5, Dz. Urz. UE
L 238 z 09.08.2014, str. 3, Dz. Urz. UE L 254 z 28.08.2014, str. 39, Dz.
Urz. UE L 282 z 26.09.2014, str. 1, Dz. Urz. UE L 282 z 26.09.2014, str. 5,
Dz. Urz. UE L 193 z 21.07.2015, str. 115, Dz. Urz. UE L 199 z 29.07.2015,
str. 22, Dz. Urz. UE L 60 z 05.03.2016, str. 59, Dz. Urz. UE L 106 z
22.04.2016, str. 4, Dz. Urz. UE L 106 z 22.04.2016, str. 7, Dz. Urz. UE L
187 z 12.07.2016, str. 1, Dz. Urz. UE L 187 z 12.07.2016, str. 4, Dz. Urz. UE L
189 z 14.07.2016, str. 40, Dz. Urz. UE L 198 z 23.07.2016, str. 10, Dz.
Urz. UE L 17 z 21.01.2017, str. 52, Dz. Urz.
UE L 36 z 11.02.2017, str. 12, Dz. Urz. UE L 36 z 11.02.2017, str. 37, Dz. Urz.
UE L 117 z 05.05.2017, str. 1, Dz. Urz. UE L 174 z 07.07.2017, str. 16, Dz.
Urz. UE L 202 z 03.08.2017, str. 1, Dz. Urz. UE L 203 z 04.08.2017, str. 1,
Dz. Urz. UE L 319 z 05.12.2017, Dz. Urz. UE L 326 z 09.12.2017, str. 55, Dz. Urz.
UE L 158 z 21.06.2018, str. 1 oraz Dz. Urz. UE L 176 z 12.07.2018, str. 3. 
 
