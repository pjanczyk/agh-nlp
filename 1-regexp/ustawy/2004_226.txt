



Dz.U. z 2004 r. Nr 26, poz. 226
                                                                                
                                                                                
                                        
                                        
                                        
                                   U S T A W A
                           z dnia 29 stycznia 2004 r.
                                        
       zmieniająca ustawę o negocjacyjnym systemie kształtowania przyrostu
            przeciętnych wynagrodzeń u przedsiębiorców oraz o zmianie
                                niektórych ustaw
                                        
                                        
                                     Art. 1.
W ustawie z dnia 16 grudnia 1994 r. o negocjacyjnym systemie kształtowania
przyrostu przeciętnych wynagrodzeń u przedsiębiorców oraz o zmianie niektórych
ustaw (Dz.U. z 1995 r. Nr 1, poz. 2, Nr 43, poz. 221, z 1997 r. Nr 121, poz.
770, z 1998 r. Nr 162, poz. 1112, z 2001 r. Nr 5, poz. 45 i Nr 100 poz. 1080
oraz z 2003 r. Nr 6, poz. 63) wprowadza się następujące zmiany:
1) w art. 4 ust. 1-3 otrzymują brzmienie:
   "1. U przedsiębiorcy przyrost przeciętnego miesięcznego wynagrodzenia w
     danym roku ustalają, w drodze porozumienia, strony uprawnione do zawarcia
     zakładowego układu zbiorowego pracy. Porozumienie to powinno uwzględniać
     sytuację i możliwości finansowe przedsiębiorcy oraz wskaźniki ustalone
     zgodnie z art. 3 ust. 3 lub 5, a także z art. 4a.
   2. Porozumienie, o którym mowa w ust. 1, powinno być zawarte w terminie do
     końca lutego każdego roku.
   3. U przedsiębiorców, u których porozumienie, o którym mowa w ust. 1, nie
     zostało zawarte, przyrost przeciętnego miesięcznego wynagrodzenia ustala,
     w terminie do dnia 10 marca każdego roku, pracodawca, w drodze
     zarządzenia.";
2) uchyla się art. 4b.
                                        
                                     Art. 2.
1. W 2004 r. porozumienie, o którym mowa w art. 4 ust. 1-3 ustawy wymienionej w
  art. 1, w brzmieniu nadanym niniejszą ustawą, powinno być zawarte w terminie
  do 30 dni od dnia wejścia w życie niniejszej ustawy.
2. U przedsiębiorców, u których porozumienie, o którym mowa w ust. 1, nie
  zostało zawarte, przyrost przeciętnego miesięcznego wynagrodzenia ustala, w
  terminie do 10 dni po upływie terminu, o którym mowa w ust. 1, pracodawca, w
  drodze zarządzenia.
                                     Art. 3.
Ustawa wchodzi w życie z dniem ogłoszenia.
 
